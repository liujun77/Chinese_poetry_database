[
    {
        "author": "黄佐", 
        "era": "明", 
        "subtype": "七言律诗", 
        "text": [
            "南溪分得扬之水，岩姿林霭相光辉。", 
            "主人燕坐列霜戟，童子清歌调雪衣。", 
            "弦琴每觉薰风入，载酒直随明月归。", 
            "我亦沧洲曾结宇，吏情长恐与心违。"
        ], 
        "title": "南溪卷为佴都帅", 
        "type": "律诗", 
        "yun": "微"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "外史輶轩出帝乡，莱衣惟恐负春阳。", 
            "重闱向晓占乌鹊，下里迎风拜骕骦。", 
            "殿上朵云常咫尺，阶前兰玉有辉光。", 
            "交河之水流无尽，得似君家爱日长。"
        ], 
        "title": "王子尚使事归省", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "十亩园林一径斜，玄堂灯火太丘家。", 
            "秋声半在稍云竹，春泪多逢带雨花。", 
            "远慕可能忘伏腊，幽栖非复为烟霞。", 
            "月明想像慈颜在，愁绝淮阳几树鸦。"
        ], 
        "title": "山阳陈氏墓祠", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "紫宸衔命出符台，剑气峥嵘拂曙开。", 
            "望祀正修虞舜典，壮游那负汉迁才。", 
            "春帆带雨应千里，祖帐临风更一杯。", 
            "文采承家今不忝，青藜高阁待君回。"
        ], 
        "title": "送刘尚宝代祀海上", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "此日登台笑语时，依然云影在江湄。", 
            "闲云出岫真何意，逝水如斯岂自知。", 
            "世道行藏惟与尔，舞雩童冠更须谁。", 
            "台前多少淩霜树，一任和风取次吹。"
        ], 
        "title": "同何古林登玄览台", 
        "type": "律诗", 
        "yun": "支"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "夔府雌涂望倅车，桥门衿佩拥除书。", 
            "传经刘向情无厌，化蜀文翁泽有馀。", 
            "飞鹢忽看天作练，卧龙犹说草为庐。", 
            "知君露冕行春处，应有新诗锦不如。"
        ], 
        "title": "赠刘助教判夔府", 
        "type": "律诗", 
        "yun": "鱼"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "江淹声价起湟川，羡尔乘舟向日边。", 
            "金阙曙钟趋午夜，玉河春色动新年。", 
            "衣冠总向南宫集，姓字还从北阙传。", 
            "旧日授经今不忝，承恩人道是儒仙。"
        ], 
        "title": "送门人江应霄北上", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "陌上薰风吹绿杨，珠江西转入梧长。", 
            "白州此日优为令，青史他年定数张。", 
            "留犊清名传梓里，蟠龙秀色胜桐乡。", 
            "水东往事看前辈，豸绣还飞六月霜。"
        ], 
        "title": "送张叔显尹博白", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "爱庐神自王，八十倍恬愉。", 
            "莫逆惟书卷，绝交是利途。", 
            "斫轮知养术，行素得真吾。", 
            "化雨涵春者，阶前佐舞襦。"
        ], 
        "title": "代寿梁直生八十一", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "君家有秘诀，千古得真传。", 
            "一剑横河岳，五仓会谷川。", 
            "黄金凭法眼，绿树护新阡。", 
            "不尽临歧意，注眸鸟外天。"
        ], 
        "title": "赠杨金山堪舆（黄金坑坛是其所卜）", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "二月春光媚，八旬弧矢辰。", 
            "南山招结社，北海任娱宾。", 
            "岁月闲中得，风花物外亲。", 
            "双星辉舞袖，不用守庚申。"
        ], 
        "title": "寿陆久矣", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "为耽林圃僻，砌筑傍方池。", 
            "径曲延云入，亭虚任月移。", 
            "位置只如此，心情自可知。", 
            "风花谁管领，闲者是相宜。"
        ], 
        "title": "荔圃亭成", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "乍看飞锡杖，来叩薜萝幽。", 
            "菊绽香浮钵，风轻秋满楼。", 
            "山中容我老，尘外几人休。", 
            "说法兼敲句，相将石点头。"
        ], 
        "title": "和大云上人", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "足音久不闻，乍得慰离群。", 
            "潇散阮孚屐，踏开杜岭云。", 
            "亭前清籁静，花底话言芬。", 
            "三十馀年事，悠言对夕曛。"
        ], 
        "title": "区敬庭舅荔圃话旧 其一", 
        "type": "律诗", 
        "yun": "文"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "山中何所闻，喜逐鹿麋群。", 
            "缓步烟萝径，共看薜荔云。", 
            "鱼翻芳沼浪，风动老荷芬。", 
            "又觉樵歌沸，留连酌暮曛。"
        ], 
        "title": "区敬庭舅荔圃话旧 其二", 
        "type": "律诗", 
        "yun": "文"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "清风明月夜，几度想襟期。", 
            "本欲亲青壁，末繇炙紫芝。", 
            "蓬蒿还野径，筐篚灿梅枝。", 
            "迹远神弥迩，隰桑载咏而。"
        ], 
        "title": "访容素子不遇承腆贶答之", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "乍得下陈榻，开樽菊正妍。", 
            "荀龙神自迥，庄马论尤玄。", 
            "兴剧星浮斝，谈深月瞰筵。", 
            "酣馀携月去，离念满归船。"
        ], 
        "title": "顺子召饮夜月问渡江干谩赋", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "疏狂老更甚，访戴泛轻航。", 
            "祇以贪名胜，因之叩画堂。", 
            "风翻荆树紫，月影凤毛长。", 
            "交错觥筹急，留连夜色苍。"
        ], 
        "title": "访容鼎子亲家承雅款赋谢", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "久负登临屐，到来意豁然。", 
            "池浮林影渺，山逗翠岚连。", 
            "笑语青天外，閒情古木前。", 
            "回思畴昔约，翘首白云巅。"
        ], 
        "title": "赋赠容贞子因怀其先君旧约", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "认云寻野趣，步屧烟萝轻。", 
            "径曲疑无路，林深更有情。", 
            "五棱垂幄翠，双眼入丹青。", 
            "倚石方长啸，又闻啼鸟声。"
        ], 
        "title": "登明子山亭憩五棱树下", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "三载论文细，交游重雉坛。", 
            "离情泛曲水，客念感严寒。", 
            "掉舫乘潮易，思君行路难。", 
            "相期何所语，拭目看鹏抟。"
        ], 
        "title": "寄归简诵谦丈", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "浩荡春风里，芝兰浥露时。", 
            "一枝初发秀，九畹共争奇。", 
            "淑气庭阶霭，祥光婺宿贻。", 
            "吾家弓冶在，树德由来滋。"
        ], 
        "title": "统既孙添丁", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "五言律诗", 
        "text": [
            "睡起蓬窗晴，烟岚覆几层。", 
            "峡曾经数里，舟未息孤镫。", 
            "支棹冲流势，卸帆避石棱。", 
            "朦胧才可见，猿狖下岩藤。"
        ], 
        "title": "早发浈阳峡", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "秋风淡荡拂天衢，策蹇駪駪逐辙途。", 
            "赖有孙阳勤顾盼，得从造父效驰驱。", 
            "五羊搴旆翻槐颖，七骏联镳漾海珠。", 
            "香桂插馀含雨露，十年灯火念庭趋。"
        ], 
        "title": "壬子秋捷", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "五载滥竽一素琴，栽桃谩道已成阴。", 
            "西山家塾遗风远，南浦波流积岁深。", 
            "叙绩不堪程巧拙，趣装宁复计升沉。", 
            "临歧卧辙何为祝，乡约亭前有六箴。"
        ], 
        "title": "浦城入观告别", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "分符五载甘莱芜，世法何曾问有无。", 
            "知遇幸逢鱼似水，和鸣遂觉鼓如桴。", 
            "青骢谩策桓公辔，白简应模郑老图。", 
            "柘浦民情尤可念，谁调瑟韵续焦梧。"
        ], 
        "title": "转南台", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "彩云缥缈护枫林，新主谁无负曝心。", 
            "北塞烽烟劳旰食，南床鹭序献丹箴。", 
            "敢云狂瞽资帷略，聊以细流佐海深。", 
            "中使奉传宫阙迥，天颜咫尺有馀钦。"
        ], 
        "title": "上疏", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "乘风踏霭到丛林，秋霁晴岚挂碧岑。", 
            "梵宇居然留佛念，■文恍尔见丹心。", 
            "凭高虽有登临兴，搦管因之感慨深。", 
            "赖有英灵长不灭，嵩呼千载效微谌。"
        ], 
        "title": "镜堂禅师重修龙兴寺祝圣宫鸣山先叔撰文未及登石忽三十载于兹偶搜出遗稿几成蝌蚪因为之勒募工镌之感赋", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "懒拙偏于物外便，况逢盛侣大云巅。", 
            "山山山色光浮钵，树树树声韵带禅。", 
            "此会谁云非白社，前身遮莫是青莲。", 
            "烹茶啖素诸僧共，无事神仙然未然。"
        ], 
        "title": "又与谢文学为珍侄适初君常端伟僧念今湛波西庵同集分得莲字", 
        "type": "律诗", 
        "yun": "先"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "瑶花琪草未为穷，春日寻芳水涧东。", 
            "独步绝峰斜带日，谁言高处不禁风。", 
            "孤云过鸟青霄上，远树浮烟碧落中。", 
            "别后此心君自见，百年交谊几人同。"
        ], 
        "title": "丰山同侍御蒋毅所别翰撰陈环江再叠前韵 其一", 
        "type": "律诗", 
        "yun": "东"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "花鸟春深思亦穷，芳游何日不西东。", 
            "云边乍吐千山月，江上翻生万壑风。", 
            "道宇全藏岩岫衷，人家半在驿楼中。", 
            "从今此地知谁伴，复得论交尊酒同。"
        ], 
        "title": "丰山同侍御蒋毅所别翰撰陈环江再叠前韵 其二", 
        "type": "律诗", 
        "yun": "东"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "吕梁不见浪花浮，荡桨城南破客愁。", 
            "陵谷变迁驰白日，英雄代谢付东流。", 
            "桓山愚穴巢狐兔，濉水无情浴鹭鸥。", 
            "惟有苏公堤尚在，舟人指点说黄楼。"
        ], 
        "title": "城南泛舟", 
        "type": "律诗", 
        "yun": "尤"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "一别都门意不忘，忽承星驾下滁阳。", 
            "云间幽径看山远，雨□新泉入酿芳。", 
            "见说甲兵皆武库，流辉翰墨动文昌。", 
            "乘舟若向江东去，试问离情孰短长。"
        ], 
        "title": "巡江周监察及溪按滁志喜 其一", 
        "type": "律诗", 
        "yun": "阳"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "昭代赖君持汉典，豸冠绣服一南巡。", 
            "扬帆江上鲸鲵远，揽辔山中花木春。", 
            "共道皇情徵草莽，谁能物色出风尘。", 
            "从来楚璞应难辩，莫讶荆人识未真。"
        ], 
        "title": "巡江周监察及溪按滁志喜 其二", 
        "type": "律诗", 
        "yun": "真"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "东望湖深总渺茫，那堪临老别情长。", 
            "忽闻鸿雁蜚声远，复苦风霜入骨凉。", 
            "珥笔至今惭太史，疑珠原不愧穹苍。", 
            "知心尚有陈雷在，一读新诗一断肠。"
        ], 
        "title": "次太保东湖公陈雷梦语", 
        "type": "律诗", 
        "yun": "阳"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "丰山迤逦来何许，山下一潭广且深。", 
            "中有五龙能作雨，旱时三日洒为霖。", 
            "当年驻跸多神贶，昭□祠宫出帝心。", 
            "宸笔奎文光汉碣，共传柏子是桑林。"
        ], 
        "title": "柏子漂 其一", 
        "type": "律诗", 
        "yun": "侵"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "昔人传此蟠龙地，龙德正中不少留。", 
            "夹日翔云飞太液，乘雷兴雨润芳洲。", 
            "恩波岁及三千界，神彩宵悬十二楼。", 
            "欲荐蘋蘩何所问，一泓秋水古祠头。"
        ], 
        "title": "柏子漂 其二", 
        "type": "律诗", 
        "yun": "尤"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "焚香欲祷湖山明，亭午云开雨下晴。", 
            "半捲珠帘青嶂合，双牵锦缆碧波轻。", 
            "水边低见旌旗影，花外遥闻甲马声。", 
            "围玉上公能爱客，偏于疏散倍留情。"
        ], 
        "title": "总制胡梅林西湖作主", 
        "type": "律诗", 
        "yun": "庚"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "今日承恩得赐归，久知性与俗相违。", 
            "冥鸿作伴声何眇，寒月窥人色自辉。", 
            "南盻溪山乘小艇，岁栽兰桂绕重扉。", 
            "别君万里思君处，目断青霄王树依。"
        ], 
        "title": "次郑都谏壶阳赠言 其一", 
        "type": "律诗", 
        "yun": "微"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "一鄂长安始息机，恰逢小雪带风飞。", 
            "即遵绿渚登仙棹，不见红尘上客衣。", 
            "转觉春来随意适，休言岁晚与心违。", 
            "几人白首青云外，来往江头坐钓矶。"
        ], 
        "title": "次郑都谏壶阳赠言 其二", 
        "type": "律诗", 
        "yun": "微"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "十年不到西湖上，今日来游春较迟。", 
            "芳草乍随幽兴发，白云应结素心知。", 
            "两高胜迹几经主，万朵梅花可为谁。", 
            "妒杀山光与水色，销魂多在夕阳时。"
        ], 
        "title": "西湖", 
        "type": "律诗", 
        "yun": "支"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "京师一别几相失，坐忆前程得见君。", 
            "月下传书犹隔岸，晓来晤语到斜曛。", 
            "百年萍梗何时合，万里关川此日分。", 
            "预卜太平调鼎暇，登楼遥望越山云。"
        ], 
        "title": "龙冈张年兄分别德州赋二律 其一", 
        "type": "律诗", 
        "yun": "文"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "与君曾醉琼林酒，回首芳春三十年。", 
            "却忆论心匪旦暮，可堪分手各云烟。", 
            "冰胶尽舫离情合，风拂行旌别绪牵。", 
            "未必此生无再会，壶公缩地为谁缘。"
        ], 
        "title": "龙冈张年兄分别德州赋二律 其二", 
        "type": "律诗", 
        "yun": "先"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "劳君一上仲宣楼，举目风尘动客愁。", 
            "插竹未曾开蒋径，诛茅岂是爱荆州。", 
            "汉官剪綵呈春燕，周代尚青迓土牛。", 
            "聊摘黄楫传腊酒，人传小队浣花头。"
        ], 
        "title": "春日中丞刘带川过榕城新筑", 
        "type": "律诗", 
        "yun": "尤"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "自从五月入江城，犹滞故园三日程。", 
            "万里驱驰还是客，百年行止总浮生。", 
            "夜来每系松楸梦，春到宁忘杨柳情。", 
            "安得干戈不阻绝，归人搔首乐升平。"
        ], 
        "title": "榕城春日", 
        "type": "律诗", 
        "yun": "庚"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "治行于今谁第一，使君偏德我邦人。", 
            "越城累岁传铜虎，汉室从天锡玉麟。", 
            "海上鲸鲵争避远，山中草木喜行春。", 
            "请看载道焚香者，都祝高牙控八闽。"
        ], 
        "title": "寿福州郡侯吴定泉", 
        "type": "律诗", 
        "yun": "真"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "讵意相逢成远别，尊前不觉倍离情。", 
            "潘舆正值春花丽，菜彩偏添昼锦明。", 
            "懒与白云同出岫，肯因芳草滞行程。", 
            "知君未展雄飞志，试听歌人作牧声。"
        ], 
        "title": "送通判陈质庵归省兼谒选", 
        "type": "律诗", 
        "yun": "庚"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "杖藜徐步诣芳洲，谁信僧家有乐丘。", 
            "万树鸟声鸣节换，四围春色驻溪流。", 
            "吹笛谁人来古院，鸣钟衲子在高楼。", 
            "韶华屈指春将半，不醉香醪不破愁。"
        ], 
        "title": "古囊", 
        "type": "律诗", 
        "yun": "尤"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "原野黍苗含雨露，南薰一曲入离觞。", 
            "谁怜岁月邻蛟室，独蹑星辰上帝乡。", 
            "玉佩声摇文石润，金函光动御炉香。", 
            "殿东谢食鹓班定，袖里民风疏几章。"
        ], 
        "title": "赠分守沐任斋入贺万寿 其一", 
        "type": "律诗", 
        "yun": "阳"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "一自衮衣东土日，他乡俱是欲归人。", 
            "何缘海角逄知己，犹得山中寄此身。", 
            "隔岁鲸鲵皆远迹，四时花木始生春。", 
            "于今复作朝天客，目断斗枢梦里神。"
        ], 
        "title": "赠分守沐任斋入贺万寿 其二", 
        "type": "律诗", 
        "yun": "真"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "巉岩孤寺倚中霄，伐鼓鸣金尚早朝。", 
            "长占山光茅搆屋，平分野色竹为桥。", 
            "凭谁作主惟看月，看客频来亦惧潮。", 
            "沧海几更尘世在，山灵何意晚相招。"
        ], 
        "title": "紫霄用韵", 
        "type": "律诗", 
        "yun": "萧"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "黄花篱畔开如绣，何必河阳学种花。", 
            "沧海无波滋雨露，阳春有脚及桑麻。", 
            "瑶琴一曲调明月，绿酒盈尊注彩霞。", 
            "日食俸钱殊不愧，年年秋色度韶华。"
        ], 
        "title": "贺莆尹徐季林诞辰 其一", 
        "type": "律诗", 
        "yun": "麻"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "珠履三千来进酒，夕阳帘外吏人稀。", 
            "此时何幸神明宰，俄顷若回世事非。", 
            "专邑岂滋九里润，他乡得喜万人归。", 
            "循良汉传谁能似，露下天高一鹤飞。"
        ], 
        "title": "贺莆尹徐季林诞辰 其二", 
        "type": "律诗", 
        "yun": "微"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "六月兴师下八闽，功收三载捷如神。", 
            "威严令甲后来□，血染征袍到处新。", 
            "武略一朝成雨露，勋名千古挂麒麟。", 
            "知君不愿封侯事，自许丹衷报国真。"
        ], 
        "title": "颂戚南塘平寇", 
        "type": "律诗", 
        "yun": "真"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "披拂东风白发前，此时爱日自年年。", 
            "莫言王子方无忝，未信芧郎不是贤。", 
            "善养何妨饘粥薄，承欢谁觉綵衣颠。", 
            "可能尹母前为训，长向兰阶种福田。"
        ], 
        "title": "题慈养", 
        "type": "律诗", 
        "yun": "先"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "露下天高叶落寒，月明微步禁庭宽。", 
            "金鬟此日埋宫邸，王扇当时列女官。", 
            "立人龙车声新杳，怜窥鸾镜鬓将班。", 
            "君王不是轻颜色，一日须知万务难。"
        ], 
        "title": "宫怨", 
        "type": "律诗", 
        "yun": null
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "公馀仰见白云飞，身外浮荣顿觉微。", 
            "世路风波随处险，天涯萍梗几时归。", 
            "乾坤举眼成何事，岁月无情易落晖。", 
            "况复元规尘满面，西风无地拂征衣。"
        ], 
        "title": "和同寅黄九成棘寺言怀亦用前韵", 
        "type": "律诗", 
        "yun": "微"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "万里云山是桂林，都门雪霁马骎骎。", 
            "驰声粉署年华久，佐政薇垣宠眷深。", 
            "瘴厉须凭甘雨散，疲癃还望福星临。", 
            "此行上德敷宣遍，定有殊勋简帝心。"
        ], 
        "title": "送杨郎中恺之参议广西", 
        "type": "律诗", 
        "yun": "侵"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "龙头鼻祖家声旧，又见闻孙起盛时。", 
            "笔健应扛汾水鼎，才高独占郤林枝。", 
            "宸聪快睹天人策，睿眷荣超礼乐司。", 
            "故物青毡今尚在，继承还为后人期。"
        ], 
        "title": "题进士起家卷", 
        "type": "律诗", 
        "yun": "支"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "林木阴森林草萋，林塘一鹤独幽栖。", 
            "檐端飞起茶烟瞑，云际归来岩日低。", 
            "声挟天风闻更远，舞当庭月望还迷。", 
            "秪应长伴蓬仙侣，谁羡趋朝候晓鸡。"
        ], 
        "title": "题仙溪游鹤轩次周翠渠韵", 
        "type": "律诗", 
        "yun": "齐"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "晓访云峰认旧蹊，种松拟筑茧窝栖。", 
            "溪云荡漾浮山足，石径崚嶒怯马蹄。", 
            "绅笏久羁真自误，林泉勇退未终迷。", 
            "年来颇得蒙庄趣，天地蜉蝣一视齐。"
        ], 
        "title": "辛酉二月二十日晨起访云峰即事", 
        "type": "律诗", 
        "yun": "齐"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "引年得请荷清朝，报答惭无尺寸劳。", 
            "吾道自难酬素志，愚衷空复恋青霄。", 
            "百年世事心俱懒，两眼云山兴末消。", 
            "偶读从吾旧题句，九原无路起诗豪。"
        ], 
        "title": "致仕过常思岭兰若和故友彭从吾韵二首 其一", 
        "type": "律诗", 
        "yun": null
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "乡山动是十年思，今日重过一赋诗。", 
            "黄菊相看如旧识，白云未许笑尘姿。", 
            "鸟鸣翠竹尤深处，鹤立苍松最上枝。", 
            "我亦归寻旧栖隐，开尊冷看世途危。"
        ], 
        "title": "致仕过常思岭兰若和故友彭从吾韵二首 其二", 
        "type": "律诗", 
        "yun": "支"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "此地经过知几回，山灵应笑我重来。", 
            "吟春幽鸟寒犹涩，带雨顽云湿不开。", 
            "恤政未沾桑下饿，闲愁空切杞人怀。", 
            "百年畎亩馀忠在，岂逐衰残没草莱。"
        ], 
        "title": "大田驿和林元佐地官留题韵", 
        "type": "律诗", 
        "yun": null
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "郁葱佳气絇晴霞，维岳钟英少保家。", 
            "汤饼筵开春意蔼，沉檀香袅煖烟斜。", 
            "灵椿虽老尤增翠，萱草从今更着花。", 
            "天上麒麟重孕秀，徐卿二子未须誇。"
        ], 
        "title": "贺延平刘宫保得男二首次林见素韵 其一", 
        "type": "律诗", 
        "yun": "麻"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "剑水深蟠双翠虬，灵钟人物轶常流。", 
            "光前骨相由天定，裕后休祥自己求。", 
            "怡养行看翻彩服，蒸尝有待荐嘉羞。", 
            "百年宫保书香在，继武还修五凤楼。"
        ], 
        "title": "贺延平刘宫保得男二首次林见素韵 其二", 
        "type": "律诗", 
        "yun": "尤"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "高堂春酒莫辞倾，此夕弧南星正明。", 
            "莱服频翻娱绮席，南陔新谱入瑶笙。", 
            "西来王母蟠桃熟，东望函关紫气横。", 
            "寿域无涯才七十，蓬瀛还看海尘生。"
        ], 
        "title": "寿仙溪李朴庵夫妇七十次陈待徵郎中韵", 
        "type": "律诗", 
        "yun": "庚"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "昔年同听鹿鸣歌，浮世光阴转眼过。", 
            "白发盈颠嗟我老，黄泉无路奈君何。", 
            "芹宫化雨英髦盛，花县春风惠泽多。", 
            "独恨行营星遽殒，鲸鲵未睹伏天戈。"
        ], 
        "title": "挽三山张浚大尹", 
        "type": "律诗", 
        "yun": "歌"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "老来送别易销魂，况复今朝别使君。", 
            "霖雨已看苏赤子，馀波还喜及斯文。", 
            "关河白雁秋惊梦，阊阖疏星晓奏勋。", 
            "后夜月明天万里，空依北极望红云。"
        ], 
        "title": "送郡守陈公入觐", 
        "type": "律诗", 
        "yun": "文"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "桂林风物擅幽奇，此日追随一憩之。", 
            "水有渊源流易满，杯行结曲到应迟。", 
            "莺调簧管来深树，脍切银丝出别池。", 
            "浮世兹游须尽兴，万牛难挽岁华移。"
        ], 
        "title": "题张叔著桂林书院中曲水流觞次郑东园韵", 
        "type": "律诗", 
        "yun": "支"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "乾坤何处是通津，谢却浮荣避俗尘。", 
            "渔笛数声芳渚暮，樵歌一曲碧山春。", 
            "高秋禾黍遍层陇，落日牛羊归四邻。", 
            "架有琴书尊有酒，何须蓬岛觅仙人。"
        ], 
        "title": "题镇海朱大尹渔樵耕牧图次翠渠韵", 
        "type": "律诗", 
        "yun": "真"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "高隐林泉远市朝，半生守拙卧衡茅。", 
            "浮荣有分从吾好，世事无机任俗嘲。", 
            "袜雀让教称巧妇，斑鸠自合寄成巢。", 
            "知君妙契濂溪赋，岂向清时作系匏。"
        ], 
        "title": "题守拙卷", 
        "type": "律诗", 
        "yun": "肴"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "寿酒年年宴此晨，未论腰带绾黄银。", 
            "人无丰约闲应好，事有乘除乐亦均。", 
            "素履不渝从我好，世途寡合任渠嚬。", 
            "纷纷华要曾何补，谁谓儒冠真误身。"
        ], 
        "title": "和方友允迪六十自寿诗（允迪自号履素）", 
        "type": "律诗", 
        "yun": "真"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "小亭依约水晶宫，四面澄波可鉴容。", 
            "槐蚁梦随残月曙，莼鲈兴绕白云重。", 
            "忧时畎亩馀忠在，结社林泉乐意浓。", 
            "我欲亭中分半榻，闲看孤鹤舞苍松。"
        ], 
        "title": "题周宪使公载归来亭次壁间韵", 
        "type": "律诗", 
        "yun": "冬"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "一双白璧閟青山，逝水东驰不复还。", 
            "人世有天敷庆泽，泉台无路接清颜。", 
            "凤毛碧汉双高翥，鸾诰彤墀屡涣颁。", 
            "墓石惭予辞不斐，足留潜德示人寰。"
        ], 
        "title": "挽赠监察御史董□夫妇", 
        "type": "律诗", 
        "yun": "删"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "半生尘土鬓成丝，谢事还家竟不疑。", 
            "陶令谩因黄菊去，留侯曾与赤松期。", 
            "闲来轩冕应无梦，到处溪山定有诗。", 
            "我未别君君别我，江东回首不胜思。"
        ], 
        "title": "送曾郎中谢病还乡", 
        "type": "律诗", 
        "yun": "支"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "孤踪无碍任西东，一片闲云寄碧空。", 
            "卖药暂游都市里，寻真又入故山中。", 
            "兰桡夜泛鸥边月，铁笛晨吹鹤背风。", 
            "惆怅旧游归未得，天涯翘首送冥鸿。"
        ], 
        "title": "送道士还乡", 
        "type": "律诗", 
        "yun": "东"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "声利劳人鬓易斑，红尘终日走间关。", 
            "始知廊庙千钟禄，不及丘园一味闲。", 
            "载酒日游花屿上，携书时向竹林间。", 
            "因君便欲辞轩冕，风月平分数亩山。"
        ], 
        "title": "题怡闲卷和都察院经历黄仲𦙍韵", 
        "type": "律诗", 
        "yun": "删"
    }, 
    {
        "author": "黄哲", 
        "era": "明", 
        "subtype": null, 
        "text": [
            "金陵别时春已半，含桃吹花莺语乱。", 
            "群公送客劳劳亭，王事驱驰不敢缓。", 
            "折腰从政真可怜，貂裘欲弊寒无毡。", 
            "青徐古道暗荆棘，二月黄河冰塞川。", 
            "战场蔓草萦白骨，城郭萧条狐兔窟。", 
            "柳塞胡笳夕厌闻，花门突骑时还出。", 
            "猎火荒凉夜合围，聊城关外羽书飞。", 
            "将军转战略邢魏，历下游兵分道归。", 
            "疮痍未复更颠蹶，忍看呻吟日流血。", 
            "朝耕暮战同死生，抚字无才政多拙。", 
            "有时登高望远山，浮云万里何当还。", 
            "令人却忆鲁连子，一箭名成东海间。"
        ], 
        "title": "寓治谷城寄京华亲友", 
        "type": "古风", 
        "yun": null
    }, 
    {
        "author": "黄哲", 
        "era": "明", 
        "subtype": null, 
        "text": [
            "费侯佐国文且武，礼乐从容在军旅。", 
            "汉家卿相谁得如，云台功臣祭征虏。", 
            "王师转战下山东，大将平燕无限功。", 
            "复有奇兵专节制，将军同日度居庸。", 
            "居庸城边草初白，戎兵夜遁龙沙北。", 
            "长风吹沙铁山黑，贤王雕弓控不得。", 
            "组练如霜未倒戈，狼烽斥候通滦河。", 
            "将军洗兵河上波，马前双吹金哱啰。", 
            "英雄如公信无敌，据鞍归来亲草檄。", 
            "归来更唱平戎歌，燕然山头堪勒石。", 
            "忽忆去年驻阿城，仆忝微官曾送迎。", 
            "马头北去扫燕土，今日传闻朝玉京。", 
            "旌麾再入阿亭路，横槊赋诗肯相顾。", 
            "官桥一道野棠开，人到当时列营处。", 
            "东风二月江南春，露布先传到紫宸。", 
            "丹书铁券分茅社，愿尔功成过古人。"
        ], 
        "title": "费将军凯还歌", 
        "type": "古风", 
        "yun": null
    }, 
    {
        "author": "黄哲", 
        "era": "明", 
        "subtype": null, 
        "text": [
            "昨日风雨中，我来自西山。", 
            "不知春早暮，花落长林间。", 
            "林间幽人心事闲，相逢一笑开云关。", 
            "问我别来春几度，五见飞花满行路。", 
            "黄橙丹荔绕池栽，清水离离照芳树。", 
            "登高酌我黄金罍，倾情写意无嫌猜。", 
            "携觞复就花下饮，鸟啄馀花铺绿苔。", 
            "我惜落花君莫扫，乘兴即来坐芳草。", 
            "江山如此多阅人，与君相期恨不早。", 
            "君家伯仲多才雄，白眉更是人中龙。", 
            "东山还着谢公屐，百世行藏安得同。", 
            "尔曹曾辞鹤书召，予亦蹉跎走荒峤。", 
            "华发盈簪已自惭，乌巾折角从人笑。", 
            "悠悠行路心，惟君可知音。", 
            "南冠发楚奏，拂拭瑶华琴。", 
            "商声凄凄夜沈沈，酒酣风悲月出林。", 
            "终然苦调不可听，为君更赋还山吟。", 
            "他年访我桃花洞，洞口花残春正深。"
        ], 
        "title": "醉歌行为邝复初雄飞昆仲赋", 
        "type": "古风", 
        "yun": null
    }, 
    {
        "author": "黄哲", 
        "era": "明", 
        "subtype": null, 
        "text": [
            "辋川给事才且奇，自我相亲童冠时。", 
            "高谈甚爱风雨夕，世上闲愁都不知。", 
            "几回共酌东轩里，正值萧萧满人耳。", 
            "当窗涤笔写《黄庭》，凉声散落鹅池水。", 
            "竹外淋漓芳砌寒，檐端飞洒落花残。", 
            "先生掷笔向予笑，如此宫商真可欢。", 
            "况复交游尽文雅，倾倒对之情不舍。", 
            "银觥夜酌凉蒲萄，琵琶嘈嘈急如泻。", 
            "先生醉坐银烛低，行云入帘花气迷。", 
            "喈喈屋角闻朝鸡，出门只见花成泥。", 
            "当时雄笔谁更好，孙公狂歌君绝倒。", 
            "横眠三日醉复醒，梦见池塘生春草。", 
            "一别凄凉十二年，关河风雨隔幽轩。", 
            "怀乡泪逐灯花落，隐几晴忘春溜喧。", 
            "君入蓬莱献三赋，我践泥涂走中路。", 
            "归来相见头总白，坐上逢人半新故。", 
            "西窗旧话谁与传，思君昨日空回船。", 
            "绿蓑青箬重来访，莫厌连床终夜眠。"
        ], 
        "title": "王彦举听雨轩", 
        "type": "古风", 
        "yun": null
    }, 
    {
        "author": "黄哲", 
        "era": "明", 
        "subtype": null, 
        "text": [
            "忆昔南游窥洞庭，醉骑孤鹤横苍冥。", 
            "千年云梦掌中小，一点君山湖上青。", 
            "翱翔更入潇湘浦，湘灵弹瑟鹤为舞。", 
            "清风双翅若乘轩，令我归心厌尘土。", 
            "翻然独下昆仑台，鹤飞却望辽天回。", 
            "武昌楼前招不得，惟见白云天际来。", 
            "朱君华轩号招鹤，金茎可饮芝可啄。", 
            "临皋羽客再相期，为尔长鸣返寥廓。"
        ], 
        "title": "题招鹤轩", 
        "type": "古风", 
        "yun": null
    }, 
    {
        "author": "黄哲", 
        "era": "明", 
        "subtype": null, 
        "text": [
            "吾闻名山洞天神仙之窟宅，高高去天不盈尺。", 
            "上披浮云横斗牛，下瞰沧溟奠鳌极。", 
            "云间五城十二楼，老仙烧丹居上头。", 
            "鸾笙缥缈尘世隔，羽服逍遥苍涧幽。", 
            "山中夜浮龙虎气，石室犹藏蕊珠秘。", 
            "瑶草灵苗几度春，玉泉香蕊三千岁。", 
            "还丹九转报功成，手把芙蓉朝太清。", 
            "蓬莱弱水方舟渡，阆苑昆仑飞盖迎。", 
            "我昔怀山恣长往，桃花古洞遗幽赏。", 
            "铁桥千仞意都迷，绝顶玄芝日应长。", 
            "麒麟公子出仙台，绛节遥从天上来。", 
            "车马光辉到蓬荜，相看一笑无嫌猜。", 
            "投我素书皆鸟迹，浩荡烟霞写胸臆。", 
            "终然归旆九霄长，但见冥鸿矫双翼。", 
            "中郎词藻绝人寰，已进宸卿最上班。", 
            "须公为写观梅兴，寄与江南驿使还。"
        ], 
        "title": "分题赋罗浮山赠何景先百户", 
        "type": "古风", 
        "yun": null
    }, 
    {
        "author": "黄哲", 
        "era": "明", 
        "subtype": null, 
        "text": [
            "将军十五二十时，银艾初悬双佩垂。", 
            "材能不负将家子，年少成功人所推。", 
            "青春照耀黄金铠，出入辕门好丰采。", 
            "湘南自昔产英豪，况有雄名播沧海。", 
            "海波忽沸神鳌丘，元戎万舸横中流。", 
            "霆轰电扫势无敌，遥见将军英武舟。", 
            "将军舟，甚英武，牙樯锦缆追风橹。", 
            "半夜扬帆奏凯歌，千夫击楫鸣笳鼓。", 
            "自从归驻北山边，兹事流传又五年。", 
            "绣衣使者文章述，大胜磨崖千仞镌。"
        ], 
        "title": "题刘千户英武舟卷", 
        "type": "古风", 
        "yun": null
    }, 
    {
        "author": "黄哲", 
        "era": "明", 
        "subtype": null, 
        "text": [
            "溪头望春春色深，美人不见劳予心。", 
            "绿波渺渺向南浦，罨画楼台芳树阴。", 
            "天涯满目丹青障，春日春花两摇漾。", 
            "翡翠兰苕不可思，鸳鸯桂树长相望。", 
            "相望相思云路遥，金塘流水乱春潮。", 
            "采菱风急桂舟晚，疑是当年杨子桥。", 
            "桥边杨柳青青好，惆怅春心被花恼。", 
            "浦口回船欲访君，相思一夜蘼芜老。"
        ], 
        "title": "扶溪春望为邝茂才赋", 
        "type": "古风", 
        "yun": null
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "南窗歌枕病夫便，润上琴书欲雨天。", 
            "长日自添燃木火，闲时真忆问花船。", 
            "游鱼噀白盆池晓，熟荔垂丹草閤烟。", 
            "有兴无言空记省，月明飞梦到斜川。"
        ], 
        "title": "南窗", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "荣木桥西绿作围，野人白板隐朝晖。", 
            "虚舟自动觉潮上，鸣驷不来逢客稀。", 
            "纤雨花边双短鬓，融泥堤上小深衣。", 
            "宁辞俗态疑多事，要是逃名志未违。"
        ], 
        "title": "出郭", 
        "type": "律诗", 
        "yun": "微"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "两枝秾艳斗明霞，尽掩江乡卉木花。", 
            "靘倚翠筠防日炙，轻拚黄蝶弄春华。", 
            "红筵谩着名姝拟，素社惟堪秀句誇。", 
            "走马洛阳芳草怨，国英何得滞天涯。"
        ], 
        "title": "牡丹", 
        "type": "律诗", 
        "yun": "麻"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "阶前淩乱点香霞，故老传看未见花。", 
            "已讶风轮翻宝钿，定知露镜减铅华。", 
            "驼金却谢狂游费，斗草归来稚子誇。", 
            "不信闲堂真寂寞，早拚诗酒是生涯。"
        ], 
        "title": "花落", 
        "type": "律诗", 
        "yun": "麻"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "江上归缨振素埃，钓矶寒水绿如苔。", 
            "莺花依钓诗邮近，凫藻无穷野棹开。", 
            "南陆日华催小至，东家风韵忆重来。", 
            "何堪更尽投壶兴，黄菊当樽咏有莱。"
        ], 
        "title": "饮邓沃泉宅兼辱赠篇次韵奉酬", 
        "type": "律诗", 
        "yun": "灰"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "眼中寒雾似飞埃，半着兰苕半着苔。", 
            "病骨每宜冬日暖，绿樽须傍白云开。", 
            "步纡草际群蛙寂，坐久花前一雁来。", 
            "谁慰故园迟暮思，冲襟长得对东莱。"
        ], 
        "title": "再和答天游", 
        "type": "律诗", 
        "yun": "灰"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "辽城留语想仙才，共道金精有化胎。", 
            "赤壁梦中曾一见，紫云台上是重来。", 
            "孤踪直许秋鸾伴，远适宁虞海燕猜。", 
            "花下鸣琴犹对我，素风应记蜀山回。"
        ], 
        "title": "方士有别号野鹤者为赋", 
        "type": "律诗", 
        "yun": "灰"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "一犁黄犊少逢年，糠籺谁知未愧天。", 
            "铜鼓几家还夜燕，□蓬孤屿有朝眠。", 
            "仙槎自逐苍龙上，野席长浮白鹭边。", 
            "乳下小儿人不售，寡妻号绝社仓前。"
        ], 
        "title": "感岁二首 其一", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "地炉药火晓初红，窈窕衡门径侧通。", 
            "虚落有时惊过虎，流云何意送飞鸿。", 
            "黄牺已谢沟中梗，白鸟空翻木杪风。", 
            "为爱老农无一事，日随衣屦水西东。"
        ], 
        "title": "感岁二首 其二", 
        "type": "律诗", 
        "yun": "东"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "松柏萧森更郁葱，卜从端在若堂东。", 
            "万家谩有通侯邑，一亩徒营宿草宫。", 
            "灵鹤有人闻独语，箨龙先雨报成丛。", 
            "老儿读罢泷冈表，不觉如泉涕泪红。"
        ], 
        "title": "营佳城庄", 
        "type": "律诗", 
        "yun": "东"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "物候将回燕子窝，清溪剑佩照新皤。", 
            "飞觞稍谢红筵舞，试笔先裁白纻歌。", 
            "草色欲流春野迥，山光不动暮云多。", 
            "城南谁共登临去，铁笛长风激素波。"
        ], 
        "title": "人日和天游子", 
        "type": "律诗", 
        "yun": "歌"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "拟筑罗浮煮石窝，青鬟四百月中皤。", 
            "春云倚策闻樵语，晚浦敲盂答野歌。", 
            "路忆岐亭栽柳遍，门临古水泛花多。", 
            "那教西坞长清啸，铜柱如今想伏波。"
        ], 
        "title": "答天游西坞自述用前韵", 
        "type": "律诗", 
        "yun": "歌"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "野客曾遗种树方，楚梅淮枳散林塘。", 
            "仙根可结融泥润，新叶应分净土芳。", 
            "寒碧有人同气味，青黄宁自秘文章。", 
            "定知不是樊篱物，待看横秋万颗霜。"
        ], 
        "title": "天游许惠佛指柑以诗促之", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "南枝还爱向阳方，抱瓮宁辞引小塘。", 
            "渴梦顿回虚阁静，澄心真玩绀园芳。", 
            "洞庭皇橘空多本，金谷珊瑚谩几章。", 
            "嘉实明年应可咏，锦囊来共踏清霜。"
        ], 
        "title": "谢惠佛指柑用前韵", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "平野牛羊认舍回，池光仍似练湖开。", 
            "身轻稍纵知鱼乐，思逸时从斗鸭来。", 
            "雀舌泛泉闲昼茗，蜂须缀雨小春梅。", 
            "翻嫌遁迹无深处，举目犹堪见粤台。"
        ], 
        "title": "郊园晚瞩怀天游坡山二首 其一", 
        "type": "律诗", 
        "yun": "灰"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "杖藜方帽小低回，兴在看云晚閤开。", 
            "篱下自要黄菊笑，眼前无复白衣来。", 
            "独怜野性同皇橘，尚忆江天对蜡梅。", 
            "却望德星何聚所，持觞曾许一登台。"
        ], 
        "title": "郊园晚瞩怀天游坡山二首 其二", 
        "type": "律诗", 
        "yun": "灰"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "闲林无历按星回，虾蚬初肥棹却开。", 
            "犊戏篱根惊鸟散，鹤翔云际报宾来。", 
            "思君永味方餐蔗，远市寒肴有茹梅。", 
            "何必灯花传怪梦，已曾三疏谢乌台。"
        ], 
        "title": "答天游", 
        "type": "律诗", 
        "yun": "灰"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "映竹清溪绕屋回，衡门溪上午方开。", 
            "寒鸦不断投林语，巷犬时闻吠影来。", 
            "幽夕有期还听雨，衰龄无数付观梅。", 
            "祇应惯觅玄谈处，东坝桥东独笑台。"
        ], 
        "title": "答坡山", 
        "type": "律诗", 
        "yun": "灰"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "日流南影报阳回，罗雀门庭扫叶开。", 
            "似水牛衣窗北卧，如陵珍馔郭东来。", 
            "何辞冷雨同看竹，绝胜他山旧寄梅。", 
            "病骨稍苏期一笑，朱明冈上有丹台。"
        ], 
        "title": "病中承坡山命酒见过力疾奉谢用前韵", 
        "type": "律诗", 
        "yun": "灰"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "才似梗楠夐出林，丹葵还照日边心。", 
            "新衔西臬唯清重，旧学南溟定浅深。", 
            "海内文章遐迩化，画中山水短长吟。", 
            "待君远业宗盟在，不但横腰早钑金。"
        ], 
        "title": "赠黄才伯赴广西学宪", 
        "type": "律诗", 
        "yun": "侵"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "幽亭何必但临湖，已有遥峰入座孤。", 
            "野老惯看移穴蚁，溪童争狎戏雏凫。", 
            "生同南土来嘉□，业学幽风事断壶。", 
            "岁晚幸陪文社乐，大丘庭户尽书图。"
        ], 
        "title": "次韵沧洲雅集五首 其一", 
        "type": "律诗", 
        "yun": "虞"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "底用封章乞鉴湖，西林衣屦未全孤。", 
            "文苞已许瞻威凤，修胫何堪借短凫。", 
            "胜选时开班草酌，奇探曾见系檐壶。", 
            "幽栖不是高人宅，丹雘无烦献御图。"
        ], 
        "title": "次韵沧洲雅集五首 其二", 
        "type": "律诗", 
        "yun": "虞"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "天影秋开半亩湖，行吟剑佩野烟孤。", 
            "市儿自解烹红药，江鹄还闻化白凫。", 
            "树下衡门犹挂席，海中灵岛旧名壶。", 
            "飞花舞絮催双鬓，梦断瞿塘八阵图。"
        ], 
        "title": "次韵沧洲雅集五首 其三", 
        "type": "律诗", 
        "yun": "虞"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "□家诗景小西湖，云水南分绿屿孤。", 
            "草閤晴窗飞野马，瓦盆精馔列家凫。", 
            "自开三径迎双璧，何许千金羡一壶。", 
            "日暮登台望城市，郁葱长映两浮图。"
        ], 
        "title": "次韵沧洲雅集五首 其四", 
        "type": "律诗", 
        "yun": "虞"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "秋怀摇落似荒湖，诗将高坛正背孤。", 
            "逸气健于驰坂骏，虚名轻甚弄波凫。", 
            "邻翁有约看垂钓，昼漏无劳问挈壶。", 
            "月俸沈郎挥却尽，买山多为白云图。"
        ], 
        "title": "次韵沧洲雅集五首 其五", 
        "type": "律诗", 
        "yun": "虞"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "元龙湖海思何宽，绮席清秋许共欢。", 
            "池影浮天堪泛艇，花阴垂幄未妨冠。", 
            "话穷今古青衣换，障合江山素壁寒。", 
            "不见昔贤文字饮，酣歌犹得此时看。"
        ], 
        "title": "宴天游城西园亭用杜九日蓝田山庄韵二首 其一", 
        "type": "律诗", 
        "yun": "寒"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "郭西池馆足闲宽，纵奕观鱼肆客欢。", 
            "总拟王公裁白氅，却嫌贺监乞黄冠。", 
            "浮杯未恨金英晚，选树将惊绿萼寒。", 
            "可是图南有仙气，爱山长得对山看。"
        ], 
        "title": "宴天游城西园亭用杜九日蓝田山庄韵二首 其二", 
        "type": "律诗", 
        "yun": "寒"
    }, 
    {
        "author": "黄哲", 
        "era": "明", 
        "subtype": "七言律诗", 
        "text": [
            "逐客南来觅旧矶，玉堂天上故人稀。", 
            "春风粤鸟归巢乐，秋水江鱼入馔肥。", 
            "结屋旋开松菊径，泛舟重着芰荷衣。", 
            "罗浮道士还丹熟，相许携琴入翠微。"
        ], 
        "title": "喜孙仲衍归自京师", 
        "type": "律诗", 
        "yun": "微"
    }, 
    {
        "author": "黄哲", 
        "era": "明", 
        "subtype": "七言律诗", 
        "text": [
            "几人廊庙几蓬蒿，砚滴怜君驱海涛。", 
            "黼扆天开传诏檄，都门人喜咏干旄。", 
            "金陵月色侵诗梦，庾岭梅花照使袍。", 
            "圣主恩沾均出处，顿令闲客遂清高。"
        ], 
        "title": "金陵赠别诗送彦晦先生南归", 
        "type": "律诗", 
        "yun": "豪"
    }, 
    {
        "author": "黄哲", 
        "era": "明", 
        "subtype": "七言律诗", 
        "text": [
            "四百峰峦拱玉台，黍珠楼阁倚云开。", 
            "斑枝花落山姑语，卢橘子青江燕来。", 
            "苏老故居蟾化石，葛洪丹灶锦为苔。", 
            "仙游倘遂临风约，羽服黄冠亦快哉。"
        ], 
        "title": "怀罗浮", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "晓坐前荣噏日华，扣门欣见瑞香花。", 
            "即移双树依丹桂，何异三珠在绛霞。", 
            "琼蕊遇寒添旖旎，翠蕤随照肯欹斜。", 
            "蔫然笑对冰霜里，先得春阳向海涯。"
        ], 
        "title": "梁思伯送瑞香花二株赋此答之", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "旅食吾曾侍禁垣，鲥鱼当夏足盘飧。", 
            "十年梦隔山龙阙，腊月缄来海隺村。", 
            "风味有馀惟曲蘖，馨香无减似兰荪。", 
            "野怀却忆江门句，炒蚬犹堪奉至尊。"
        ], 
        "title": "林惟乔送糟鲥鱼", 
        "type": "律诗", 
        "yun": "元"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "清晓遥遥祝紫宸，东风吹佩鹤随身。", 
            "尊前莲蕊浓于旧，墙角梅花冷更新。", 
            "畎亩寸心丹向日，尘涂双眼白看人。", 
            "闭门且续罗浮志，收得天南一洞春。"
        ], 
        "title": "元日口占", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "去年屡得金台信，今日真闻王节行。", 
            "兄弟夔龙应接武，山林巢许亦欢情。", 
            "登楼每见青天近，览镜从教白发明。", 
            "知尔北园多雨露，梦回春草满池生。"
        ], 
        "title": "正月二日得黎婿惟和书报除大行人喜甚口占俚语录似惟敬惟仁", 
        "type": "律诗", 
        "yun": "庚"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "银殿瑶池尽列仙，良常西入耀真天。", 
            "霞随葛令飘青玉，雨为麻姑洒白莲。", 
            "符竹萧萧桃洞月，星松袅袅石楼烟。", 
            "苍龙溪上山卿梦，又度清宁二百年。"
        ], 
        "title": "梦游罗浮作", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "漓山百丈即蓬莱，碧玉青萝画里开。", 
            "濂洛以南源桂岭，潇湘之北到金台。", 
            "光风好在窗前草，春信应传陇上梅。", 
            "我昔骖鸾归万里，汝今鸣铎彻三台。"
        ], 
        "title": "送陈惟功掌教临桂", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "天风吹袂上高台，无数黄花照眼开。", 
            "飞盖路从云外出，盍簪人自日边来。", 
            "十年往事翻如梦，一笑相逢共此杯。", 
            "醉后整冠频北望，凤城烟树正低回。"
        ], 
        "title": "九日登玄览台留客赏菊梦中作", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "猎猎北风吹角巾，巡檐索笑转相亲。", 
            "疏枝交影长疑雪，冷蕊含香似养神。", 
            "月下径蹊偏胜晓，水边篱落暗传春。", 
            "相思一夜罗浮梦，隔陇惟应寄远人。"
        ], 
        "title": "续王冕梅花诗梦中作", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "九日清斋深忆君，往年曾共醉论文。", 
            "箧中乌帽负黄菊，门外青山间白云。", 
            "独鹤依依何意舞，宾鸿渺渺几时闻。", 
            "黄金台上一翘首，神骏惟应空冀群。"
        ], 
        "title": "梦中九日寄怀郑世穆作", 
        "type": "律诗", 
        "yun": "文"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "草堂春满径三三，俯仰无言妙与参。", 
            "燕塞朔鸿天外杳，粤台新绿镜中含。", 
            "只今云谷谁元晦，终古龙门独史谈。", 
            "醉挹和风看活水，咏归真似鲁城南。"
        ], 
        "title": "春日草堂雅集次李少藩韵", 
        "type": "律诗", 
        "yun": "覃"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "豸角峨峨出粤藩，刺桐花里竞攀辕。", 
            "维扬树色连棠影，岭海潮声溯浙源。", 
            "东鲁秖闻吴季子，西湖那见宋王孙。", 
            "华夷此日须匡济，应有封章入禁垣。"
        ], 
        "title": "送吴自湖迁浙台宪长", 
        "type": "律诗", 
        "yun": "元"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "粤城南望水明霞，薇省移舟观翠华。", 
            "梦入钧天仪彩凤，风回江树听啼鸦。", 
            "琅玕得雨高千仞，荠菜逢春胜万花。", 
            "展诵思君何处是，草堂萝月映窗纱。"
        ], 
        "title": "燕山田少参将奉表北上以忠孝节义四书见惠题诗其上赋此答赠", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "宾梅视我犹兄弟，节操承家有石川。", 
            "诸葛古亭鱼复阵，山云遗烈虎铨编。", 
            "桂林节镇三千里，藤峡威名十二年。", 
            "知尔思亲明月夜，暗香疏影到窗前。"
        ], 
        "title": "赠副总兵王汝贤之广西", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "梦到长洲宿莽间，嘤鸣犹似听春山。", 
            "东吴画舫偏堪往，北斗朱旗恐未闲。", 
            "谷永谢书今已达，陆机文赋昔曾还。", 
            "玄冬别汝炎风里，独对前荣细菊斑。"
        ], 
        "title": "送谷子迁归吴", 
        "type": "律诗", 
        "yun": "删"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "葛巾吾亦晋时陶，瑶席初开集俊髦。", 
            "醉倚曲池浮晚照，凉从清樾起秋涛。", 
            "苍龙石上张鳞鬣，仙鹤云间下羽毛。", 
            "知是扶抟应万里，夜来风雨动亭皋。"
        ], 
        "title": "谢梁思伯中舍", 
        "type": "律诗", 
        "yun": "豪"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "枫山堂构自天开，清白传芳到岭梅。", 
            "舄外淩江涵粤浦，衙前关树赴燕台。", 
            "碧云已共棠阴合，丹壑曾劳驿使来。", 
            "应有凤书传帝简，双旌从此近三台。"
        ], 
        "title": "寄南雄章太守接", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "轻红重碧酝初开，稚子喧呼洗旧罍。", 
            "草草蔬肴延客坐，纷纷蜂蝶逐人来。", 
            "曲江有赋空凫藻，河朔无诗岂骏材。", 
            "照眼榴花莫相笑，年年那肯独衔杯。"
        ], 
        "title": "荔枝酒诗奉答麦乔齐", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "供奉当年侍翠帷，只今衰懒掩柴扉。", 
            "池边竹日闻鱼跃，台下松云见鹤归。", 
            "莲醑到冬堪酩酊，草堂因咏更光辉。", 
            "碧山尚觉红尘近，长羡严陵有钓矶。"
        ], 
        "title": "寿诗次欧彦桢韵", 
        "type": "律诗", 
        "yun": "微"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "榣山瀛海一愚臣，竹叶椒花百病身。", 
            "年过古稀犹似健，运逢今圣已维新。", 
            "悬弧日每随南至，恋阙心长望北辰。", 
            "聊傍粤台开小隐，只从庄叟问灵椿。"
        ], 
        "title": "梁彦国贺七十一寿次韵", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "绿槐萧萧迁谷莺，越门酌别趋燕城。", 
            "龙光久矣耀丹极，骏足今惟朝紫清。", 
            "黄霸勋名见远到，曲江风度逢升平。", 
            "弹冠此去听囧命，满岭梅花随袂馨。"
        ], 
        "title": "赠黄制太仆主簿", 
        "type": "律诗", 
        "yun": null
    }, 
    {
        "author": "冯毓舜", 
        "era": "明", 
        "subtype": "五言律诗", 
        "text": [
            "干戈不到处，风物渐谐心。", 
            "人聚百年室，树连十里阴。", 
            "儿童喧古道，耳目远秋砧。", 
            "太息北来客，聊为咷后吟。"
        ], 
        "title": "古城驿", 
        "type": "律诗", 
        "yun": "侵"
    }, 
    {
        "author": "冯毓舜", 
        "era": "明", 
        "subtype": "七言律诗", 
        "text": [
            "清江鼓棹正芳菲，峡里风烟庵翠微。", 
            "一线长天独鹤去，千寻峭壁老猿归。", 
            "人忘作客偏贪坐，云尽依山却倦飞。", 
            "驿路无穷何处驻，最高峰上有鱼矶。"
        ], 
        "title": "峡山", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "正是花飞六出时，晚来树树白垂枝。", 
            "幽芳难辨寒梅色，冷艳惟凝碧玉肌。", 
            "堪羡剡舟波皎皎，尤欣鹤氅步迟迟。", 
            "凭谁一曲阳春调，敌却寒威不受欺。"
        ], 
        "title": "咏雪 其一", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "乍逢天女散花时，纵有槎枒亦发枝。", 
            "与月争衡铺野阔，因风翻舞下阶迟。", 
            "陶家烹去聊生韵，檐雀衔来不疗饥。", 
            "多少浓华遭阻压，独馀松柏未能欺。"
        ], 
        "title": "咏雪 其二", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "手栽荔树渐扶疏，又被世缘阁遂初。", 
            "计口愧无馀积贮，行装只有旧衣裾。", 
            "先人清白堪传钵，架上诗书可代锄。", 
            "欲得一生真受用，无如静里惜居诸。"
        ], 
        "title": "奉命湖北简装示二子", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "霁日晴云挂暮篷，飞来高插隐琳宫。", 
            "谁将物外烟霞趣，点缀天然造化工。", 
            "仿见彩虹淩碧汉，随闻清籁起芳丛。", 
            "重游此日欣携侣，豁尽烦襟胜概雄。"
        ], 
        "title": "同刘亲家何凝生诸子登飞来绝顶 其一", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "才到飞来兴便腾，二禺峻立若为朋。", 
            "灵泉滴沥鸣清涧，古刹参差隐翠藤。", 
            "何必更寻飞殿迹，相将且踏野云层。", 
            "词人几度留题去，水色山光也倍增。"
        ], 
        "title": "同刘亲家何凝生诸子登飞来绝顶 其二", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "舟同李郭渡江滨，朝夕依依斗酒亲。", 
            "每见晴花红拂棹，正当轻浪碧浮春。", 
            "我行山色瞻黄鹤，君去剑光傍紫宸。", 
            "兰省故人如有问，好凭寄语梦思频。"
        ], 
        "title": "余之官楚刘亲家并舟北上临别漫成兼怀李玄驭", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "峭壁玲珑一洞开，半天幽筑两层台。", 
            "逶迤石径深还入，荡漾扁舟去复来。", 
            "灵叶座浮莲朵朵，宝珠盖滴蕊枚枚。", 
            "烟霞缥缈凭高眺，收拾奚囊翠作堆。"
        ], 
        "title": "观音岩", 
        "type": "律诗", 
        "yun": "灰"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "轮蹄逐逐楚天遥，历尽江山昼复宵。", 
            "习习香花迎客媚，关关啼鸟挟春娇。", 
            "也知夫仆劳驱马，争奈邮程促远镳。", 
            "却羡岩隈三五老，披裘閒步野溪桥。"
        ], 
        "title": "衡州道中", 
        "type": "律诗", 
        "yun": "萧"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "道从平石入章城，山径云岚马首生。", 
            "啼鸟骄春迎鼓角，和风夹道捲旗旌。", 
            "昔年知己嗟萍梗，此日驱车促客程。", 
            "景物渐殊乡语别，歧分楚粤重关情。"
        ], 
        "title": "宜章有怀", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "平原四望渺无边，不见青山只见天。", 
            "满道蒙茸惟野草，沿涯洼湿少腴田。", 
            "又逢刁斗声方急，何怪徵输苦不前。", 
            "谁为绘图呈魏阙，穷阎赖得计安全。"
        ], 
        "title": "安乡道中有感", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "黄鹤高翔何处巅，尚留胜概亘长天。", 
            "星罗万户依峗郭，水汇三湘荡碧烟。", 
            "非借高人增绮阁，那凭远眺忆飞仙。", 
            "赏心会到忘言处，清籁稀微一笛先。"
        ], 
        "title": "登黄鹤楼", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "峗峨高阁倚云巅，俯瞰长江水拍天。", 
            "偶得登临舒望眼，恍从图画缀轻烟。", 
            "风声疑是当年鹤，笛韵犹怀昔日仙。", 
            "时事关情催棹急，中流击楫任谁先。"
        ], 
        "title": "登黄鹤楼时闻流寇犯楚界速往常德", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "尔我同庚如骨肉，相随宦邸鹤音和。", 
            "十年三径陶然共，千古一朝可奈何。", 
            "去岁欢颜浮柏斝，今时青泪湿春罗。", 
            "栽蔬隙地间抛却，谁为编篱护薜萝。"
        ], 
        "title": "挽崇滚弟", 
        "type": "律诗", 
        "yun": "歌"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "撇下带围已十春，腰间赢得任舒申。", 
            "无端又逐三湘路，兼却疏违八口亲。", 
            "挝鼓放衙无逸趣，批签披牍祇劳人。", 
            "移文荔圃园丁子，好护花枝与沼鳞。"
        ], 
        "title": "初至常德", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "别却凫鸥事楚游，洞庭阅尽一帆舟。", 
            "笑将习懒耽间者，阑入嚣尘杂遝俦。", 
            "鼓角惊残还里梦，云山引去望乡眸。", 
            "他年草就归来赋，求友莺声啭石头。"
        ], 
        "title": "寄石头陈芬阁", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "诸袁名沸楚之南，郭外故居俯碧潭。", 
            "柳色犹疑分角里，鸟声差似诵瞿昙。", 
            "试看今日苞纹九，奚让当年凤侣三。", 
            "兰籍萧条增感慨，式庐空自怅晴岚。"
        ], 
        "title": "过袁中郎故居有忆小脩年兄", 
        "type": "律诗", 
        "yun": "覃"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "韵叶熏篪谊特隆，相从官邸燕闽中。", 
            "原鸰遽咽寒霜月，邻杵乍残白露风。", 
            "古巷烟花怜失主，东亭花好为谁红。", 
            "虽云七十由来少，其奈钟情恨不穷。"
        ], 
        "title": "忆三兄（兄逝于九月）", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "去年寄我平安字，此日讣音恨不平。", 
            "鼎水时闻枝上鸟，血痕疑是蜀魂声。", 
            "望穷峨岭眉增惨，泪逐巴江字不成。", 
            "海内知心还有几，池边翘俟凤争鸣。"
        ], 
        "title": "悼张月沙同年", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "直矢丹心蘖自餐，冰霜凛烈鹤纱寒。", 
            "承亲劲节强钟鼎，捍柩孤贞胜羽干。", 
            "争羡此时襦作诵，都凭当日胆为丸。", 
            "陈情沥血悲风木，赖有褒章焕彩鸾。"
        ], 
        "title": "常德郡伯顾母节孝诵", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "薰风晴日逗窗绡，鸲鹆新声何处娇。", 
            "蒲酒漫同兄弟酌，荔枝犹隔粤山遥。", 
            "天涯宦迹如萍聚，游子乡心似柳飘。", 
            "昼永阴浓清院宇，欲歌兰浴未成骚。"
        ], 
        "title": "乙亥午日衙内与四兄小酌", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "四牡骖驔丽锦鞯，山河千载帝恩鲜。", 
            "辉煌玉节来宫阙，焜耀泥书艳楚天。", 
            "华萼楼前瞻气紫，青阳阁上傍云连。", 
            "宠筵醉后歌麟趾，满袖沾濡湛露旋。"
        ], 
        "title": "册封荣藩世子暨长宁王承荣殿下赐宴于青阳阁", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "是处垂杨五月江，霏霏微雨洒归艭。", 
            "府河怅望飞帆渺，衙树惊看宿鸟双。", 
            "笑我一官羁北楚，输兄三径傲南窗。", 
            "何时共结烟霞侣，荔圃津头学老庞。"
        ], 
        "title": "别四兄归粤（携榼于府河驿） 其一", 
        "type": "律诗", 
        "yun": "江"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "才喜衙斋共晓昏，骊歌忽又重销魂。", 
            "不将乡事临歧说，恐动离肠逐浪鶱。", 
            "祝尔和风过远浦，凭谁明月坐西轩。", 
            "三湘难隔离乡梦，丹荔于今熟满园。"
        ], 
        "title": "别四兄归粤（携榼于府河驿） 其二", 
        "type": "律诗", 
        "yun": "元"
    }, 
    {
        "author": "冯椿", 
        "era": "明", 
        "subtype": "七言绝句", 
        "text": [
            "才名惊世在名山，山在其人方寸间。", 
            "不是其人身不出，白云深闭九重关。"
        ], 
        "title": "石其人", 
        "type": "绝句", 
        "yun": "删"
    }, 
    {
        "author": "冯椿", 
        "era": "明", 
        "subtype": "七言绝句", 
        "text": [
            "谁家少妇着青裙，低笠随夫笑语耘。", 
            "多少深宫閒白昼，烟花涂抹几如君。"
        ], 
        "title": "田妇", 
        "type": "绝句", 
        "yun": "文"
    }, 
    {
        "author": "冯鼎位", 
        "era": "明", 
        "subtype": null, 
        "text": [
            "晓雾如烟，轻寒细雨嫩晴天。", 
            "红杏枝头莺对语，飞去，昨夜玉人春梦处。"
        ], 
        "title": "南乡子 花朝", 
        "type": "词", 
        "yun": null
    }, 
    {
        "author": "冯鼎位", 
        "era": "明", 
        "subtype": null, 
        "text": [
            "长亭凄绝，去岁伤秋曾送别。", 
            "杨柳湾头，一曲烟波一曲愁。", 
            "高城何许，正在归鸿欲没处。", 
            "满袖西风，人倚朱阑第几重。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "冯鼎位", 
        "era": "明", 
        "subtype": null, 
        "text": [
            "春分过也，小楼昨夜，棠梨花谢。", 
            "章台折柳，西园拾翠，暗香随马。", 
            "午风轻，莺声乍，盈盈侣秋千初罢。", 
            "再相约、黄昏踏月，窗下绿蛾重画。"
        ], 
        "title": "盐角儿 春半", 
        "type": "词", 
        "yun": null
    }, 
    {
        "author": "冯鼎位", 
        "era": "明", 
        "subtype": null, 
        "text": [
            "迟日青骢缓辔行，轻寒轻暖弄春晴。", 
            "细草平沙花夹道，有啼莺。", 
            "嫩绿翻风烟样软，小溪过雨镜般明。", 
            "归近黄昏新月起，晚霞生。"
        ], 
        "title": "摊破浣溪沙 郊行", 
        "type": "词", 
        "yun": null
    }, 
    {
        "author": "冯鼎位", 
        "era": "明", 
        "subtype": null, 
        "text": [
            "上西楼、曲屏暮霭，记得烛花红处。", 
            "自心字香消、彩云飞散，苹踪难聚。", 
            "春水画桥，烟溪芳草，夜夜相思路。", 
            "怅重来、情事依然，惟有半帘淡月，照人离绪。", 
            "酒阑后、无聊短梦，尚逐紫箫声去。", 
            "杨柳梢头，寒梅影里，曾看弓弯舞。", 
            "想章台信杳，凄凉京兆眉妩。", 
            "啼帕遗红，唾裙留碧、憔悴莺花主。", 
            "倩谁传、桃叶桃根，断肠新句。"
        ], 
        "title": "子夜歌", 
        "type": "词", 
        "yun": null
    }, 
    {
        "author": "冯道常", 
        "era": "明", 
        "subtype": "七言律诗", 
        "text": [
            "临淮谁坐广文毡，乃是吾乡老郑虔。", 
            "桂籍题名知第一，棘闱分手记多年。", 
            "文夸班马中都盛，诗儗阴何四海传。", 
            "醉后更能敦宿好，镜铭落纸扫云烟。"
        ], 
        "title": "示郑真", 
        "type": "律诗", 
        "yun": "先"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "客里逢春减却寒，如何不见出门宽。", 
            "百年道体元无极，一点灵台自有官。", 
            "野棹风轻娱彩侍，山钟天煖忆朝班。", 
            "燕闽两度空归去，今日休题行路难。"
        ], 
        "title": "写怀", 
        "type": "律诗", 
        "yun": null
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "拥衣步屧到东林，云覆茆斋曲径深。", 
            "昼静苔侵茶灶冷，地偏竹绕石屏阴。", 
            "蝉吟古树风声细，鱼跃方塘日影沉。", 
            "醉卧藤床忘去路，麻姑樽酒故人心。"
        ], 
        "title": "游东林用韵二首 其一", 
        "type": "律诗", 
        "yun": "侵"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "病馀还觉冶游劳，风景悠然思转豪。", 
            "水绕林深山日隐，洞开云净海天遥。", 
            "浮生枉试腹中剑，尘世空藏笑里刀。", 
            "我愿晚阴分石榻，英雄谁复说孙曹。"
        ], 
        "title": "游东林用韵二首 其二", 
        "type": "律诗", 
        "yun": null
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "病魔今喜遇知音，拾笔凉窗试短吟。", 
            "旅夜钟声来远寺，谁家砧响隔疏林。", 
            "揽衣欲往怀千结，却屧无缘酒半斟。", 
            "抚几阶前蛩唧唧，孤灯剔尽落花深。"
        ], 
        "title": "不及出侍秋江夜饮", 
        "type": "律诗", 
        "yun": "侵"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "立壁浮青俯石湍，乾坤老我钓鱼竿。", 
            "龙翻湖海层波急，雁度潇湘返照残。", 
            "影落深潭秋共瘦，梦回荒馆迄偏寒。", 
            "谁家渺渺风涛里，时泛危樯出浦端。"
        ], 
        "title": "题便面", 
        "type": "律诗", 
        "yun": "寒"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "燕台月色照离筵，还忆鹿鸣十载前。", 
            "南北宦情今尔尔，漠唐世业故绵绵。", 
            "春来桃李环行幔，雨后槐杨拂彩船。", 
            "若到龙池回首望，莫言河洛各风烟。"
        ], 
        "title": "送善推侄孙就教", 
        "type": "律诗", 
        "yun": "先"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "对榻经时岂尽情，受恩深处弟兼兄。", 
            "行缘别重辞应懒，诗为愁多句不成。", 
            "寒雪千山家万里，朔风孤馆月三更。", 
            "倚门岁晚催归棹，委任空惭百感生。"
        ], 
        "title": "留别南崖", 
        "type": "律诗", 
        "yun": "庚"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "闻道君山是胜山，直于今日破愁颜。", 
            "西分王气峦层出，东入江心海不还。", 
            "缥缈烟浮城郭里，徘徊月上斗牛间。", 
            "堂开浮远青云近，此是朝天第几关。"
        ], 
        "title": "登君山次韵四章 其一", 
        "type": "律诗", 
        "yun": "删"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "层峰高不碍人游，极目增波逐海流。", 
            "谢氏东山誇后乐，范公廊庙抱先忧。", 
            "怀思故国知何处，指点前村是某丘。", 
            "江鸟欺人烟树晚，时时飞下傍渔舟。"
        ], 
        "title": "登君山次韵四章 其二", 
        "type": "律诗", 
        "yun": "尤"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "西风步屧到山巅，登眺无端思缈然。", 
            "隔浦人家藏隐雾，环江波浪涌兼天。", 
            "双眠沙鸟长依日，列队寒鸦远带烟。", 
            "不尽晚来凭栏兴，此日应为白云缠。"
        ], 
        "title": "登君山次韵四章 其三", 
        "type": "律诗", 
        "yun": "先"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "望穷海峙眼生花，得酒相逢即是家。", 
            "游鲤山高红日近，卧龙江阔碧波斜。", 
            "喜看胜地吴都大，端拜名公石刻嘉。", 
            "远寺钟声僧入定，披衣对月上归槎。"
        ], 
        "title": "登君山次韵四章 其四", 
        "type": "律诗", 
        "yun": "麻"
    }, 
    {
        "author": "黄廷用", 
        "era": "明", 
        "subtype": "七言律诗", 
        "text": [
            "雉堞周围曲水隈，观澜桥畔尽亭开。", 
            "同心喜有□花伴，即景惭非作赋才。", 
            "淮上忽闻停戍角，济中相与乐仙杯。", 
            "不知胡骑秋风起，犹敢南河牧马来。"
        ], 
        "title": "维舟偶傍济城隈，登眺悠然宿雾开。取醉何缘逢地主，留题俱是掞天才。坐看古渡双垂钓，移向南池一洗杯。惟有酒楼高不极，仙踪杳霭去还来。", 
        "type": "律诗", 
        "yun": "灰"
    }, 
    {
        "author": "冯琦", 
        "era": "明", 
        "subtype": null, 
        "text": [
            "竹外瑶华千顷，更与素梅掩映。", 
            "双雀噪寒枝，蹴落飞花无影。", 
            "相并，相并，明月惊栖不定。"
        ], 
        "title": "如梦令", 
        "type": "词", 
        "yun": null
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "乾坤俯仰叹斯文，眼底何人更似君。", 
            "一代才名追郑老，百年科第屈刘蕡。", 
            "经横绛帐春风蔼，人去诗坛夕照曛。", 
            "旧日林塘重过访，数声邻笛不堪闻。"
        ], 
        "title": "挽陈教授先生廷威", 
        "type": "律诗", 
        "yun": "文"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "八十高年强健身，西风一夜殒庄椿。", 
            "黎元正尔多奇疾，天地胡为夺此人。", 
            "橘井泉深空自洌，杏林花发为谁春。", 
            "刀圭我亦曾蒙惠，一束生刍泪满巾。"
        ], 
        "title": "挽橘泉方文谟先生", 
        "type": "律诗", 
        "yun": "真"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "闽江缥缈漾晴波，争似君侯惠泽多。", 
            "玉雪襟怀涵霁月，冰霜崖谷转阳和。", 
            "闾阎不识催租吏，田野时闻击壤歌。", 
            "圣代循良应有传，姓名指日入编摩。"
        ], 
        "title": "赠三山太守唐侯廷贵", 
        "type": "律诗", 
        "yun": "歌"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "使君一梦蹑仙踪，闽海家家辍相舂。", 
            "廊庙有人思贡禹，泉台无路起元龙。", 
            "紫薇花㡳春风老，棠树阴中草色浓。", 
            "一束生刍从此别，蜀山回首暮云重。"
        ], 
        "title": "挽温方伯琮", 
        "type": "律诗", 
        "yun": "冬"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "系马幽亭久未旋，亭前景物各争妍。", 
            "倚天晴翠千峰出，绕郭苍烟万井连。", 
            "花影乱侵徐孺榻，莺声巧和伯牙弦。", 
            "因君欲买西邻地，风月平分过暮年。"
        ], 
        "title": "题林君叔孟秀远亭二首 其一", 
        "type": "律诗", 
        "yun": "先"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "小亭新结傍幽蹊，窗户平临翠筱齐。", 
            "宿雨收残山霭湿，浮云飞尽海天低。", 
            "树连睥睨参差见，花隐房栊咫尺迷。", 
            "安得笔端生五色，尽收佳景入新题。"
        ], 
        "title": "题林君叔孟秀远亭二首 其二", 
        "type": "律诗", 
        "yun": "齐"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "亭亭文笔玉嶙峋，下有层楼回出尘。", 
            "四壁芸香浮汗简，三更藜焰逼穹旻。", 
            "元方别驾声华旧，小阮黉宫教泽新。", 
            "寄语云仍宜努力，莫教家学负前人。"
        ], 
        "title": "文峰书楼为陈文珍赋", 
        "type": "律诗", 
        "yun": "真"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "刺桐花下有华堂，别买溪南数亩庄。", 
            "旋剪荆榛开町疃，更添亭馆带林塘。", 
            "春岚压地苔花湿，暑雨蒸林荔子香。", 
            "自笑一生缨冕累，无缘来共白云乡。"
        ], 
        "title": "南溪别业次韵", 
        "type": "律诗", 
        "yun": "阳"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "□□□处有盆梅，九月寒花的烁开。", 
            "占取孤标寻菊□，挽将春意入秋来。", 
            "天教早实调金鼎，人喜扬芬满柏台。", 
            "三弄瑶琴豪兴发，未应何逊擅吟才。"
        ], 
        "title": "林云山盆梅九月盛开魏竹溪有诗次韵二首 其一", 
        "type": "律诗", 
        "yun": "灰"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "江南腊月见疏梅，此树高秋已盛开。", 
            "东阁酒醒惊雪早，罗浮梦觉讶春来。", 
            "西风入户香浮几，凉月当空影满台。", 
            "欲为花神重作赋，广平人去愧非才。"
        ], 
        "title": "林云山盆梅九月盛开魏竹溪有诗次韵二首 其二", 
        "type": "律诗", 
        "yun": "灰"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "年跻八秩未龙钟，又沐清时宠渥隆。", 
            "华发谩添乌帽雪，酡颜不藉锦衣红。", 
            "已看敬老循周典，还见优贤有汉风。", 
            "况遇圣明弘治日，蒲轮早晚召申公。"
        ], 
        "title": "庆郑敏善先生年八十应诏冠带", 
        "type": "律诗", 
        "yun": "东"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "万里巴川育俊髦，一身许国不辞劳。", 
            "明朝无复聆清训，今日休辞醉绿醪。", 
            "猿啸溪头惊客梦，山横马首助诗豪。", 
            "传经绛帐应多暇，一曲瑶琴夜月高。"
        ], 
        "title": "送司训郑先生启善之任", 
        "type": "律诗", 
        "yun": "豪"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "名途十载抱离忧，此日重欣结胜游。", 
            "山色不随人事改，烟光似为客来收。", 
            "底须身外论丰约，且向尊前共唱酬。", 
            "薄暮微凉城上路，也随时俗看龙舟。"
        ], 
        "title": "己未端午同吴继学方子大诸君游东岩二首 其一", 
        "type": "律诗", 
        "yun": "尤"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "炎歊何处涤尘忧，共约东山寺里游。", 
            "一鸟不鸣山更寂，千林增翠雨初收。", 
            "老身犹喜康强在，佳节须将酩酊酬。", 
            "请看群龙纷竞渡，谁怜野水有横舟。"
        ], 
        "title": "己未端午同吴继学方子大诸君游东岩二首 其二", 
        "type": "律诗", 
        "yun": "尤"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "萧然一室无馀物，短剑孤琴是旧知。", 
            "闲里偏嫌人事扰，梦中亦怯世途危。", 
            "久违故旧缘多病，断送光阴赖有诗。", 
            "天命穷通皆一定，且倾尊酒不须悲。"
        ], 
        "title": "偶成", 
        "type": "律诗", 
        "yun": "支"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "直北关山金鼓振。", 
            "一朝艳质化尘土。", 
            "风散綵云飘碧落。", 
            "明眸皓齿今何在。"
        ], 
        "title": "马嵬三首集句 其一", 
        "type": "律诗", 
        "yun": "先"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "千里佳期一夕休。", 
            "魂归辽海云迷树。", 
            "毛骨已随天地老。", 
            "长生殿古生青草。"
        ], 
        "title": "马嵬三首集句 其二", 
        "type": "律诗", 
        "yun": "尤"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "潇潇疏雨响残除。", 
            "白玉帐寒鸳梦绝。", 
            "碧鸡祠下杜鹃叫。", 
            "海阔天高不知处。"
        ], 
        "title": "马嵬三首集句 其三", 
        "type": "律诗", 
        "yun": "鱼"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "吴王醉处十馀里。", 
            "霸业已随烟烬灭。", 
            "彩鸳静占银塘水。", 
            "惆怅无因见范蠡。"
        ], 
        "title": "姑苏怀古二首集句 其一", 
        "type": "律诗", 
        "yun": "阳"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "西施去泛五湖舟。", 
            "故国尽消龙虎气。", 
            "桂房椒壁蕙兰老。", 
            "故事悠悠不可问。"
        ], 
        "title": "姑苏怀古二首集句 其二", 
        "type": "律诗", 
        "yun": "尤"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "早擢巍科立要津，复承恩命倅南闽。", 
            "寸心清夺冰壶月，一气嘘回寒谷春。", 
            "辽海不堪仙鹤去，棠阴空见碧苔新。", 
            "黎元借寇今无地，惆怅西风泪满巾。"
        ], 
        "title": "挽丁通判", 
        "type": "律诗", 
        "yun": "真"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "难弟承恩司教铎，迢迢相送入南闽。", 
            "客窗风雨连床久，故国椿萱入梦频。", 
            "马踏暖云芳草路，帆冲晴霭绿杨津。", 
            "遥知献寿高堂上，白发双亲满面春。"
        ], 
        "title": "送樊掌教乃兄邦本归常山", 
        "type": "律诗", 
        "yun": "真"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "乘闲特访默堂师，何处游方负所期。", 
            "林鸟潜窥山殿供，野猿偷动石枰棋。", 
            "碓收残药空流水，犬讶游人吠短篱。", 
            "欲问三生缘内事，相逢未卜是何时。"
        ], 
        "title": "寄华岩寺默堂上人诗四首 其一", 
        "type": "律诗", 
        "yun": "支"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "万木阴中梵宇开，分明人世有蓬莱。", 
            "漾开池藻群鱼戏，点破松烟一鹤回。", 
            "涧水浮花云里出，山风如雨竹间来。", 
            "高僧不遇徘徊久，踏遍苍苍满院苔。"
        ], 
        "title": "寄华岩寺默堂上人诗四首 其二", 
        "type": "律诗", 
        "yun": "灰"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "夏日寻幽到上方，清阴满地午生凉。", 
            "雨过山色重重好，风度荷花阵阵香。", 
            "诗景百般行处有，尘缘万种坐来忘。", 
            "云扃叩遍无人见，惟有残书满石床。"
        ], 
        "title": "寄华岩寺默堂上人诗四首 其三", 
        "type": "律诗", 
        "yun": "阳"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "问师飞锡游何处，自是闲云任去留。", 
            "满院幽花空冉冉，一溪流水自悠悠。", 
            "半生苦海无缘济，何日空门结社游。", 
            "回首城南忽相遇，一尊重约醉清秋。"
        ], 
        "title": "寄华岩寺默堂上人诗四首 其四", 
        "type": "律诗", 
        "yun": "尤"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "泮水三春破晓时，无边和气袭人衣。", 
            "研朱细滴花间露，散帙初开竹外扉。", 
            "坛杏影斜残月坠，鸡窗声动曙光微。", 
            "人生所学惟忠孝，努力相期共不违。"
        ], 
        "title": "题府学正蒙斋黉宫春晓图", 
        "type": "律诗", 
        "yun": "微"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "凤凰山势翠岧峣，草树荒凉王气销。", 
            "二帝魂归江月冷，六宫人去海天遥。", 
            "英雄千古埋黄壤，台榭三春长绿苗。", 
            "惟有钟声应似旧，朝朝暮暮送寒潮。"
        ], 
        "title": "钱塘怀古", 
        "type": "律诗", 
        "yun": "萧"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "阑千百尺倚层霄，风景无端入望遥。", 
            "岛屿势从沧海断，楼台影落碧波摇。", 
            "青山绕寺自千载，芳草缘城锁六朝。", 
            "吊古伤心吟未就，疏钟残照送归潮。"
        ], 
        "title": "登甘露寺多景楼二首 其一", 
        "type": "律诗", 
        "yun": "萧"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "江南江北景无穷，都入危楼一望中。", 
            "霸业荒凉天地老，山河盘踞古今雄。", 
            "丹阳雨至云连树，瓜步潮平浪拍空。", 
            "野鸟似知前代恨，林端哀怨泣西风。"
        ], 
        "title": "登甘露寺多景楼二首 其二", 
        "type": "律诗", 
        "yun": "东"
    }, 
    {
        "author": "冯琦", 
        "era": "明", 
        "subtype": null, 
        "text": [
            "壮士常慷慨，懦夫多局促。", 
            "男儿志万里，取别无踯躅。", 
            "念从去年秋，虏骑公南牧。", 
            "关门日以开，胡行一何速。", 
            "鼓声郁不发，将士并杀戮。", 
            "莽莽洮河间，系虏相随属。", 
            "朝为汉边民，暮为胡地仆。", 
            "生者长不归，死者填溪谷。", 
            "氛祲高逾陇，声势远窥蜀。", 
            "至尊日忧劳，臣子幸不辱。", 
            "大臣亲行边，主将新分竹。", 
            "比闻捷书来，破虏河湟曲。", 
            "貔貅气始振，豺狼怒犹蓄。", 
            "古来忌小胜，兵事多反覆。", 
            "凯歌未盈耳，疮痍尚在目。", 
            "军有三日粮，民无五月谷。", 
            "中原疲转输，吾意忧心腹。", 
            "天子命近臣，分道临荒服。", 
            "兹行实特简，何以效芹曝。", 
            "君看和亲事，利害如转毂。", 
            "即令边衅开，安知不为福。", 
            "要挟伐虏谋，掎角联番族。", 
            "朝议省牵制，文法罢羁束。", 
            "匈奴断右臂，汉将窥左足。", 
            "岂无金城略，当如贾生哭。", 
            "国耻犹未雪，长歌仍击筑。"
        ], 
        "title": "送张伯任都谏阅视固原", 
        "type": "古风", 
        "yun": null
    }, 
    {
        "author": "冯琦", 
        "era": "明", 
        "subtype": null, 
        "text": [
            "晨发青琐闱，暮出居庸道。", 
            "长风吹大漠，万里白浩浩。", 
            "维时上谷塞，未有匈奴扰。", 
            "庙略屈群策，边事藉三表。", 
            "金缯岁出塞，玄黄日在皂。", 
            "我宁求宛马，虏遂厌吴缟。", 
            "岂不练士卒，岂不筑城堡。", 
            "甲胄不御冬，樵苏难宿饱。", 
            "尖丁及养马，饮泣无昏晓。", 
            "请观郭西田，颇亦宜粳稻。", 
            "幕府锸如云，私田迹如扫。", 
            "胡雏岂甥舅，汉女为妻嫂。", 
            "嫁女与汉人，不如与胡好。", 
            "胡人饶赐予，汉人色枯槁。", 
            "古来限华夷，为禁苦不蚤。", 
            "关西顷澒洞，朝议思征讨。", 
            "王师久不出，此事难草草。", 
            "蜂虿亦有毒，长木无不摽。", 
            "汉过固不先，虏情信难保。", 
            "武事有声容，边吏工文藻。", 
            "群飞高刺大，两目视众鸟。", 
            "简书伊可畏，官事未易了。", 
            "之子匡世姿，风采实矫矫。", 
            "归来报明主，一一陈所抱。", 
            "如有英雄人，无使行间老。"
        ], 
        "title": "送钟淑濂给谏阅视上谷", 
        "type": "古风", 
        "yun": null
    }, 
    {
        "author": "冯琦", 
        "era": "明", 
        "subtype": null, 
        "text": [
            "世事亦何常，惨舒递相荡。", 
            "今日非昨日，回首一惆怅。", 
            "圣人久在宥，君子始用壮。", 
            "漫同贾生哭，实恃汉文量。", 
            "日月岂不照，雷霆未敢抗。", 
            "其日风尘昏，黄云自飞飏。", 
            "侍臣尽改服，缇骑纷持杖。", 
            "矫矫山阴公，尺牍还内降。", 
            "庭蓄留侯策，帝厌王陵戆。", 
            "赤舄将去国，白麻别命相。", 
            "省垣及选部，一时尽屏放。", 
            "就中谁最贤，钟张尤倜傥。", 
            "两生躯干小，气欲排峦嶂。", 
            "新从上谷来，胆落临边将。", 
            "豺狼尽已屏，藜藿谁敢傍。", 
            "古来直节士，大半投炎瘴。", 
            "至尊多优容，忍使居一障。", 
            "视汝舌尚在，幸汝身无恙。", 
            "莫忘国士遇，宁同庶人谤。", 
            "所惜正士去，满朝气凋丧。", 
            "从兹天厩马，静立含元仗。", 
            "居然言路塞，兼虞祸机酿。", 
            "傅言半疑信，蓄意多观望。", 
            "稽首辞九庙，尚欲徼灵贶。", 
            "国本苟不摇，宁使臣言妄。", 
            "謇予非诤臣，执经侍帷帐。", 
            "吏隐类方朔，谏说慕袁盎。", 
            "威颜尚不接，肝胆终难谅。", 
            "知无匡世资，三山行将访。"
        ], 
        "title": "壬辰书事赠别钟淑濂张伯任", 
        "type": "古风", 
        "yun": null
    }, 
    {
        "author": "冯琦", 
        "era": "明", 
        "subtype": null, 
        "text": [
            "元化一何速，汝年遂半百。", 
            "余最小弱弟，头颅亦已白。", 
            "身世忽欲老，日月弥堪惜。", 
            "往时阶下树，历落数十尺。", 
            "以兹生感叹，岂更堪离析。", 
            "忆昔入词林，及汝共朝夕。", 
            "欢言如醇酒，终不废药石。", 
            "中夜尚杯酌，盛夏咸袒裼。", 
            "惊心问疾病，握手论干鬲。", 
            "一朝忽分携，万事俱陈迹。", 
            "南浦送客处，俨然遽为客。", 
            "往时我送人，衣冠竟长席。", 
            "今日君送我，双骑长安陌。", 
            "昔如满树花，万点临阶赤。", 
            "今如一片叶，万里随流碧。", 
            "欢敢望当年，别亦非畴昔。", 
            "音徽虽已远，往事颇历历。", 
            "曾公陟宫端，王郎为囧伯。", 
            "勋业当及时，努力相鞭策。", 
            "垂天忆大鹏，避风感六鹢。", 
            "出处不同行，意固各有适。", 
            "寄言凤池侣，无羡林间翮。"
        ], 
        "title": "世用索五十诗感时念别言咏斯章并寄直卿伯桢", 
        "type": "古风", 
        "yun": null
    }, 
    {
        "author": "冯琦", 
        "era": "明", 
        "subtype": null, 
        "text": [
            "帝握千秋历，天开万国欢。", 
            "莺花周正月，灯火汉长安。", 
            "长安正月旋玑正，万户阳春布天令。", 
            "新岁风光属上元，中原物力方全盛。", 
            "五都万宝集燕台，航海梯山人贡回。", 
            "白环银瓮殊方至，翡翠明珠万里来。", 
            "薄暮千门凝瑞霭，当天片月流光彩。", 
            "十二楼台天不夜，三千世界春如海。", 
            "万岁山前望翠华，九光灯里簇明霞。", 
            "六宫尽罢鱼龙戏，千炬争开菡萏花。", 
            "六宫千炬纷相似，星桥直接银河起。", 
            "赤帝真乘火德符，玉皇端拱红云里。", 
            "灯烟散入五侯家，炊金馔玉斗骄奢。", 
            "桂烬兰膏九微火，珠帘绣幌七香车。", 
            "长安少年喜宾客，驰骛东城复南陌。", 
            "百万纵博输不辞，十千沽酒贫何惜。", 
            "夜深纵酒复征歌，归路曾无醉尉诃。", 
            "六街明月吹笙管，十里香风散绮罗。", 
            "绮罗笙管春如绣，穷檐蔀屋寒如旧。", 
            "谁家朝突静无烟，谁家夜色明于昼。", 
            "夜夜都城望月新，年年郡国告灾频。", 
            "愿将圣主光明烛，普照冰天桂海人。"
        ], 
        "title": "观灯篇", 
        "type": "古风", 
        "yun": null
    }, 
    {
        "author": "冯琦", 
        "era": "明", 
        "subtype": null, 
        "text": [
            "南为鹞，北为鹰，侧目下视烟光凝。", 
            "梁间燕雀何足问，鹏雏不敢当风棱。", 
            "一夜春风春草绿，纵化为鸠犹带目。", 
            "九霄翮铩气不折，独敛霜拳向空谷。", 
            "炙手自热君自寒，批鳞容易骑虎难。", 
            "山中猛虎犹自可，江上短狐射杀我。"
        ], 
        "title": "古意", 
        "type": "古风", 
        "yun": null
    }, 
    {
        "author": "冯琦", 
        "era": "明", 
        "subtype": null, 
        "text": [
            "呜呼！", 
            "结交难结心，无论廊庙及山林。", 
            "下里浮沉世事浅，中朝出入人情深。", 
            "二十年来与公厚，倒屐倾筐无不有。", 
            "亹亹清谈曲席前，沉沉夜酌疏钟后。", 
            "有时联骑游郊衢，谁相从者葛与朱。", 
            "侯生亦自有侠骨，酒酣击缶歌呜呜。", 
            "远从京华望丘壑，迥如樊笯思寥阔。", 
            "一朝客散长安邸，千林万点从风落。", 
            "朱君窜，葛君死，贵阳老将亦归里。", 
            "齐鲁天青两少微，并驱中原与公耳。", 
            "尚书舄学士鱼，岁云暮矣公何如。", 
            "安得朝廷新事少，渐看社稷旧人疏。", 
            "公别长安能几载，故侣心期复谁在。", 
            "里中何人与同调，公近岱宗仆近海。", 
            "丈夫岂必长垂绅，羡公有笔如获麟。", 
            "城边黄石应知我，海上青山不负人。", 
            "问余山中何所有，冶湖一曲竹十亩。", 
            "有山有水复有酒，公能命驾一来否？"
        ], 
        "title": "结交行怀于谷山年伯兼讯侯将军", 
        "type": "古风", 
        "yun": null
    }, 
    {
        "author": "冯琦", 
        "era": "明", 
        "subtype": null, 
        "text": [
            "石粼粼，草斑斑，边城五月如秋寒。", 
            "渺渺平沙几千里，天风吹暗燕然山。", 
            "燕然山下临大虏，旁有两人相对语，握手长叹泪如雨。", 
            "一人自言出门时，床头妻子牵衣啼。", 
            "桁上无襦釜无糜，君今早出何时归？", 
            "且复牴泪一慰之，投剑仰天自叹欷。", 
            "朝役镇城南，暮抵镇城下。", 
            "闻说派尖丁，复道散夷马。", 
            "已知饥寒弃原野，仓皇骨肉忍相舍。", 
            "一人欲语还嗫嚅，回头看有行人无。", 
            "一从互市不备胡，但备将军营内呼。", 
            "营内呼，何时已，君亦大从容，复欲念妻子。", 
            "奔走无小休，何暇问生死。", 
            "中夜归来且自喜，宁知明日复尔尔。", 
            "丈夫生死会有时，恨不一死骄胡垒。", 
            "仓卒有语难具陈，不敢久立当通津。", 
            "夜来同望关山月，应照关前洒泪人。"
        ], 
        "title": "燕然行", 
        "type": "古风", 
        "yun": null
    }, 
    {
        "author": "冯琦", 
        "era": "明", 
        "subtype": null, 
        "text": [
            "素衣不禁帝京尘，出郭看春已暮春。", 
            "我自倦游君未遇，杨花如雪送归人。", 
            "南浦春波照酒卮，谩将离恨托前期。", 
            "如何命驾能千里，不为临歧住少时。"
        ], 
        "title": "送公孝与下第东归三首 其二", 
        "type": "古风", 
        "yun": null
    }, 
    {
        "author": "冯琦", 
        "era": "明", 
        "subtype": null, 
        "text": [
            "秋色遽如许，客心郁未安。", 
            "微微日影薄，肃肃天宇宽。", 
            "高风下木叶，零露被崇兰。", 
            "四气自斡运，谁为衰盛端。", 
            "朱华曾几何，素萼忽已残。", 
            "楚楚松柏姿，凌风以自完。", 
            "愿言附高节，与君同岁寒。"
        ], 
        "title": "秋夜简敬承公亮", 
        "type": "古风", 
        "yun": "寒"
    }, 
    {
        "author": "冯琦", 
        "era": "明", 
        "subtype": null, 
        "text": [
            "无棣城边春欲暮，卧龙冈上花如雾。", 
            "年年醉彻武陵烟，至今记得桃源路。", 
            "桃源遍地桃花水，翠屏高傍层城起。", 
            "宁可馀姿点绿芜，𡧓将浮艳誇秾李。", 
            "始看一径盘空曲，渐入千枝散朝旭。", 
            "满树残霞烂不收，一天香雨飞红玉。", 
            "白云深锁扬子居，青山自爱陶公庐。", 
            "平芜十里閒看鸟，春水一竿不羡鱼。", 
            "大隐何须分出处，赏心岂必长林莽。", 
            "桃李浓滋华省阴，公门自是韶华主。", 
            "绥山一颗忆仙家，绝胜河阳万树花。", 
            "岁岁愿公悬水镜，长将秋实代春华。"
        ], 
        "title": "缺题", 
        "type": "古风", 
        "yun": null
    }, 
    {
        "author": "冯善", 
        "era": "明", 
        "subtype": "七言律诗", 
        "text": [
            "震泽春深涨碧漪，静涵天影漾玻璃。", 
            "遥增越峤千寻阔，顿减吴山数尺低。", 
            "红泛落花通别浦，绿含芳草漫长堤。", 
            "钓舟昨夜归来晚，没却渔矶路亦迷。"
        ], 
        "title": "太湖春涨", 
        "type": "律诗", 
        "yun": null
    }, 
    {
        "author": "冯善", 
        "era": "明", 
        "subtype": "七言律诗", 
        "text": [
            "七级浮屠势壮哉，千年高枕古城隈。", 
            "丹甍碧瓦排云起，朱户雕栏倚汉开。", 
            "十里传闻金铎响，半天飞下玉龙来。", 
            "几回登览舒长啸，声逐清风落九垓。"
        ], 
        "title": "南禅宝塔", 
        "type": "律诗", 
        "yun": "灰"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "乾坤徒羡橘中宽，不道人间各自欢。", 
            "滚滚缁尘犀角带，盈盈秋水虎胎冠。", 
            "希音数慰逃空寂，孤梦虚教绕广寒。", 
            "南国浮云殊未定，石桥长并晚鸿看。"
        ], 
        "title": "再和答天游", 
        "type": "律诗", 
        "yun": "寒"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "安乐窝中几许宽，高贤谁不想清欢。", 
            "玉台风暖曾回席，瑶草春深遂挂冠。", 
            "伐木相求期岁晚，寻花宁畏犯溪寒。", 
            "先天玄秘窥应遍，定把盈虚一笑看。"
        ], 
        "title": "再和答坡山二首 其一", 
        "type": "律诗", 
        "yun": "寒"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "此身元称褐袍宽，何物曾堪待所欢。", 
            "无分东山携紫袖，有时西墅岸缁冠。", 
            "百年药裹供垂暮，八月莼丝谢早寒。", 
            "莫倚长林叹摇落，芳华强半带愁看。"
        ], 
        "title": "再和答坡山二首 其二", 
        "type": "律诗", 
        "yun": "寒"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "紫燕飞龙避赤骝，春光如海逐花游。", 
            "南州山水连高栋，午夜歌钟角少侯。", 
            "月妙欢悰回漏滴，风微香霭绕帘钩。", 
            "老翁残梦随蝴蝶，却到蓬壶浅水洲。"
        ], 
        "title": "嬉春曲和黄泰泉四首 其一", 
        "type": "律诗", 
        "yun": "尤"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "飞觞流水泛春矶，清晓初回小猎旗。", 
            "旭日有光迎落絮，东风无力控游丝。", 
            "兴酣翠幔襟芗满，舞罢红筵步锦移。", 
            "谁道云鬟萧瑟近，城中犹自远山眉。"
        ], 
        "title": "嬉春曲和黄泰泉四首 其二", 
        "type": "律诗", 
        "yun": "支"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "水上楼台壮巨京，遥看真在镜中行。", 
            "金屏自倚孺人瑟，玉柱谁传叔夏筝。", 
            "榆荚纷飞那有态，蒲芽难绾若为情。", 
            "竹林精舍无多事，一树梨花月满城。"
        ], 
        "title": "嬉春曲和黄泰泉四首 其三", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "瑶空如水染云光，多属翩翩白面郎。", 
            "槐市银鞍驰騕袅，藕塘金弹掷鸳鸯。", 
            "秾华已放城隅李，新叶将齐陌上桑。", 
            "总是欢娱无限地，止馀严濑一丝长。"
        ], 
        "title": "嬉春曲和黄泰泉四首 其四", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "老至惟甘谢物华，闲园聊为近山家。", 
            "畦人岂识金光草，仙圃徒开旌节花。", 
            "日出杖藜还白发，年来伏枕少丹砂。", 
            "登台无那悲秋客，江市犹闻酒可赊。"
        ], 
        "title": "癸巳重九后力疾家园小步", 
        "type": "律诗", 
        "yun": "麻"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "几年湖海独长吟，花鸟春来可更禁。", 
            "已许南山供远兴，不妨秋水况虚襟。", 
            "只同潘岳娱亲日，未老王通用世心。", 
            "松柏苍苍惟晚景，一杯相属莫辞深。"
        ], 
        "title": "次韵寿丫山", 
        "type": "律诗", 
        "yun": "侵"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "潮头晓引相风旗，鹢首遥当北极移。", 
            "岁杪可堪垂老别，春明应报入官期。", 
            "尘中物色谁相借，海上家声论久私。", 
            "逸气自从多病减，独难裁损是遐思。"
        ], 
        "title": "送樗亭弟赴阙二首并序 其一", 
        "type": "律诗", 
        "yun": "支"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "十载南山变雾章，马家空羡白眉良。", 
            "融风是处催花萼，寒树明朝隔雁行。", 
            "咫尺即看天路远，涓埃总荷圣恩光。", 
            "关河无限英贤事，岂尽高车耀故乡。"
        ], 
        "title": "送樗亭弟赴阙二首并序 其二", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "玉川茅屋粤城中，桧杖萧然一遁翁。", 
            "藜藿肝肠谁铸铁，江湖筋骨谩如铜。", 
            "黄冠只弄黄湾月，绿醑长歌绿野风。", 
            "自是白云无雨脚，山农休问济时功。"
        ], 
        "title": "六十自寿", 
        "type": "律诗", 
        "yun": "东"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "膝边兰桂斗芳妍，列第分朝献击鲜。", 
            "剑佩懒随携鹤杖，笔床长在狎鸥船。", 
            "苏黄风格唐科外，张赵功名汉史前。", 
            "诗课便从明日计，好传三万六千篇。"
        ], 
        "title": "寿天游", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "卧龙遥起鹿溪边，消息真传到海壖。", 
            "社稷有神清议在，关河无限赤心悬。", 
            "匡时奏草频开箧，咏雪诗筒动隔年。", 
            "幽思久随风鬓短，推贤怀旧复成篇。"
        ], 
        "title": "寄陈高吾兵侍", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "沙合桥边拥使车，吏民真见喜何如。", 
            "省郎文藻无双选，世史循良第一书。", 
            "榕叶阴浓乡思杳，薇花光动月明初。", 
            "海波近逐鲸鲵起，幸借长筹为殄除。"
        ], 
        "title": "送吴少参入闽", 
        "type": "律诗", 
        "yun": "鱼"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "千里金汤楚蜀资，百蛮君长拜前麾。", 
            "殷王自振三年旅，汉将无劳五月师。", 
            "经略从容樽俎上，等威凝峻纪纲司。", 
            "粤人祇护甘棠树，款得阳和遍海涯。"
        ], 
        "title": "送刘丹厓中丞巡抚贵竹", 
        "type": "律诗", 
        "yun": "支"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "漓水歌游十载违，停云时望庾关微。", 
            "季鹰自为秋莼去，子寿真同海燕归。", 
            "避影有人依夏荫，爱暄无地借冬晖。", 
            "少陵老向江头卧，犹恋宫恩旧赐衣。"
        ], 
        "title": "次韵答刘梅国", 
        "type": "律诗", 
        "yun": "微"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "南山人日草堂寒，暖玉枰开忆共弹。", 
            "空谷有怀承致语，谈天无分听更端。", 
            "秋曹清议还冰鉴，淮海风裁旧豸冠。", 
            "丘壑情深忧亦远，不妨长并卧龙看。"
        ], 
        "title": "寄刘梅国", 
        "type": "律诗", 
        "yun": "寒"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "蚤岁腾骞万里封，手提金印远临戎。", 
            "雅歌日对宾前暇，横槊时誇马上雄。", 
            "南国貔貅馀旧德，西山草木足元功。", 
            "四郊为报休飞羽，颇牧于今在禁中。"
        ], 
        "title": "送咸宁仇总戎赴阙", 
        "type": "律诗", 
        "yun": "东"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "一庭迟日足承欢，列羽花边带笑看。", 
            "循牧再逢韩吏部，词名谁后郑都官。", 
            "松衫尽绕青山郭，粳稻平摇碧濑滩。", 
            "盛世岂无高盖宠，最书应在御屏端。"
        ], 
        "title": "送李文舆太守赴宜春", 
        "type": "律诗", 
        "yun": "寒"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "露微不渐葛衣纤，金挟骄阳气更炎。", 
            "槐国润馀酣斗蚁，桂宫清绝谩栖蟾。", 
            "青山雅共孤琴老，绿醑长分一枕恬。", 
            "为谢南薰相料理，淡传花馤到筠帘。"
        ], 
        "title": "秋夜苦热", 
        "type": "律诗", 
        "yun": "盐"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "初旦升云淡复纤，遥风不为扫残炎。", 
            "草堂苦忆黄山谷，烟岛难招白玉蟾。", 
            "惯见狸奴依习懒，生憎络纬搅安恬。", 
            "儿童梦语苔阶静，桧影毵毵动隔帘。"
        ], 
        "title": "□次答泰泉", 
        "type": "律诗", 
        "yun": "盐"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "云衢不道亦多岐，落落长林鬓已丝。", 
            "三事旧传丹扆疏，一官虚付赤城麾。", 
            "于公阴德通金箓，贾傅才猷足帝师。", 
            "怪我经春犹伏枕，既衰仍是哭君时。"
        ], 
        "title": "哭坡山先生二首 其一", 
        "type": "律诗", 
        "yun": "支"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "隐处人方锦里翁，每从谈笑想孤风。", 
            "道穷药裹无舟诀，春杪诗邮少碧筒。", 
            "福善讵知天意外，伤心不是世情中。", 
            "槿樊柳港悲凉尽，乘兴何堪到郭东。"
        ], 
        "title": "哭坡山先生二首 其二", 
        "type": "律诗", 
        "yun": "东"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "坐深寒漏篆烟长，卜兆偏宜烛炬光。", 
            "椒颂明朝分岁事，荔花先暖透林塘。", 
            "穷檐岂解驱傩法，老圃将寻种药方。", 
            "枉辱奇人誇寿骨，久惭称丈五仙乡。"
        ], 
        "title": "己亥除夕", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "草堂新赏荷高贤，綵笔真翻锦绣田。", 
            "奇品偶传南海曲，残春空想洛阳年。", 
            "倚风幽韵谁堪语，射旭孤芳谩欲然。", 
            "力倦敢辞勤抱瓮，清阴留与翠云连。"
        ], 
        "title": "牡丹再花丫山子有咏次韵奉答", 
        "type": "律诗", 
        "yun": "先"
    }, 
    {
        "author": "冯银", 
        "era": "明", 
        "subtype": "五言绝句", 
        "text": [
            "坐对北窗凉，晴空日正长。", 
            "柳深莺语滑，花落燕坭香。"
        ], 
        "title": "夏日", 
        "type": "绝句", 
        "yun": "阳"
    }, 
    {
        "author": "冯银", 
        "era": "明", 
        "subtype": "五言绝句", 
        "text": [
            "青云乔木古，翠竹远山青。", 
            "昨夜东风暖，池塘草未生。"
        ], 
        "title": "题画", 
        "type": "绝句", 
        "yun": null
    }, 
    {
        "author": "冯银", 
        "era": "明", 
        "subtype": "五言绝句", 
        "text": [
            "身高吸霄瀣，羽薄趁仙风。", 
            "自奏清商曲，泠泠山水中。"
        ], 
        "title": "咏蝉", 
        "type": "绝句", 
        "yun": "东"
    }, 
    {
        "author": "冯银", 
        "era": "明", 
        "subtype": "七言绝句", 
        "text": [
            "绿暗红稀春已深，东风吹度小墙阴。", 
            "凋荣何恨人间事，独倚幽窗数过禽。"
        ], 
        "title": "暮春", 
        "type": "绝句", 
        "yun": "侵"
    }, 
    {
        "author": "冯梦祯", 
        "era": "明", 
        "subtype": null, 
        "text": [
            "清旦践夙期，泛舟益新侣。", 
            "和风沁肌骨，初旭媚空水。", 
            "水穷山色亲，径曲树容美。", 
            "龙泓昼常阴，竹阁晴疑雨。", 
            "返策循广堤，沿流越孤屿。", 
            "落日缬通川，红芳烁罗绮。", 
            "青帝无回镳，春物宁淹晷。", 
            "浓淡准畴昔，羽停情靡止。"
        ], 
        "title": "廿五日晓泛山行历龙井诸处还孤山湖是日物色加浓游情衍不曼觉尽日", 
        "type": "古风", 
        "yun": null
    }, 
    {
        "author": "冯梦祯", 
        "era": "明", 
        "subtype": null, 
        "text": [
            "寻山洽在晨，枕流眷兹宵。", 
            "梦断籁如引，情积声靡遥。", 
            "箪虚惬微凉，波响涤余嚣。", 
            "寤寐咸有契，宁得滞流潮。"
        ], 
        "title": "馀不溪听夜雨", 
        "type": "古风", 
        "yun": "萧"
    }, 
    {
        "author": "冯梦祯", 
        "era": "明", 
        "subtype": null, 
        "text": [
            "中园花欲繁，兰闺妆且靓。", 
            "霞柯烂翠屏，鲜姿馥幽径。", 
            "不见素手摘，弥想纤躯映。", 
            "年华忽已零，戚戚情靡定。"
        ], 
        "title": "途中忆家园蔷薇", 
        "type": "古风", 
        "yun": null
    }, 
    {
        "author": "冯梦祯", 
        "era": "明", 
        "subtype": null, 
        "text": [
            "久饮建业水，尔来归梦频。", 
            "思归未得归，不堪送归人。", 
            "君来朱明初，倏忽佩萸辰。", 
            "较史惜炎晷，剖疑扫余尘。", 
            "考索资发蒙，补缀惬知新。", 
            "休文称益友，卯金亦忠臣。", 
            "斯文既辍笔，离席何遽陈。", 
            "游子恋故乡，仳离多苦辛。", 
            "客囊但市书，腹笥宁疗贫。", 
            "放归必有期，开径希日亲。"
        ], 
        "title": "送姚叔祥还槜李", 
        "type": "古风", 
        "yun": "真"
    }, 
    {
        "author": "冯梦祯", 
        "era": "明", 
        "subtype": null, 
        "text": [
            "五十忽焉至，颓龄始自兹。", 
            "县弧眷秋辰，称觞来故知。", 
            "予本淡者流，夙好敦书诗。", 
            "得性在丘樊，随禄暂阶墀。", 
            "鲁郊享异鸟，徒以钟鼓怡。", 
            "梁国吓鹓雏，宁为腐鼠縻。", 
            "四见钟阜春，洵美吾土非。"
        ], 
        "title": "五十篇 其一", 
        "type": "古风", 
        "yun": null
    }, 
    {
        "author": "冯梦祯", 
        "era": "明", 
        "subtype": null, 
        "text": [
            "吾土饶山水，卜筑面清池。", 
            "清池曲且广，高杨夹路垂。", 
            "层楼贮图史，密室藏姜姬。", 
            "出门即湖山，兴到惟所之。", 
            "偶然值兰交，谈谑或忘归。", 
            "人生行乐耳，须富贵何时。"
        ], 
        "title": "五十篇 其二", 
        "type": "古风", 
        "yun": null
    }, 
    {
        "author": "冯梦祯", 
        "era": "明", 
        "subtype": null, 
        "text": [
            "富贵仍多忧，贫贱未足卑。", 
            "灵龟恋泥中，雄鸡惮为牺。", 
            "李斯具五刑，牵犬一何悲。", 
            "陆机西入洛，听鹤乃无期。", 
            "无才足完身，功高迹反危。", 
            "所以贤达人，未老先拂衣。"
        ], 
        "title": "五十篇 其三", 
        "type": "古风", 
        "yun": null
    }, 
    {
        "author": "冯梦祯", 
        "era": "明", 
        "subtype": null, 
        "text": [
            "拂衣谢尘氛，静侣时相追。", 
            "披素咏新赏，开帙涣所疑。", 
            "岂不恋圭组，天爵无磷淄。", 
            "岂不念子孙，清白自可诒。", 
            "观民计已极，从道安可蚩。", 
            "申毫著斯文，聊以从吾私。"
        ], 
        "title": "五十篇 其四", 
        "type": "古风", 
        "yun": "支"
    }, 
    {
        "author": "冯梦祯", 
        "era": "明", 
        "subtype": null, 
        "text": [
            "春色年年讵有涯，梅花将落又桃花。", 
            "如花更有娇歌女，尚少胡姬弄琵琶。"
        ], 
        "title": "湖中曲二首 其二", 
        "type": "古风", 
        "yun": "麻"
    }, 
    {
        "author": "冯梦祯", 
        "era": "明", 
        "subtype": "七言绝句", 
        "text": [
            "春风吹柳柳丝黄，更有梅花满路香。", 
            "客去主留湖月白，明朝依旧醉春光。"
        ], 
        "title": "湖中曲二首 其一", 
        "type": "绝句", 
        "yun": "阳"
    }, 
    {
        "author": "冯梦龙", 
        "era": "明", 
        "subtype": null, 
        "text": [
            "富贵本无根，尽从勤里得。", 
            "请观懒惰者，面待饥寒色。"
        ], 
        "title": "醒世恒言", 
        "type": "古风", 
        "yun": "职"
    }, 
    {
        "author": "冯惟敏", 
        "era": "明", 
        "subtype": null, 
        "text": [
            "蚕鱼虽小，咬文嚼字，有甚才学。", 
            "绵缠纸里书中耗，占定窝巢。", 
            "俺看他一生怕了，你钻他何日开交。", 
            "听吾道：轻身儿快跑，捻着你命难饶！"
        ], 
        "title": "满庭芳 书虫", 
        "type": "词", 
        "yun": null
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "青霞谷中飘紫烟，谁其栖者甘泉仙。", 
            "云边放鹤啄瑶草，雨后呼龙耕玉田。", 
            "梅花不作翠羽梦，薤叶细写朱云篇。", 
            "冲虚昨雨自高枕，晓来同话羲皇年。"
        ], 
        "title": "罗浮青霞谷赠甘泉", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "南风吹绿北窗前，荔子浮缸似醴泉。", 
            "锦席玉杯惭地主，鹄袍凫舄集儒仙。", 
            "云安雇直犹倾盏，天阙微呼不上船。", 
            "觞咏有馀风味少，红尘飞骑笑当年。"
        ], 
        "title": "仲夏酿荔枝酒成与欧麦二友同酌次韵一首因麦有及于天宝故事因及之", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "剑气横空氛祲蠲，天南今见斗牛躔。", 
            "运筹已决留侯胜，厘卣仍褒召虎贤。", 
            "鳄海夜涵千里月，凤山朝簇万家烟。", 
            "凯歌声里欢无极，遥对枫宸祝万年。"
        ], 
        "title": "平饶埔钜寇次督府百川张公韵二首 其一", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "十万貔貅引月弓，一时巢穴散炎风。", 
            "潮阳鼓角连天沸，岭外云雷动地雄。", 
            "铜柱标来兵几在，昆仑追去计犹穷。", 
            "两旬玉镜归明主，应是中兴第一功。"
        ], 
        "title": "平饶埔钜寇次督府百川张公韵二首 其二", 
        "type": "律诗", 
        "yun": "东"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "春祠燕息竹亭东，生态相随趣不穷。", 
            "草色远连丹壑外，花光微入翠帘中。", 
            "一声到枕闻皋鹤，千里传书见塞鸿。", 
            "浅浅野塘供钓艇，源源新水受和风。"
        ], 
        "title": "立春日世祏祠祭后小憩蓝县丞来谓蔡察院疏予道学已而邸报至有礼乐接乎周孔道学绍乎朱程诚为圣代真儒等语非予所敢当也赋此以自笑", 
        "type": "律诗", 
        "yun": "东"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "尘环车马去遥遥，惟有春台倚泬寥。", 
            "沂水咏归重与点，浮云功业小看尧。", 
            "林花受日红尤丽，野水连山翠未彫。", 
            "风雨几番寒食里，杖藜今喜步层霄。"
        ], 
        "title": "玄览台登望喜晴用前韵", 
        "type": "律诗", 
        "yun": "萧"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "谁将鲲化说逍遥，从此蛙声遍阒寥。", 
            "曹魏可怜曾舜禹，李唐何事亦神尧。", 
            "汪汪易见涓流积，磊磊难同美玉彫。", 
            "闻说有人狂起舞，泥涂终不近云霄。"
        ], 
        "title": "闻近有跃舞歌呼自谓寻乐者因再用韵 其一", 
        "type": "律诗", 
        "yun": "萧"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "道心于我本非遥，合一真传久寂寥。", 
            "茂叔每从颜学孔，咎繇曾致舜为尧。", 
            "源泉混混须前进，松柏苍苍见后彫。", 
            "此日登台遥引望，鸢飞应自在云霄。"
        ], 
        "title": "闻近有跃舞歌呼自谓寻乐者因再用韵 其二", 
        "type": "律诗", 
        "yun": "萧"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "庭户无声车马遥，坐来人境更寥寥。", 
            "即看太极源于昊，真觉心传不待尧。", 
            "巨浸尚凭孤柱在，贞筠那逐四时彫。", 
            "龙图凤阁千年事，感应还应自碧霄。"
        ], 
        "title": "静坐宴起再用玄览台韵", 
        "type": "律诗", 
        "yun": "萧"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "年年上日曾遥祝，不似今年喜再陪。", 
            "北极旧瞻龙虎气，南州新筑凤凰台。", 
            "山楼粉堞开绵蕞，藻席椒浆共瓦杯。", 
            "况复迎春箫鼓动，青阳先到海隅梅。"
        ], 
        "title": "元日登东城楼再陪甘泉祝圣有述", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "三更红日出沧涯，四百峰峦处处花。", 
            "水漱竹崖全作雨，云封松崦半成霞。", 
            "扶光晓吸真难老，尘世逢看却易斜。", 
            "此景足稽天下士，葛洪何必问丹砂。"
        ], 
        "title": "梦游罗浮赋夜半见日", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "溪山新构喜经过，笑似秋星初渡河。", 
            "晋野正疑南菊晚，楚云偏带朔鸿多。", 
            "挥杯白日移堤树，步屧清霜净泽荷。", 
            "一望郁江天万里，冥冥何处有虞罗。"
        ], 
        "title": "铁桥新开晚景园筑溪山一览赋诗相候候宴于晋野堂次韵", 
        "type": "律诗", 
        "yun": "歌"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "笑插篱金护鬓霜，也曾三仕入明光。", 
            "宫壶日送黄封酒，朝服时沾玉座香。", 
            "野草尚知周雨露，山龙何补舜衣裳。", 
            "柯亭此去无多地，岐尔云霄双雁行。"
        ], 
        "title": "即席口占赠黎婿惟和北上", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "粤王城北草堂深，南极群仙喜共临。", 
            "松石友朋叨作主，云山韶濩自成音。", 
            "鸥边梅蕊波间玉，鸟外杨条日下金。", 
            "莫笑野人畦菜少，满前生意合开襟。"
        ], 
        "title": "春日答诸耆旧过草堂小饮次周岐瑞韵", 
        "type": "律诗", 
        "yun": "侵"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "盘谷回环紫翠深，喜攀诸老此登临。", 
            "三城日转寻芳径，万井风连击壤音。", 
            "倾倒渌尊犹北海，捧持佳句是南金。", 
            "春来野兴同沂水，莫厌频来共洗襟。"
        ], 
        "title": "再次前韵答周孟锡州守", 
        "type": "律诗", 
        "yun": "侵"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "烟花随处艳芳春，城里青山小避尘。", 
            "出谷有莺求旧友，鸣皋惟鹤拟精神。", 
            "年追卫武真难老，诗似唐人妙绝伦。", 
            "明日星台传盛事，弧南光满粤江滨。"
        ], 
        "title": "次唐加民大尹韵", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "松柏冈头竹径深，先祠何幸一光临。", 
            "白驹皎皎来虚谷，黄鸟嘤嘤送好音。", 
            "皇极注残犹有墨，义田赒尽已无金。", 
            "云鹏一去空留迹，日永天多思满襟。"
        ], 
        "title": "江约之大尹谒粤洲先祠次韵", 
        "type": "律诗", 
        "yun": "侵"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "小筑茅堂带碧峰，春灯春酒对芙蓉。", 
            "水边霞绮明孤鹤，云外笙箫殷万松。", 
            "洛社几人同杖屦，粤江今日聚萍踪。", 
            "登临更作连床约，欲向希夷学五龙。"
        ], 
        "title": "陈朝纪不赴饮以诗来谢次韵二首 其一", 
        "type": "律诗", 
        "yun": "冬"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "东风初到种瓜田，细雨平添漱竹泉。", 
            "莲蕊酒酣云谷里，梅花香冷石亭前。", 
            "自撑钓艇消长日，谁拜樵夫问大年。", 
            "深锁柴门调野鹤，莫教飞去避茶烟。"
        ], 
        "title": "陈朝纪不赴饮以诗来谢次韵二首 其二", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "渺渺浮云遮远峰，曲肱聊憩小芙蓉。", 
            "于今我岂非黄骑，自古谁真是赤松。", 
            "柳径日听莺唤侣，苔矶时觅鹤行踪。", 
            "雨馀有约君来否，苍玉林中看箨龙。"
        ], 
        "title": "朝纪再和奉答二首 其一", 
        "type": "律诗", 
        "yun": "冬"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "尉佗城边花满田，粤洲台下酒如泉。", 
            "一声白鸟不知处，万点青山都在前。", 
            "此日有怀华岳老，何时同话羲皇年。", 
            "醉来共坐云巢顶，笑指齐州空九烟。"
        ], 
        "title": "朝纪再和奉答二首 其二", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "深深松竹护池台，春日柴门为子开。", 
            "携鹤草堂惭大隐，僇狐沙县羡高材。", 
            "香山九老追前会，南极诸星接上台。", 
            "僻地更烦双舄到，小舟长送百壶来。"
        ], 
        "title": "次方士表大尹韵", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "东风初动水云区，古峡苍苍万籁虚。", 
            "牛斗泛槎瞻北极，凤雏栖竹记南禺。", 
            "致君岂惮陈金镜，将母宁辞谢玉除。", 
            "此去采真逢露冕，九重春色问何如。"
        ], 
        "title": "春日登峡山寺", 
        "type": "律诗", 
        "yun": null
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "阳吹朝来动远空，九重春与万方同。", 
            "金盘北望思承露，玉琯东回验相风。", 
            "日月催人双鹤鬓，江湖容我一渔翁。", 
            "十年旧梦成追忆，曾侍朱衣紫殿中。"
        ], 
        "title": "丙申元日", 
        "type": "律诗", 
        "yun": "东"
    }, 
    {
        "author": "冯惟敏", 
        "era": "明", 
        "subtype": null, 
        "text": [
            "三月三日东风恶，满城桃李都摇落。", 
            "乍随飘扬入重云，还自低回委深壑。", 
            "长安道上东复西，曲江池边路转迷。", 
            "飞空不解作红雨，著土岂得为香泥。", 
            "风声如雷尘如墨，行道之人长太息。", 
            "春光犹有三之一，千树万树无颜色。", 
            "花开花落会有时，抵死不分狂风吹。", 
            "但愿周流御沟水，宁辞远别上林枝。", 
            "溟濛澒洞满天地，仓皇未识东君意。", 
            "不遣红英点翠苔，玉阶那得留余媚。", 
            "君不见昨日花开枝叶青，折来插之双玉瓶。", 
            "画堂不省红尘到，袅袅花气芬中庭。", 
            "又不见楼头小妇深闭门，晨起竟日寂无言。", 
            "卷帘欲放飞花入，扑面惊沙总断魂。"
        ], 
        "title": "上巳日作时落第客京师", 
        "type": "古风", 
        "yun": null
    }, 
    {
        "author": "冯惟敏", 
        "era": "明", 
        "subtype": null, 
        "text": [
            "凤凰不如我，竹实醴泉真琐琐。", 
            "何不委形浊世中，飞鸣饮啄无不可。", 
            "凤凰不如我。"
        ], 
        "title": "禽言六首 其一", 
        "type": "古风", 
        "yun": "哿"
    }, 
    {
        "author": "冯惟敏", 
        "era": "明", 
        "subtype": null, 
        "text": [
            "得过且过，风雨冥冥巢欲堕。", 
            "饱暖当时不自知，炎凉此日方参破。", 
            "得过且过。"
        ], 
        "title": "禽言六首 其二", 
        "type": "古风", 
        "yun": null
    }, 
    {
        "author": "冯惟敏", 
        "era": "明", 
        "subtype": null, 
        "text": [
            "归去乐，荒烟一望山花落。", 
            "夜月原头血吻新，斜阳枝上声如昨。", 
            "声如昨，长相语，微禽丁宁或可据。", 
            "兽蹄鸟迹难久游，故国关山不尔御。", 
            "不知尔家乐不乐，只是此中风雨恶。", 
            "吾非有翅不能飞，唤尔醒时吾亦归。"
        ], 
        "title": "禽言六首 其三", 
        "type": "古风", 
        "yun": null
    }, 
    {
        "author": "冯惟敏", 
        "era": "明", 
        "subtype": null, 
        "text": [
            "报谷报谷，透犁好雨夜来足。", 
            "不愁田中恶草多，但愿年年风雨和。", 
            "夜来雨急风声恶，闻道村南一尺雹。", 
            "老翁归来语老妻，村中报赛烹鸣鸡。"
        ], 
        "title": "禽言六首 其四", 
        "type": "古风", 
        "yun": null
    }, 
    {
        "author": "冯惟敏", 
        "era": "明", 
        "subtype": null, 
        "text": [
            "豁开沟沟水，东西流麦场。", 
            "碡碌声渐急，黄犊横奔汗如泣。", 
            "重云叆叇四望集，顷刻那能辨原隰。", 
            "天之未雨沟不开，枝头啼鸟为谁哀。"
        ], 
        "title": "禽言六首 其五", 
        "type": "古风", 
        "yun": null
    }, 
    {
        "author": "冯惟敏", 
        "era": "明", 
        "subtype": null, 
        "text": [
            "向前还好，可惜今年种田少。", 
            "早知今年胜去年，即死不卖山南田。", 
            "欲向灵禽频借问，禽言昧远惟知近。", 
            "能知岁事报阴晴，不知官租重与轻。"
        ], 
        "title": "禽言六首 其六", 
        "type": "古风", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "秋到西园一洞开，更于何处觅蓬莱。", 
            "池光荡漾迎风入，亭敞清虚送月来。", 
            "三匝青乌栖得树，几枝香桂影浮杯。", 
            "承恩恍坐寒宫里，领略霓裳醉后回。"
        ], 
        "title": "中秋前二日荣王西园月夕宴", 
        "type": "律诗", 
        "yun": "灰"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "画鹢乘流访德山，胜心高翥共跻攀。", 
            "昆卢阁上钟声度，苍桂枝头鸟语闲。", 
            "皓魄分辉侵燕席，红霞散彩入酡颜。", 
            "不辞剪烛留连兴，携得秋光翠色还。"
        ], 
        "title": "顾常德请游德山", 
        "type": "律诗", 
        "yun": "删"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "此夕繇来乞巧同，惭予抱拙对虚空。", 
            "犊裈且把长竿曝，云锦那须组织工。", 
            "牛渚风高飘鹊羽，梅梢月冷逗房栊。", 
            "宦情争似乡情好，清夜凭栏望彩虹。"
        ], 
        "title": "七夕有怀", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "晴日同登郭外山，丛林深处向高攀。", 
            "前朝古木双株翠，夹道脩篁半偈闲。", 
            "兴到遐情骄野鹿，狂来笑语傲商颜。", 
            "波光潋滟浮归棹，明月窥窗相伴还。"
        ], 
        "title": "德山前韵", 
        "type": "律诗", 
        "yun": "删"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "细雨霏霏入暮斜，楚天秋色淡蒹葭。", 
            "塞鸿远度三三节，篱菊初开九九花。", 
            "勿问轻风欺短发，且将樽酒酌闲衙。", 
            "去年树下登高处，湖水烟波几渡赊。"
        ], 
        "title": "九日", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "昼永榴花艳正匀，天涯那问矢弧辰。", 
            "退衙谢客无公事，倚槛看书有斫轮。", 
            "鸡肋不堪磨岁月，樗材何以答君亲。", 
            "同来小阮殷勤甚，西爽轩前酌几巡。"
        ], 
        "title": "乙亥初度前二日笃望侄余内侄衙轩小酌", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "火欲西流暑尚炎，晨来白发上梳尖。", 
            "每逢生日蔬为食，回念劬劳骨若砭。", 
            "虽有锦屏赓乐只，何如儿女祝安恬。", 
            "家乡迢递音书渺，几度孤吟自拂髯。"
        ], 
        "title": "初度自述", 
        "type": "律诗", 
        "yun": "盐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "久无消息度湘湖，一纸平安喜欲呼。", 
            "乡果沾唇情似蜜，布衫适体爱如乌。", 
            "一官自笑无长物，八口犹怜有宿逋。", 
            "秋到疏帘蛩渐语，感时转忆沼边凫。"
        ], 
        "title": "喜余舅至衙家中儿孙寄来短衫龙眼等物", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "十载离踪一覕过，相逢客邸感怀多。", 
            "看来何事非空影，阅去前途总逝波。", 
            "抵掌谈时眸欲白，班荆话旧发怜皤。", 
            "喜看奕奕桐枝秀，孔李绸缪又若何。"
        ], 
        "title": "张泰岩别于留都十一载适遇于常武共谈往事又见其两孙雅致楚楚喜赋", 
        "type": "律诗", 
        "yun": "歌"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "人心原在是非公，归向惟凭德望崇。", 
            "自昔无端猜薏苡，于今那不羡英雄。", 
            "泽同武水流何尽，名并庐峰耸太空。", 
            "俎豆千秋勤庙祀，后人犹得藉遗风。"
        ], 
        "title": "和张泰岩谒伏波将军庙志感之作时在滇招降普寇也", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "桂花香散翠岚天，不尽离思向浦船。", 
            "赖得新书充旅橐，何妨旧絮禦寒烟。", 
            "湖湘皓月孤帆影，朗水凄风万木颠。", 
            "归到乡园梅正白，好从词社斗芳妍。"
        ], 
        "title": "似熊侄衙归", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "一种幽姿擅众芳，传来异域斗姚黄。", 
            "偏逢冷露才舒艳，尤借寒霜为洗妆。", 
            "逸致堪争陶令兴，孤英未许楚人尝。", 
            "故园三径知何似，管领秋光锁夕阳。"
        ], 
        "title": "署中西番菊", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "法曜辉腾福曜明，封章宠锡重持平。", 
            "胸中素有筹边略，郢上今誇借箸名。", 
            "勿以梁山多警燧，正凭刺史壮长城。", 
            "出奇自昔推陈氏，传檄行看达帝京。"
        ], 
        "title": "赠陈司理貤封并之官乾州", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "悠悠鼓角靖边氛，闲却如林虎豹群。", 
            "暖人梅花春色早，风清画戟鹤声闻。", 
            "剑光夜丽弧南象，关气朝明楚北云。", 
            "华祝欢腾千万户，凤毛更羡映斓文。"
        ], 
        "title": "贺兵道叶六桐父母生日", 
        "type": "律诗", 
        "yun": "文"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "才华久矣擅淮南，芷韵兰情孰可参。", 
            "雁羽纵横来鼎水，云花错落斗烟岚。", 
            "惊人自昔苏惟二，贵纸于今左有三。", 
            "遥想兔园春色好，向阳谁不醉清酣。"
        ], 
        "title": "答华阳王", 
        "type": "律诗", 
        "yun": "覃"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "谁催春意入官衙，忽见庭梅已放花。", 
            "几点如星疏有态，数枝斗雪澹无华。", 
            "仙郎梦觉香风远，宿鸟栖群瘦骨斜。", 
            "路隔衡阳无驿使，折来那得到仙家。"
        ], 
        "title": "署中梅初开", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "客邸寒深万木凋，朝来树树缀银条。", 
            "浑疑柳絮千番舞，别是春情一样娇。", 
            "官况自甘东郭履，诗书那似灞河桥。", 
            "儿童差解烹松茗，澹趣悠然啜一瓢。"
        ], 
        "title": "衙内对雪", 
        "type": "律诗", 
        "yun": "萧"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "鼓角迎春闹市衢，看来三五步相趋。", 
            "人看春也年年似，春阅人兮岁岁殊。", 
            "浪说翠蛾横半额，那知白雪转盈腮。", 
            "春来春去浑如此，臈酒何辞倒碧壶。"
        ], 
        "title": "迎春赋", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "令转三阳雪势降，烟花明媚捲旌幢。", 
            "凭将弱柳舒青眼，度却和风到碧窗。", 
            "游踏香尘人两两，鸣流清韵鸟双双。", 
            "乡心忽觉随花发，谩把辛盘载酒缸。"
        ], 
        "title": "立春", 
        "type": "律诗", 
        "yun": "江"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "翻遍历头岁已阑，楚天臈尽尚馀寒。", 
            "儿童乞写宜春字，老仆勤修守岁盘。", 
            "自是玄工分乙丙，将于午夜转支干。", 
            "梅花独领春消息，岁岁年年一夜看。"
        ], 
        "title": "除夕二首 其一", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "坐对青灯夜息阑，数声鼓角送残寒。", 
            "每惊炮竹催年急，转羡园林淑景宽。", 
            "家计未能逋事了，客途那得梦魂安。", 
            "回思昨岁团栾处，星斗宁堪两地看。"
        ], 
        "title": "除夕二首 其二", 
        "type": "律诗", 
        "yun": "寒"
    }, 
    {
        "author": "冯惟敏", 
        "era": "明", 
        "subtype": "五言律诗", 
        "text": [
            "野柝鸣沙岸，渔灯照白波。", 
            "凄凄风不定，隐隐夜如何。", 
            "历乱乡心碎，依微客梦多。", 
            "江声还自击，展转动悲歌。"
        ], 
        "title": "闻柝", 
        "type": "律诗", 
        "yun": "歌"
    }, 
    {
        "author": "冯惟敏", 
        "era": "明", 
        "subtype": "五言律诗", 
        "text": [
            "墙断涨沙沉，檐低息土侵。", 
            "洪河流廨下，老树覆成荫。", 
            "北地来文舫，南薰爽客襟。", 
            "长安那复近，去马日骎骎。"
        ], 
        "title": "青县官舍", 
        "type": "律诗", 
        "yun": "侵"
    }, 
    {
        "author": "冯惟敏", 
        "era": "明", 
        "subtype": "五言律诗", 
        "text": [
            "归骑迷荒渡，空城枕浊河。", 
            "官闲公吏少，邑小弊民多。", 
            "一叹一回老，三年三度过。", 
            "冯唐吾与汝，勋业近如何。"
        ], 
        "title": "次兴济感事留示冯云亭时方不理于口", 
        "type": "律诗", 
        "yun": "歌"
    }, 
    {
        "author": "冯梦祯", 
        "era": "明", 
        "subtype": "五言律诗", 
        "text": [
            "弄花绮床前，思纷梦自牵。", 
            "都忘鬟影媚，讵得护芳鲜。", 
            "馥延因借鬒，艳伫欲分钿。", 
            "错教荡子惜，终误如花年。"
        ], 
        "title": "赋得眠鬟压落花", 
        "type": "律诗", 
        "yun": "先"
    }, 
    {
        "author": "冯梦祯", 
        "era": "明", 
        "subtype": "五言律诗", 
        "text": [
            "袅袅白门前，藏乌倍可怜。", 
            "柔枝排影度，密叶引雏穿。", 
            "啼合惊宵陌，飞应破晓烟。", 
            "新知乐如此，讵惜故腰妍。"
        ], 
        "title": "赋得杨柳可藏乌", 
        "type": "律诗", 
        "yun": "先"
    }, 
    {
        "author": "冯梦祯", 
        "era": "明", 
        "subtype": "五言律诗", 
        "text": [
            "吏部才名旧，琼瑶昔见诒。", 
            "山川闻问隔，日月鬓毛衰。", 
            "身退仍忧国，家贫但赋诗。", 
            "回舟缘兴尽，风雪寄相思。"
        ], 
        "title": "馀不溪回舟寄讯章元礼吏部是日雪", 
        "type": "律诗", 
        "yun": "支"
    }, 
    {
        "author": "冯梦祯", 
        "era": "明", 
        "subtype": "五言律诗", 
        "text": [
            "客游数改期，不为桃花堤。", 
            "离衾淹画雨，梦驾怯春泥。", 
            "芳草远犹绿，柔条近更迷。", 
            "妾心宁自苦，愁杀乱莺啼。"
        ], 
        "title": "忆姬人", 
        "type": "律诗", 
        "yun": "齐"
    }, 
    {
        "author": "冯银", 
        "era": "明", 
        "subtype": "七言律诗", 
        "text": [
            "端阳竞渡楚风存，疾较飞凫夐出群。", 
            "棹起浪花飞作雪，竿飏旗彩集如云。", 
            "一时豪杰追卢肇，千载忠魂吊屈君。", 
            "两岸红裙笑俚妇，那知斗草独笼芸。"
        ], 
        "title": "端阳竞渡", 
        "type": "律诗", 
        "yun": "文"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "氍毹春暖锁芙蓉，争羡胡姬拜汉封。", 
            "绕膝锦晙珠勒马，当胸宝袜绣盘龙。"
        ], 
        "title": "题三娘子画像三首 其一", 
        "type": "绝句", 
        "yun": "冬"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "塞北佳人亦自饶，白题胡舞为谁娇。", 
            "青霜已尽边城草，一片梨花冷不销。"
        ], 
        "title": "题三娘子画像三首 其二", 
        "type": "绝句", 
        "yun": "萧"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "红妆一队阴山下，乱点驼酥醉朔野。", 
            "塞外争传娘子军，边头不牧乌孙马。"
        ], 
        "title": "题三娘子画像三首 其三", 
        "type": "绝句", 
        "yun": "马"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "银汉清秋万里遥，月开妆镜桂云消。", 
            "可怜精卫空填海，不及天孙鹊驾桥。"
        ], 
        "title": "七夕四首 其一", 
        "type": "绝句", 
        "yun": "萧"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "天空露下夜如何，漫道双星已渡河。", 
            "见说人间方恤纬，可知天上欲停梭。"
        ], 
        "title": "七夕四首 其二", 
        "type": "绝句", 
        "yun": "歌"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "一水盈盈会转稀，敢从天汉问支机。", 
            "弹冠吾欲趋朝省，闻道君王已曝衣。"
        ], 
        "title": "七夕四首 其三", 
        "type": "绝句", 
        "yun": "微"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "月明秋淡曙河微，脉脉新愁理旧机。", 
            "为问七襄何日就，西征吾欲赋《无衣》。"
        ], 
        "title": "七夕四首 其四", 
        "type": "绝句", 
        "yun": "微"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "万里苍烟海气通，欲从何处望东蒙。", 
            "斜风细雨长安道，赖得分携是醉中。"
        ], 
        "title": "送公孝与下第东归三首 其一", 
        "type": "绝句", 
        "yun": "东"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "百宝阑干护晓寒，沈香亭畔若为看。", 
            "春来谁作韶华主，总领群芳是牡丹。"
        ], 
        "title": "牡丹 其一", 
        "type": "绝句", 
        "yun": "寒"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "数朵红云静不飞，含香含态醉春晖。", 
            "东皇雨露知多少，昨夜风前已赐绯。"
        ], 
        "title": "牡丹 其二", 
        "type": "绝句", 
        "yun": "微"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "瑶华脉脉殿春残，姑射仙人画里看。", 
            "月下敢矜容似玉，年来真有臭如兰。"
        ], 
        "title": "牡丹 其三", 
        "type": "绝句", 
        "yun": "寒"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "艳蕊连翩映彩霞，独将倾国殿春华。", 
            "虚疑五色文通华，散作平章万树花。"
        ], 
        "title": "牡丹 其四", 
        "type": "绝句", 
        "yun": "麻"
    }, 
    {
        "author": "冯琦", 
        "era": "明", 
        "subtype": "七言绝句", 
        "text": [
            "非烟非雾倚雕栏，珍重天香雨后看。", 
            "愿以美人锦绣叚，高张翠幕护春寒。"
        ], 
        "title": "牡丹 其五", 
        "type": "绝句", 
        "yun": "寒"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "天宇澄秋序，凉风夜色微。", 
            "为怜明月好，不掩白云扉。", 
            "远火孤村径，邻灯寒女机。", 
            "砧声欲愁绝，几处赋《无衣》。"
        ], 
        "title": "秋夜", 
        "type": "律诗", 
        "yun": "微"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "今日良宴会，情深更起愁。", 
            "追欢还卜夜，恋别不禁秋。", 
            "萤火含风冷，灯花近雨收。", 
            "休言尊酒尽，归及细君谋。"
        ], 
        "title": "立秋前一日载酒过懋忠", 
        "type": "律诗", 
        "yun": "尤"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "灞水遥伤别，燕山独送行。", 
            "弹珠元自误，抱玉竟谁明。", 
            "抚己虚疑梦，逢人怯问名。", 
            "报书稀不到，沾洒望神京。"
        ], 
        "title": "送见素业师南还二首 其一", 
        "type": "律诗", 
        "yun": "庚"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "别离无复道，天地意如何。", 
            "愁入征云暮，心惊飞鸟过。", 
            "忧来千虑少，归去一身多。", 
            "行止皆无策，相宽一放歌。"
        ], 
        "title": "送见素业师南还二首 其二", 
        "type": "律诗", 
        "yun": "歌"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "相知苦不早，相送已沾襟。", 
            "雨后初秋色，灯前欲别心。", 
            "青山经洛远，紫气入关深。", 
            "良会知何日，瑶华好嗣音。"
        ], 
        "title": "送懋忠使秦", 
        "type": "律诗", 
        "yun": "侵"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "幕府前旌去，王程后命催。", 
            "六师同击楫，千队肃衔枚。", 
            "练甲含江动，雕戈挽日回。", 
            "莫将今日事，更待异时才。"
        ], 
        "title": "送操江张中丞二首 其一", 
        "type": "律诗", 
        "yun": "灰"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "地重能相借，时危敢自安。", 
            "不辞良会少，渐觉盛名难。", 
            "对月论肝胆，临风惜羽翰。", 
            "由来赠策意，非是为弹冠。"
        ], 
        "title": "送操江张中丞二首 其二", 
        "type": "律诗", 
        "yun": "寒"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "鸡肋官仍薄，羊肠路转难。", 
            "可怜秦逐客，更远楚江干。", 
            "事去空谈剑，忧来尽指冠。", 
            "潮阳碑尚在，寂寞待君看。"
        ], 
        "title": "送周尚宝以宁夏事谪潮阳尉", 
        "type": "律诗", 
        "yun": "寒"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "分袂俱千里，同袍尚几人。", 
            "非关劳侍从，讵合走风尘。", 
            "天尽刀州路，云迷剑水津。", 
            "莫辞今夕醉，犹对汉宫春。"
        ], 
        "title": "送杨楚亭太史王柱山侍御外转闽蜀藩臬", 
        "type": "律诗", 
        "yun": "真"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "报国当何日，辞家又一年。", 
            "薄游宁足问，微向久茫然。", 
            "万事古人后，孤灯新岁前。", 
            "明朝开左个，假寐待朝天。"
        ], 
        "title": "除夕", 
        "type": "律诗", 
        "yun": "先"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "常侍菟裘地，停车试一过。", 
            "草凄幽砌冷，云白远山多。", 
            "过午移花影，因风听鸟歌。", 
            "小塘春水满，犹是旧恩波。"
        ], 
        "title": "观暨侍中园", 
        "type": "律诗", 
        "yun": "歌"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "未战先行赏，君恩信是多。", 
            "何时诛仆固，终日忆廉颇。", 
            "朝士空持橐，边人自枕戈。", 
            "争传万里外，有诏下西河。"
        ], 
        "title": "闻宁夏边报二首 其一", 
        "type": "律诗", 
        "yun": "歌"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "欲问盈庭议，惟当决胜才。", 
            "愿呼骠骑将，早破赫连台。", 
            "四野胡笳合，孤城羌笛哀。", 
            "夜深惊起坐，曾否驿书来。"
        ], 
        "title": "闻宁夏边报二首 其二", 
        "type": "律诗", 
        "yun": "灰"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "近得尚书信，殷勤问圣躬。", 
            "愧为香案吏，未觐建章宫。", 
            "寤寐思明主，安危寄令公。", 
            "皇储何日定，应待采芝翁。"
        ], 
        "title": "读杨太宰诗有感二首 其一", 
        "type": "律诗", 
        "yun": "东"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "拙宦终无补，浮荣空自怜。", 
            "承明难谒帝，中夜苦忧天。", 
            "受赏何颜色，蒙恩忆岁年。", 
            "将辞燕市月，归向汶阳田。"
        ], 
        "title": "读杨太宰诗有感二首 其二", 
        "type": "律诗", 
        "yun": "先"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "昨日开金屋，君恩别处新。", 
            "难将织锦意，去比浣纱人。", 
            "只自怜中妇，谁当念下陈。", 
            "嫁郎何太早，不敢怨前薪。"
        ], 
        "title": "婉儿怨戏柬敬承五首 其一", 
        "type": "律诗", 
        "yun": "真"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "今夕是何夕，双星已渡河。", 
            "人间悲织素，天上怅停梭。", 
            "春色帘栊隔，秋风枕席多。", 
            "恐君疑妾妒，未敢问修蛾。"
        ], 
        "title": "婉儿怨戏柬敬承五首 其二", 
        "type": "律诗", 
        "yun": "歌"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "见说新人好，君心岂旧欢。", 
            "离愁随月满，信誓近秋寒。", 
            "缣素宁堪问，苕华半已残。", 
            "妆成郎未起，寂寞镜中看。"
        ], 
        "title": "婉儿怨戏柬敬承五首 其三", 
        "type": "律诗", 
        "yun": "寒"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "故剑谁相问，前鱼祇自悲。", 
            "转因辞宠日，私忆合欢时。", 
            "隔牖歌桃叶，因风泣柳枝。", 
            "啼痕还自掩，羞遣侍儿知。"
        ], 
        "title": "婉儿怨戏柬敬承五首 其四", 
        "type": "律诗", 
        "yun": "支"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "不寐惊秋早，无言坐夜分。", 
            "已拚成弃妾，未忍便忘君。", 
            "形影窗前月，悲欢梦里云。", 
            "如能念畴昔，看取旧湘裙。"
        ], 
        "title": "婉儿怨戏柬敬承五首 其五", 
        "type": "律诗", 
        "yun": "文"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "韦曲名园好，习池胜事繁。", 
            "午风披蕙带，秋色上苔痕。", 
            "密树云成幄，疏篱水绕门。", 
            "不烦除客径，吾欲藉兰荪。"
        ], 
        "title": "兰", 
        "type": "律诗", 
        "yun": "元"
    }, 
    {
        "author": "冯琦", 
        "era": "明", 
        "subtype": "五言律诗", 
        "text": [
            "坐对芙蓉沼，行歌棠棣吟。", 
            "相依香漠漠，独立影沉沉。", 
            "人自怜芳艳，谁当识苦心。", 
            "秋风渐萧索，结子已如今。"
        ], 
        "title": "秋莲", 
        "type": "律诗", 
        "yun": "侵"
    }, 
    {
        "author": "冯琦", 
        "era": "明", 
        "subtype": "七言律诗", 
        "text": [
            "南省卿云近紫微，明光晓奏劝宵衣。", 
            "自从剑佩归沧海，不见鸾舆出禁闱。", 
            "一曲春湖明主赐，十年芳草故人违。", 
            "莫教绮季山中老，且为皇储定是非。"
        ], 
        "title": "寿于宗伯谷峰先生", 
        "type": "律诗", 
        "yun": "微"
    }, 
    {
        "author": "冯琦", 
        "era": "明", 
        "subtype": "七言律诗", 
        "text": [
            "晻暧繁阴覆绿苔，藤枝萝蔓共萦回。", 
            "自随博望仙槎后，诏许甘泉别殿栽。", 
            "的的紫房含雨润，疏疏翠幄向风开。", 
            "词臣消渴沾新酿，不羡金茎露一杯。"
        ], 
        "title": "葡萄", 
        "type": "律诗", 
        "yun": "灰"
    }, 
    {
        "author": "冯琦", 
        "era": "明", 
        "subtype": "七言律诗", 
        "text": [
            "一架扶疏碧水浔，午凉不散绿云深。", 
            "芳香未让醍醐美，秀色全滋薜荔阴。", 
            "紫玉含风秋液冷，玄珠入夜月华侵。", 
            "莫言西域传来晚，犹及相如赋上林。"
        ], 
        "title": "葡萄架", 
        "type": "律诗", 
        "yun": "侵"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "青山冉冉夕阳浮，绿树微茫见涿州。", 
            "白雁声寒燕塞晚，丹枫叶落蓟门秋。", 
            "渔舟荡漾归江浦，画角凄凉起戍楼。", 
            "黄帝蚩尤俱寂寞，眼前赢得水东流。"
        ], 
        "title": "晚过涿州", 
        "type": "律诗", 
        "yun": "尤"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "天涯为别几秋冬，南望闽山思不穷。", 
            "烟树春天迷渭北，寒云日暮起江东。", 
            "乡心最怕看明月，客梦偏惊听断鸿。", 
            "安得相逢一携手，论文尊酒对春风。"
        ], 
        "title": "寄罗公严亲家", 
        "type": "律诗", 
        "yun": "东"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "东篱一夜花开遍，能使秋光胜似春。", 
            "香逐金风偏馥郁，色滋玉露倍精神。", 
            "月中恍惚杨妃笑，雨后分明西子颦。", 
            "试问颓龄端可制，慇勤摘奉白头亲。"
        ], 
        "title": "咏菊", 
        "type": "律诗", 
        "yun": "真"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "乡园数载每同欢，别后宁知会面难。", 
            "尊酒无由花底共，瑶琴空忆月中弹。", 
            "江南梦断莺声曙，冀北魂销雁影寒。", 
            "遥想芸窗经史暇，寒梅开处带吟看。"
        ], 
        "title": "寄表侄陈宗调", 
        "type": "律诗", 
        "yun": "寒"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "穷方三月始知春，一骑寻芳滹水滨。", 
            "牧笛数声青草岸，流莺百啭绿杨津。", 
            "催花细雨湿吟袖，飘絮微风欹醉巾。", 
            "欲访当年冰合处，苍波万顷碧𥻘𥻘。"
        ], 
        "title": "春日滹沱即事", 
        "type": "律诗", 
        "yun": "真"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "柴门半掩夜方深，独坐空庭自在吟。", 
            "菊影重重侵碧槛，风声飒飒起疏林。", 
            "愁怀尽付三杯酒，逸兴都归一曲琴。", 
            "尘世劳劳俱是客，不须对景独伤心。"
        ], 
        "title": "秋夜漫兴", 
        "type": "律诗", 
        "yun": "侵"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "瓦瓮浇蔬手自携，汉阴老圃是吾师。", 
            "灵扃春意长无恙，世路机心总不知。", 
            "狡兔谩劳三穴巧，痴鸠甘守一巢危。", 
            "愿公且未投簪去，坐镇民风息险巇。"
        ], 
        "title": "题陈太守抱瓮亭", 
        "type": "律诗", 
        "yun": "支"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "清流如带环幽舍，潇洒无尘趣自多。", 
            "月上一团凝素练，风生四面蹙青罗。", 
            "竹间自有通门处，柳暗翻疑无路过。", 
            "藩府正宜宣帝德，莫思渔父共高歌。"
        ], 
        "title": "园居六咏为河南方伯丰公庆赋 其一 水环碧带", 
        "type": "律诗", 
        "yun": "歌"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "绕舍茫茫百顷田，深耕应可乐尧天。", 
            "绿蓑二月西畴雨，黄犊一犁北垄烟。", 
            "荷锸长吟过柳外，蒸藜炊黍饷林边。", 
            "秪今天下需元老，未许归来学辋川。"
        ], 
        "title": "园居六咏为河南方伯丰公庆赋 其二 农亩躬耕", 
        "type": "律诗", 
        "yun": "先"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "园居东畔有渔矶，独把丝纶趣不稀。", 
            "两岸烟霞长作伴，满川鸥鹭尽忘机。", 
            "兴来高咏沧浪曲，心静偏宜水月辉。", 
            "此景知公常在念，明时未许解朝衣。"
        ], 
        "title": "园居六咏为河南方伯丰公庆赋 其三 渔矶独钓", 
        "type": "律诗", 
        "yun": "微"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "南窗静启理瑶琴，拂拂薰风入座清。", 
            "十指依稀鸾鹤舞，七弦恍惚凤凰鸣。", 
            "梅花奏处清吟骨，白雪弹时绝俗情。", 
            "解愠愿赓虞舜曲，坐吟黎庶乐升平。"
        ], 
        "title": "园居六咏为河南方伯丰公庆赋 其四 南窗琴趣", 
        "type": "律诗", 
        "yun": "庚"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "缭绕长堤傍舍东，千章绿柳袅春风。", 
            "乍经树杪晴烟散，细拂林端煖气融。", 
            "蔼蔼柔条低弄影，轻轻柳絮乱飘空。", 
            "遥知此景堪行乐，应与风云气象同。"
        ], 
        "title": "园居六咏为河南方伯丰公庆赋 其五 柳岸春风", 
        "type": "律诗", 
        "yun": "东"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "藕池秋夜静沉沉，月上层霄分外明。", 
            "影透青蘋游鲤散，光临红蓼睡鸥惊。", 
            "金波荡漾微风度，玉鉴澄涵碧水平。", 
            "对此想应心有契，月同皎洁水同清。"
        ], 
        "title": "园居六咏为河南方伯丰公庆赋 其六 藕池秋月", 
        "type": "律诗", 
        "yun": "庚"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "晚风缓步水云村，景物无端役客魂。", 
            "雾拥碧岑螺髻湿，风生沧海雪花翻。", 
            "湄州渔艇初归浦，禧水人家半掩门。", 
            "独倚长松吟未就，梨花疏雨送黄昏。"
        ], 
        "title": "日暮西山即事", 
        "type": "律诗", 
        "yun": "元"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "江头二月草萋萋，吟倚东风望欲迷。", 
            "日落海门烟水暝，雨收江浦树云低。", 
            "潮头生自湄州北，山势来从禧水西。", 
            "景物役人归路晚，马蹄踏碎落花泥。"
        ], 
        "title": "禧江晚眺", 
        "type": "律诗", 
        "yun": "齐"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "扁舟乘兴访湄州，独向朝天阁上游。", 
            "钟送清声闻两岸，树移寒影落中流。", 
            "云开平海见谯橹，潮益禧江度客舟。", 
            "吟倚阑干清不断，天风吹起海门秋。"
        ], 
        "title": "登天妃庙朝天阁", 
        "type": "律诗", 
        "yun": "尤"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "偶乘清兴扣禅门，碧霭深中一径分。", 
            "响杂梵经风入树，暝侵色相石生云。", 
            "三千佛界中天见，百八钟声破晓闻。", 
            "景物役人吟未就，轻烟疏雨澹馀曛。"
        ], 
        "title": "游城南灵岩寺四首（用壁间韵） 其一", 
        "type": "律诗", 
        "yun": "文"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "风景无端拥寺门，望中山色几重分。", 
            "泉声满室长疑雨，树影当窗半是云。", 
            "一派禅房依涧转，数声清磬隔林闻。", 
            "灵岩一百二十寺，多少楼台锁夕曛。"
        ], 
        "title": "游城南灵岩寺四首（用壁间韵） 其二", 
        "type": "律诗", 
        "yun": "文"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "古寺苍苍不计年，到来拟结半生缘。", 
            "僧闲了悟空中性，地僻分明物外天。", 
            "满室香烟初起定，一天花雨正谈禅。", 
            "因知佛法多灵异，钵水能令出白莲。"
        ], 
        "title": "游城南灵岩寺四首（用壁间韵） 其三", 
        "type": "律诗", 
        "yun": "先"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "云岩一别几经年，此日重游亦有缘。", 
            "祇树阴森寒带雨，涧泉澄莹碧涵天。", 
            "满窗风月供吟句，半榻烟霞伴坐禅。", 
            "乘兴更登高处望，好山四面削青莲。"
        ], 
        "title": "游城南灵岩寺四首（用壁间韵） 其四", 
        "type": "律诗", 
        "yun": "先"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "飞甍百尺拱瑶京，四望无端景象明。", 
            "霸业已知随逝水，山光犹自役吟情。", 
            "草分野色缘城去，风引潮声入座清。", 
            "望里天然方外境，谁言弱水隔蓬瀛。"
        ], 
        "title": "奉和袁主事登甘露寺多景楼韵", 
        "type": "律诗", 
        "yun": "庚"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "苏台鹿过水空流，老树荒烟锁虎丘。", 
            "宝塔攀跻探古迹，霸图零落使人愁。", 
            "狂歌响振层霄上，纵目长过万岭头。", 
            "倚槛俯看飞鸟过，分明身与白云游。"
        ], 
        "title": "奉和袁主事登虎丘寺浮图韵", 
        "type": "律诗", 
        "yun": "尤"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "平湖四面绕孤峰，万顷无波一鉴空。", 
            "梵宇深藏青霭里，浮图高插白云中。", 
            "锦衣湿处沾荷露，画舫摇时漾柳风。", 
            "游遍六桥归路晚，夕阳斜抹半山红。"
        ], 
        "title": "奉和袁主事游西湖韵", 
        "type": "律诗", 
        "yun": "东"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "阴云叆叇布遥空，六出纷纷四望同。", 
            "万顷月华明彻夜，一天柳絮乱飘风。", 
            "光涵寰宇山河外，人在琼瑶世界中。", 
            "三白由来嘉瑞兆，黎元又喜际年丰。"
        ], 
        "title": "奉和姨夫方先生咏雪韵", 
        "type": "律诗", 
        "yun": "东"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "绿阴深处结幽居，地僻依稀隐者庐。", 
            "绕舍半栽陶令菊，满窗尽积邺侯书。", 
            "踏残庭月夜吟句，斸破畦云晓种蔬。", 
            "教子暇时携酒伴，登山临水乐何如。"
        ], 
        "title": "题林君长荣幽居和姨夫方先生韵", 
        "type": "律诗", 
        "yun": "鱼"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "繁英千叠绝鲜明，列向华堂最可人。", 
            "綵服舞时看不异，诗囊近处认难真。", 
            "月中漏泄天机巧，露里分明蜀锦新。", 
            "摘泛霞觞香更好，用蕲慈寿等松椿。"
        ], 
        "title": "方君景大家赏菊分题得锦菊二首 其一", 
        "type": "律诗", 
        "yun": "真"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "君家盛种一篱秋，锦菊还誇异品流。", 
            "雨里轻摇疑戏綵，风前谩舞讶缠头。", 
            "化机巧织尘难污，湛露深沾色更幽。", 
            "欢赏百年能几度，不妨引满酌金瓯。"
        ], 
        "title": "方君景大家赏菊分题得锦菊二首 其二", 
        "type": "律诗", 
        "yun": "尤"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "河桥梅放雨初晴，荣捧乡书上帝京。", 
            "藩府已推魁八郡，大廷还拟冠群英。", 
            "虫吟驿馆三更梦，月满蓬窗万里情。", 
            "遥想难兄相会处，对床风雨酒同倾。"
        ], 
        "title": "送同年杨君赴春闱诗", 
        "type": "律诗", 
        "yun": "庚"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "久淬文锋羡老成，喜陈三策上神京。", 
            "马冲寒雪闽山远，帆挂微风浙水平。", 
            "霹雳一声龙化早，扶摇万里鹗飞轻。", 
            "琼林宴罢如相忆，白雁南来好寄声。"
        ], 
        "title": "送林君贵实赴春闱诗", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "衣屦南归早避贤，俸钱先尽种花田。", 
            "悬知盛赏西京日，绝胜移栽上苑年。", 
            "比向戎葵何浪尔，名同芍药亦天然。", 
            "佳篇未得琼瑶报，万朵期看锦树连。"
        ], 
        "title": "答郑凫溪", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "避影归来信陆沉，柴门一掩自春深。", 
            "山中灵鹊喧晴旭，江上浮云散晚阴。", 
            "离索每劳鱼鬣讯，空虚偏喜马蹄音。", 
            "外台今昔惟雄重，何得寒盟许却寻。"
        ], 
        "title": "答陈介泉宪长", 
        "type": "律诗", 
        "yun": "侵"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "袅袅松筠我自栽，光阴三十六星回。", 
            "漆灯耿耿双龙寂，罹网冥冥独雁哀。", 
            "侧岸飞梁青幔捲，炎风吹雨素冠来。", 
            "纷纷千骑胡为尔，莫是当年用世才。"
        ], 
        "title": "虎岭省墓值雨", 
        "type": "律诗", 
        "yun": "灰"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "溪堂衣屦隔承参，手上新编续旧谈。", 
            "金粟九秋飘月宇，玉虹千尺迸寒潭。", 
            "烟横古峡猿声迥，莎暖长洲鹤梦酣。", 
            "衰瘵久应焚笔砚，元龙才誉擅江南。"
        ], 
        "title": "读高吾诗集", 
        "type": "律诗", 
        "yun": "覃"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "山茶初放晓阑花，柏酒犹烘老面霞。", 
            "深恋敢忘天北极，闲情只在水西涯。", 
            "春𩁺似挟青皇令，晴鹊时喧古树槎。", 
            "剪胜不须传往事，穗城从昔擅繁华。"
        ], 
        "title": "庚子元日和南皋", 
        "type": "律诗", 
        "yun": "麻"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "古木萧萧拂冻云，邮亭小队踏晴曛。", 
            "琴书谩逐滩声下，桑梓回瞻雁影分。", 
            "岁事几何浑转盻，物情强半异前闻。", 
            "庙堂假节还才隽，为报西山寇盗群。"
        ], 
        "title": "次韵涂梦卜大佥二首 其一", 
        "type": "律诗", 
        "yun": "文"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "江帆悬晓风初正，江草回春日向迟。", 
            "一曲鳌峰何限兴，十年棠野有馀思。", 
            "樽前谈艺曾操缦，圯上传书自握奇。", 
            "谁道衰翁虚伏枕，梦随竹马引牙旗。"
        ], 
        "title": "次韵涂梦卜大佥二首 其二", 
        "type": "律诗", 
        "yun": "支"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "新篇堪拟凤鸣阳，欲对还如水一方。", 
            "病骨未嫌初伏暑，烦襟先濯绪风凉。", 
            "浑疑仙客冰壶里，宛在佳人锦瑟旁。", 
            "珍袭已深虚白室，斗间犹自见晶光。"
        ], 
        "title": "承南皋见赠次韵奉答", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "浅涧犹翻浴鹭波，孤龛何处访头陀。", 
            "因风历历来樵语，倚树时时听鸟歌。", 
            "坐久虚疑逃世远，情深应是赋诗多。", 
            "休嫌病客无清绪，便拟同扪石上萝。"
        ], 
        "title": "玉津阁避暑和南皋二首 其一", 
        "type": "律诗", 
        "yun": "歌"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "滚滚黄尘陆海涛，酒禅偏许醉中逃。", 
            "足音自是空虚少，道气何如畏垒高。", 
            "蛙答溪喧浑鼓吹，竹开风箨总旌旄。", 
            "炎天一奏阳春调，白首江乡仰谢陶。"
        ], 
        "title": "玉津阁避暑和南皋二首 其二", 
        "type": "律诗", 
        "yun": "豪"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "微名尘外弃如违，静觉风花款款飞。", 
            "种柳有时同靖节，著书无意拟韩非。", 
            "出郊长爱逢农暇，问齿相将到古稀。", 
            "真诀只从真想得，观端栖寂谩深祈。"
        ], 
        "title": "次韵丫山梦谈玄", 
        "type": "律诗", 
        "yun": "微"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "有客言从菊会还，幽人清思偶相关。", 
            "不燃夏圃三更火，何得秋光几日閒。", 
            "赏胜只疑壶里变，窥奇真似管中班。", 
            "病予已分江湖老，谁道餐英可驻颜。"
        ], 
        "title": "和丫山对菊", 
        "type": "律诗", 
        "yun": "删"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "何处诗筒披锦线，风流真叹佐时贤。", 
            "青骢高步皆馀地，黄鹄孤飞更刺天。", 
            "柱下纪言推綵笔，人间济险藉楼船。", 
            "寒林自与荣途隔，深愧无因得赠鞭。"
        ], 
        "title": "和觉山登罗浮二首 其一", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "石磴盘回方引线，苍崖漫刻认前贤。", 
            "平连五岳还淩海，上瞩三台恰近天。", 
            "动爱碧云随舄履，坐堪芳霭逗衣船。", 
            "翠微亦有黄龙洞，风雨时来电可鞭。"
        ], 
        "title": "和觉山登罗浮二首 其二", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "海内贤流独擅名，八闽曾许拜前旌。", 
            "中朝望地常悬席，南纪高勋吏仰成。", 
            "分阃等威唐晋国，承华宾客汉桓荣。", 
            "运筹多暇应觞咏，邕管梅花玉雪明。"
        ], 
        "title": "寄毛东塘大司马时开府南宁", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "明月清歌独扣舷，溪桥曾见一帆悬。", 
            "渡头人静暂横浦，箕尾星高旧济川。", 
            "爆竹声催分岁酒，腊梅花放到家天。", 
            "定知金匕多灵品，幸寄黄湾钓石边。"
        ], 
        "title": "题野舫送周医士", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "鸡声送腊遂迎春，饷岁乡风自可循。", 
            "照眼只堪花胜丽，拂冠偏爱柳条新。", 
            "土牛邑令情何厚，金马交游梦岂频。", 
            "为报玄冥须却避，东皇今日便持钧。"
        ], 
        "title": "除日立春和丫山", 
        "type": "律诗", 
        "yun": "真"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "人间胜事只图新，试笔看君句有神。", 
            "鹊侣悦晴纷叫噪，萱芽含冻向嶙峋。", 
            "遗樽幸许先尝酒，折简将期共探春。", 
            "可笑狂夫狂到底，歌声中夜彻高旻。"
        ], 
        "title": "元日和丫山", 
        "type": "律诗", 
        "yun": "真"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "满拟芳郊看报春，止缘冲雨向因循。", 
            "阶除书带只如许，门巷桃符已换新。", 
            "着体不妨绒袖薄，醺颜应怯羽觞频。", 
            "草堂人日哦清韵，真荷高情重转钧。"
        ], 
        "title": "叠前", 
        "type": "律诗", 
        "yun": "真"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "衡门又见画鸡新，独有高斋守谷神。", 
            "草色沿溪青委曲，云姿弄野碧嶙峋。", 
            "共知莲漏辞长夜，谁貌梅妆卧早春。", 
            "万壑千岩催发育，却嫌鸿雁恋秋旻。"
        ], 
        "title": "叠后", 
        "type": "律诗", 
        "yun": "真"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "招摇先为转鸿濛，有客残貂尚避风。", 
            "已觉南陬旸谷暗，悬知西塞雪庐穹。", 
            "寻梅箬帽履何素，煨芋山炉火自红。", 
            "独坐书床闲料理，三春云物会昭融。"
        ], 
        "title": "和南皋春阴苦寒", 
        "type": "律诗", 
        "yun": "东"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "知隔清虚尚几尘，风花偏得伴閒身。", 
            "盆池独赏红蕖早，陶鼎先尝紫蕨新。", 
            "几格有书曾弭癖，刀圭无药可祛贫。", 
            "溪山胜处烦延访，只恐渔樵是异人。"
        ], 
        "title": "和南皋春日閒居写怀二首 其一", 
        "type": "律诗", 
        "yun": "真"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "乳燕喃喃弄晓晴，苍松濯濯谢浮荣。", 
            "岂无羊仲堪同调，自是陶潜得此生。", 
            "塞窦肯驰争道马，开枰犹动过河兵。", 
            "欲苏病肺惟凉夜，隐几银潢半已横。"
        ], 
        "title": "和南皋春日閒居写怀二首 其二", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "不孤南徼倚长城，已试胸中数万兵。", 
            "云鸟尽从丹旆转，风霆端向彩毫生。", 
            "千山笳鼓馀悲壮，列郡山河总廓清。", 
            "为问磨崖高几许，伏波那得擅前名。"
        ], 
        "title": "臬司索和半洲戡黎二首 其一", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "晨驰露檄到江城，琼管先春报罢兵。", 
            "蜃气更无台观起，鲸波真见縠纹生。", 
            "桃根犊戏绿莎净，桑上鸮音白昼清。", 
            "自昔均劳惟将相，不妨儒化并威名。"
        ], 
        "title": "臬司索和半洲戡黎二首 其二", 
        "type": "律诗", 
        "yun": "庚"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "东风澹澹月团团，灯市逢春倍觉欢。", 
            "汉苑烟花曾驻马，秦楼歌舞更骖鸾。", 
            "传柑错忆红云殿，缕菜惊看白玉盘。", 
            "官柳野梅俱在眼，莫教长笛倚阑干。"
        ], 
        "title": "灯夕立春", 
        "type": "律诗", 
        "yun": "寒"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "升平灯火几喧阗，笑指东风十二年。", 
            "陆海鱼龙春变化，艳阳桃李夜暄妍。", 
            "镐京尚忆红云宴，郢曲遥传白雪篇。", 
            "同是江湖怀圣主，步随明月望尧天。"
        ], 
        "title": "和邓沃泉宪副元夕", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "油壁香车嘶紫骝，春城何处好嬉游。", 
            "鳌灯海上连三岛，凤吹风前度五侯。", 
            "碧雾初生花作阵，彤云不动月垂钩。", 
            "采芳恰到沉珠浦，解佩俄逢拾翠洲。"
        ], 
        "title": "嬉春曲四首（有引） 其一", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "洲边新水到渔矶，路上轻风扬酒旗。", 
            "短短荷根难结藕，青青柳色易成丝。", 
            "鹍弦鹤笛遥相和，银烛金尊晚并移。", 
            "低唱竹枝云雾里，免教明月妒娥眉。"
        ], 
        "title": "嬉春曲四首（有引） 其二", 
        "type": "律诗", 
        "yun": "支"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "钧天清梦隔瑶京，笑逐江湖酒伴行。", 
            "芳草桁头看宝炬，白莲池畔听银筝。", 
            "花园柳巷浑无赖，紫燕黄蜂各有情。", 
            "谁向缁尘窥艳色，不知朱户锁倾城。"
        ], 
        "title": "嬉春曲四首（有引） 其三", 
        "type": "律诗", 
        "yun": "庚"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "天边璧月悬清光，照见陌头游冶郎。", 
            "缥玉香浓酌鹦鹉，郁金样窄裁鸳鸯。", 
            "零露团团湿蔓草，谷风习习吹柔桑。", 
            "临岐相见瞥然去，一夜心随云汉长。"
        ], 
        "title": "嬉春曲四首（有引） 其四", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "江南摇落气萧森，爱尔修篁自作林。", 
            "清籁在天闻日夜，翠云随地变晴阴。", 
            "秦楼凤下湘山远，羌塞龙吟渭水深。", 
            "何似习池通蒋径，秖应风雨亦登临。"
        ], 
        "title": "咏竹分得临字", 
        "type": "律诗", 
        "yun": "侵"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "三江水口浪如山，百万戈船一未还。", 
            "即有转输愁骆越，况闻征戍厌湟关。", 
            "寡妻群盗伤心外，乌合鲸奔转眄间。", 
            "谁向苍梧报边帅，急抽精锐备荆蛮。"
        ], 
        "title": "感雨二首 其一", 
        "type": "律诗", 
        "yun": "删"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "去年优诏下明光，拜赐蠲租喜欲狂。", 
            "岂意春农归浩荡，遂令生事转凄凉。", 
            "护持松菊欣无恙，点检琴书湿不妨。", 
            "野哭陆沉俱在眼，可能图画献君王。"
        ], 
        "title": "感雨二首 其二", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "离梦摇摇倦倚阑，江城春共一尊残。", 
            "马前红雨真堪驻，鸿外青山正耐看。", 
            "粤国龙蛇蟠大泽，汉家卿相满长安。", 
            "趋朝好在南薰殿，莫待金风吹玉鸾。"
        ], 
        "title": "暮春赠别李仪部四首 其一", 
        "type": "律诗", 
        "yun": "寒"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "满院樱桃齐作花，柳条袅娜牵风斜。", 
            "即看春事遽如许，自信吾生安可涯。", 
            "南国浮云供伏枕，北山孤鹤望移家。", 
            "酒阑相送柴门莫，月满遥林明钓沙。"
        ], 
        "title": "暮春赠别李仪部四首 其二", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "石门云树浩悠悠，鸿雁拚飞并彩舟。", 
            "君去可堪还北望，此心无尽亦东流。", 
            "月明桂馆烟花晓，风落榆关笳鼓秋。", 
            "倾倒渌尊频看剑，江湖何处有离忧。"
        ], 
        "title": "暮春赠别李仪部四首 其三", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "荔子红时风满枝，彤云飘忽望京师。", 
            "瑶坛晓日銮舆度，珠树微凉彩仗移。", 
            "北阙已新周典礼，南宫曾识汉官仪。", 
            "十年畎亩丹心在，跂尔承恩向玉墀。"
        ], 
        "title": "暮春赠别李仪部四首 其四", 
        "type": "律诗", 
        "yun": "支"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "殊方长走画熊车，薇阁松窗月色虚。", 
            "喜见西山归战马，愁闻南海进明珠。", 
            "风生阊阖陈金镜，云拥罘罳拜玉除。", 
            "后夜若逢牛斗使，前星应有凤凰书。"
        ], 
        "title": "送顾少参进表之京", 
        "type": "律诗", 
        "yun": null
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "东方之日赤轮囷，照我庭前双树根。", 
            "仙凫到门化飞舄，神鱼入网开清尊。", 
            "南归暂与山水会，北去莫受风尘昏。", 
            "玉墀青琐寄消息，夜夜梅花劳梦魂。"
        ], 
        "title": "草堂酌别刘仙令", 
        "type": "律诗", 
        "yun": "元"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "东风飘飘吹絮衣，沉醉不忧生计微。", 
            "粤台云朗木客啸，珠寺花深江燕飞。", 
            "山川有恨天相罩，薇蕨无言春自晖。", 
            "已抛簪弁逐渔钓，浩浩放歌明月矶。"
        ], 
        "title": "暮春醉游", 
        "type": "律诗", 
        "yun": "微"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "逍遥短褐沧洲上，突兀高楼霄汉间。", 
            "潮落鱼龙犹并出，日晴鸥鹭已知还。", 
            "冲帆野色来千里，入座春声殷万山。", 
            "飞絮又随杯酒尽，东风何事亦偷閒。"
        ], 
        "title": "登观海楼醉后作", 
        "type": "律诗", 
        "yun": "删"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "缁尘休问旧貂裘，十月轻衫试薄游。", 
            "春事只看芳草变，清尊聊尽白云求。", 
            "雪车冰柱燕山路，枫叶芦花楚水舟。", 
            "偶忆少年成独笑，夜调玄鹤上丹丘。"
        ], 
        "title": "缁尘", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "沙头寒日照津旗，南雁初飞北棹移。", 
            "谢客池塘新入梦，于门车马重相期。", 
            "江湖冉冉冰霜尽，花柳欣欣雨露私。", 
            "春近可堪人渐远，停云应是渺予思。"
        ], 
        "title": "赠别黄子章北上次铁桥司马韵二首 其一", 
        "type": "律诗", 
        "yun": "支"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "芙蓉阙下绾银章，彩笔当年逐俊良。", 
            "沙苑月明驰骏足，掖垣花暗散鹓行。", 
            "西山爽气朝应在，南海遗珠夜有光。", 
            "若到凤池相问讯，扁舟今在白云乡。"
        ], 
        "title": "赠别黄子章北上次铁桥司马韵二首 其二", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "粤城秋日转觚棱，与客登台感废兴。", 
            "孤鸟迥随云影没，野花寒带露华凝。", 
            "楼船有路天低海，剑玺无踪谷变陵。", 
            "留得当年歌舞地，断猿清夜啸烟藤。"
        ], 
        "title": "粤王台怀古二首用王李二子韵 其一", 
        "type": "律诗", 
        "yun": "蒸"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "百年天地静风尘，吊古临觞莫怆神。", 
            "鸟雀似闻弦管夜，云霞犹见绮罗春。", 
            "湟关北去元通汉，肄水南来不向秦。", 
            "绝胜楚台暮摇落，白蘋空对独醒人。"
        ], 
        "title": "粤王台怀古二首用王李二子韵 其二", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "瑶台今夕侍宸游，五色云中驾彩虬。", 
            "银汉有章回紫极，碧天如幕护皇州。", 
            "未央日转芙蓉殿，太液波涵翡翠楼。", 
            "欲奏霓裳先按舞，凤笙吹彻洞庭秋。"
        ], 
        "title": "梦游洞庭作（有引）", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "十月露葵青满溪，嘤嘤山鸟向人啼。", 
            "梯飙直与鸾霄近，步壑回看象纬低。", 
            "池上引杯玄鹤舞，花边多烛紫骝嘶。", 
            "湘弦一奏清商曲，离思如云暗柳堤。"
        ], 
        "title": "送程太史舜敷二首 其一", 
        "type": "律诗", 
        "yun": "齐"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "供奉当年紫禁东，扁舟吾已谢鹓鸿。", 
            "烟花北望开秦苑，江海东流绕汉宫。", 
            "婺郡趋庭双舄远，粤台倾盖一尊同。", 
            "白头迟尔青冥翼，兴在骊驹感慨中。"
        ], 
        "title": "送程太史舜敷二首 其二", 
        "type": "律诗", 
        "yun": "东"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "即看苍翠逐人来，何限藩篱向水开。", 
            "北极云烟连粤树，南溟波浪接燕台。", 
            "蘅皋惯见蛟龙舞，草屋长闻燕雀回。", 
            "自笑野夫贫亦得，小楼高枕胜蓬莱。"
        ], 
        "title": "苦雨", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "宝月团团山雾黄，薰风拂拂水烟苍。", 
            "尊前白纻翻新调，槛外红蕖妒艳妆。", 
            "柳榭拂云来鹳鹤，兰桡冲雨散鸳鸯。", 
            "习池金谷风流在，谁道江湖放酒狂。"
        ], 
        "title": "夏日方氏园池小集分韵得狂字", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "穆穆金波照玉泉，人间天上共婵娟。", 
            "云移宝镜初离匣，风定骊珠正在渊。", 
            "万里河山看桂阙，九霄环佩听娥仙。", 
            "芙蓉不为烟霜老，更觉光辉异昔年。"
        ], 
        "title": "中秋白莲沼上见月", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "西风瑟瑟到芙蓉，寒入琼楼十二重。", 
            "极浦云烟连朔雁，满城砧杵间疏钟。", 
            "宫中思妇歌秋扇，塞上征人望夕烽。", 
            "何事文园止消渴，金盘应有露华浓。"
        ], 
        "title": "秋夜卧疾", 
        "type": "律诗", 
        "yun": "冬"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "岁晚春阳开淑景，海滨林薄振暄风。", 
            "朱门杂沓笙歌里，皂帽逍遥水石中。", 
            "南国暖回莺易至，北河冰结鹢难通。", 
            "沉香亭上花应发，谁奏清平入汉宫。"
        ], 
        "title": "腊月立春感怀次梁南皋韵三首 其一", 
        "type": "律诗", 
        "yun": "东"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "粤城歌吹晓纷纷，隐几萧条实饱闻。", 
            "生菜又从年里见，彩花曾向御前分。", 
            "有情北雁随迟日，无赖西郊自密云。", 
            "最羡梁鸿诗律好，五噫何事怅离群。"
        ], 
        "title": "腊月立春感怀次梁南皋韵三首 其二", 
        "type": "律诗", 
        "yun": "文"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "萱草淩寒先自生，皋禽掠暖复交鸣。", 
            "百年未满秖须醉，万事逢新殊可惊。", 
            "楚地雪霜当岭尽，粤台云物到春明。", 
            "登临一笑人间世，犹有沧浪堪濯缨。"
        ], 
        "title": "腊月立春感怀次梁南皋韵三首 其三", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "旅邸惊看岁序忙，凭栏何事几回肠。", 
            "娱人惟有庭前酒，欺老其如鬓里霜。", 
            "六十年来曾一瞬，四千里外隔三湘。", 
            "荔园何日容吾逸，绕径穿林屐齿香。"
        ], 
        "title": "岁暮有感", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "画角传宣夜色纤，对扬清肃凛威严。", 
            "归来星斗犹横汉，坐对香烟独捲帘。", 
            "淑气晴光随处好，旅情乡念个中兼。", 
            "故园倍占春光早，料是兰芽渐发尖。"
        ], 
        "title": "元旦拜圣节回", 
        "type": "律诗", 
        "yun": "盐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "五运初开丙子春，春风送暖正宜人。", 
            "星环北极正依日，气入东皇瑞拥晨。", 
            "剑佩辉扬争奔奏，衣冠拜祝效惟寅。", 
            "数年四海浑多事，帝治从今运转新。"
        ], 
        "title": "元旦荣府朝贺", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "人日晴光淡午风，梅花香霭斗芳丛。", 
            "忽凭鸿雁来湖北，却喜芝兰发阮东。", 
            "弓冶谩云原有样，骅骝跨步好争雄。", 
            "天涯老子归来日，任尔群呼白发翁。"
        ], 
        "title": "得豫儿生孙之报兼念坚孙", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "名园别是洞中天，中有梅花异样妍。", 
            "六瓣香淩蓬岛月，重台彩映玉田烟。", 
            "若然何逊来花下，宁啻扬州在眼前。", 
            "不尽春光谁管领，主人结社握词权。"
        ], 
        "title": "华阳王园梅双异", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "一别春明十五年，各天消息却茫然。", 
            "头颅相顾惭非旧，云树兴怀倍可怜。", 
            "赖有飞鸿来朗水，喜看丽藻斗春妍。", 
            "苍生属望今谁是，早晚蒲轮汉洞边。"
        ], 
        "title": "答汪和邱年兄寄惠佳刻", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "邸第招邀入画堂，日迟风暖属春王。", 
            "花燃火树分梅艳，灯映明珠混月光。", 
            "谁架虹桥来咫尺，恍从仙侣共相将。", 
            "芳宵自是留人住，酣赏何辞夜未央。"
        ], 
        "title": "荥王元夜招饮看珠灯烟火", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "能于真我觅真悰，因应如环任适从。", 
            "忧国筹边皆实著，空花泡影总销镕。", 
            "德山无复双游屐，手泽犹存半偈宗。", 
            "知是灵通超起灭，令人千载想高踪。"
        ], 
        "title": "题杨修龄先生遗卷", 
        "type": "律诗", 
        "yun": "冬"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "去年朗水酌逡巡，今日辰阳又此辰。", 
            "见在自知都是幻，投时谩道不如人。", 
            "且凭薇阁樽前月，聊畅尘途客里身。", 
            "六十年来成底事，天涯儿女倍移神。"
        ], 
        "title": "丙子初度前一日与余内侄辈酌于辰阳衙内紫微阁上薇花吐艳月上阑干诸仆为寿也", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "偶得公馀独倚栏，阴森花木媚人繁。", 
            "薇开阁畔花翻紫，鸟弄枝头舌转端。", 
            "借此差堪消溽暑，伊谁更与共盘桓。", 
            "淩晨又向常城去，劳碌繇来只一官。"
        ], 
        "title": "辰州后阁偶成", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "舒眺登楼倚紫薇，家人樽酒对芳辉。", 
            "谈深香扑花粘斝，坐久光浮月上衣。", 
            "四面画图青嶂拱，数声谯鼓白云飞。", 
            "梦回阮水潆洄处，丹荔清甜紫蟹肥。"
        ], 
        "title": "又步擢清孙韵为家人上寿也", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "流水纡回枕碧邱，丛林高处豁双眸。", 
            "岚光远度晴峰翠，树影阴移法宇幽。", 
            "暂托杯中消俗累，应知物外有天游。", 
            "前驺无奈催行急，又向花源驿道脩。"
        ], 
        "title": "移镇辰阳杨司马饯于河洑寺", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "浪说避秦自昔年，秦人踪迹却茫然。", 
            "欲寻洞口栽花处，那得渔郎鼓棹前。", 
            "即看桑麻连野外，居然鸡犬傍云边。", 
            "山情水味间方得，何事劳劳未息肩。"
        ], 
        "title": "入桃源", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "雨湿山花香满林，崔嵬古洞锁烟深。", 
            "偶逢再问寻津处，便得探奇选胜心。", 
            "鸟唤枝头闻杜宇，泉流涧底泻鸣琴。", 
            "门前车马纷纷去，惟有高僧卧碧岑。"
        ], 
        "title": "桃源洞", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "早行田间出野关，淩涯涉水几湾湾。", 
            "两三孤舍农栖稳，四十八溪驿路难。", 
            "远望行人穿树出，近看飞鸟佩云还。", 
            "尘途役役何为者，那不教人忆故山。"
        ], 
        "title": "宿民房早行（道有四十八溪）", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "一间茅屋傍田编，夫妇耕耘甚自便。", 
            "当面青山云冉冉，比邻绿树鸟娟娟。", 
            "繇来较是量非事，不到披蓑戴笠边。", 
            "还却租钱魂梦稳，新醅初熟醉芳年。"
        ], 
        "title": "耕夫", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "造物天然一幅缣，溪流山峙画图兼。", 
            "溪环山涧清音发，山挂溪云翠色添。", 
            "摩诘不须天巧弄，恺之那用彩毫拈。", 
            "千峰万壑看难尽，时有花香两袖黏。"
        ], 
        "title": "辰阳道中赋得山溪如画", 
        "type": "律诗", 
        "yun": "盐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "待月中庭月未明，且凭银烛坐长更。", 
            "开怀不减南楼兴，得趣宁辞北海觥。", 
            "为问素娥何处去，应知皓魄定留情。", 
            "殷勤订与来宵约，早放寒光入夜清。"
        ], 
        "title": "中秋无月", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "昨宵云暗此宵明，坐倚晴光漏已更。", 
            "桂影婆娑香拂几，金波潋滟皎浮觥。", 
            "阮同南北他乡话，露滴蕉梧异客情。", 
            "赖有婵娟犹未减，衙斋散步晚风清。"
        ], 
        "title": "十六夜赏月", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "家山缥缈隔崔嵬，玄鹤呼朋客未归。", 
            "两度冈城留拂袖，几回楚国月翻衣。", 
            "凭将赤鲤来青玉，乍觉风光到紫薇。", 
            "何物磨人羞览镜，不禁清梦逐霞飞。"
        ], 
        "title": "区敬庭舅诗扇寄寿依韵答之", 
        "type": "律诗", 
        "yun": "微"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "壶阳腊月梅花发，花下吟诗一送君。", 
            "求道立残门外雪，思亲望断岭头云。", 
            "旗亭此日难分手，尊酒何时更论文。", 
            "明到故园如有忆，音书无惜寄来勤。"
        ], 
        "title": "题壶山惜别图送友人周君归三山", 
        "type": "律诗", 
        "yun": "文"
    }, 
    {
        "author": "黄仲昭", 
        "era": "明", 
        "subtype": "七言律诗", 
        "text": [
            "久向澄溪赋考槃，白鸥独向静中看。", 
            "四时风月归诗兴，半世功名付钓竿。", 
            "远引溪泉来稼圃，闲开竹牖看云峦。", 
            "醉乡笑傲无馀事，一曲狂歌宇宙宽。"
        ], 
        "title": "澄溪清隐", 
        "type": "律诗", 
        "yun": "寒"
    }, 
    {
        "author": "冯惟健", 
        "era": "明", 
        "subtype": null, 
        "text": [
            "我所思兮在衡阳，欲往从之湘水长。", 
            "父兮驱车五马良，为国经营筋力强。", 
            "坐纡筹策驯蛮羌，指挥军饷收夜郎。", 
            "出门四顾谁相将，瞻依斗极怀君王。", 
            "思之不见心烦伤。"
        ], 
        "title": "拟四愁诗（并序） 其一", 
        "type": "古风", 
        "yun": "阳"
    }, 
    {
        "author": "冯惟健", 
        "era": "明", 
        "subtype": null, 
        "text": [
            "我所思兮在青州，欲往从之路阻修。", 
            "淄潍东下何悠悠，满园布谷鸣叚鸠。", 
            "母兮缲丝妹结紬，弟兮刈麦行西畴。", 
            "道逢乡人寄衣裯，展衣拂袖双泪流。", 
            "思之不见心烦忧。"
        ], 
        "title": "拟四愁诗（并序） 其二", 
        "type": "古风", 
        "yun": "尤"
    }, 
    {
        "author": "冯惟健", 
        "era": "明", 
        "subtype": null, 
        "text": [
            "我所思兮在医闾，欲往从之路崎岖。", 
            "凄凄霜露临丘墟，鹿场町疃依吾庐。", 
            "妻兮抱子愁独居，昨闻边关飞羽书。", 
            "胡儿杀人如匹雏，将军敛兵不敢驱。", 
            "思之不见心踌蹰。"
        ], 
        "title": "拟四愁诗（并序） 其三", 
        "type": "古风", 
        "yun": null
    }, 
    {
        "author": "冯惟健", 
        "era": "明", 
        "subtype": null, 
        "text": [
            "我所思兮在燕京，欲往从之尘盈盈。", 
            "青楼有女宛清扬，晨理机杼织未成。", 
            "我欲赠之云锦屏，罗绮结成双凤形。", 
            "怀之中夜步前楹，长歌宛转谁为听。", 
            "思之不见心烦冥。"
        ], 
        "title": "拟四愁诗（并序） 其四", 
        "type": "古风", 
        "yun": null
    }, 
    {
        "author": "冯惟健", 
        "era": "明", 
        "subtype": null, 
        "text": [
            "舟楫怀明主，笙歌慰远征。", 
            "蒲轮辉泰岱，龙节照淄渑。", 
            "日月丹霄迥，蓬莱绛阙曾。", 
            "上台旋斗极，东海运鹍鹏。", 
            "虞室夔龙重，周廷礼乐兴。", 
            "银台闲玉匦，天阁秘金縢。", 
            "九庙旂常集，诸陵剑舄登。", 
            "鲋隅祥雾隐，丰沛瑞源澄。", 
            "金粟双峰并，瑶池八骏乘。", 
            "臣邻瞻赫赫，宾从尽兢兢。", 
            "献纳当朝望，都俞气象增。", 
            "殊仪须景伯，正色待长升。", 
            "缇扇随车转，朱明丽盖升。", 
            "松亭余舞鹤，石絺按垂藤。", 
            "地境云光莹，天齐雨气蒸。", 
            "歌随林鸟变，思共暮烟凝。", 
            "牛角悲歌宁，龙门喜御膺。", 
            "十年还戴鹖，千里共担簦。", 
            "勋业宁金马，身名岂玉绳。", 
            "尘锋频自拭，铩翮尚堪腾。", 
            "敢谓吟《梁甫》，谁能著茂陵。", 
            "云门读书处，日暮倚崚嶒。"
        ], 
        "title": "送少宗伯东渚杨公还朝", 
        "type": "古风", 
        "yun": "蒸"
    }, 
    {
        "author": "冯惟健", 
        "era": "明", 
        "subtype": null, 
        "text": [
            "独眠三馆夜，微钟度江口。", 
            "牵帷语仆夫，起视天霁否。"
        ], 
        "title": "姑熟道中三首 其一", 
        "type": "古风", 
        "yun": "有"
    }, 
    {
        "author": "冯惟讷", 
        "era": "明", 
        "subtype": null, 
        "text": [
            "仙郎逸气横朝野，傲岸不落风尘下。", 
            "邴丹六百辄免官，王阳九折能还马。", 
            "羁心浪迹日悠悠，楚水吴山十度游。", 
            "秋风君度红骡碛，知我题诗白鹭洲。"
        ], 
        "title": "送杜明府谢政还辽", 
        "type": "古风", 
        "yun": null
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "百雉遥遥海上城，万艘飞渡信神兵。", 
            "涛声总挟风威壮，杀气先占月晕生。", 
            "三令军牙多算在，群山蛮落一时清。", 
            "淩烟今日还图画，笑认南征节镇名。"
        ], 
        "title": "郡中复索和二首 其一", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "南纪晨衙拥百城，东山安石旧能兵。", 
            "唐功黄峒迂裴使，汉议朱崖陋贾生。", 
            "蔀屋已无遗虎患，沧溟应为见龙清。", 
            "雅歌一曲油幢暇，横槊何人浪得名。"
        ], 
        "title": "郡中复索和二首 其二", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "有时山海见麟游，恰兆人龙起越州。", 
            "一道霜严持斧使，列城风动富民侯。", 
            "声歌肯后齐天祝，酺宴仍先玩月秋。", 
            "抱病送君成远梦，谩随呼舞殿东头。"
        ], 
        "title": "送除芝南少参入贺", 
        "type": "律诗", 
        "yun": "尤"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "柏舟泛泛即平生，破镜犹含古月晶。", 
            "糜椀丰年仍菜色，绩灯寒夜且虫声。", 
            "穷愁不折乾坤气，慈节终悬岭海名。", 
            "谁道丈夫持世教，白头曾见五朝卿。"
        ], 
        "title": "邹贞妇词", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "满林梧竹弄秋声，芳菊岐亭未放英。", 
            "霜晓楼船迎度雁，山城衙鼓报迁莺。", 
            "九霄戎马抡才日，一道琴书入省程。", 
            "野客江湖还伏枕，停云歌动不胜情。"
        ], 
        "title": "再赠三峰", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "排日携觞报客过，衡门谁道可张罗。", 
            "医师不治缘书癖，符笔鸡降只睡魔。", 
            "宿雾早迷红药渡，炎风时动翠菱波。", 
            "莫辞私□□顽叟，七十人间浪笑歌。"
        ], 
        "title": "七十自寿", 
        "type": "律诗", 
        "yun": "歌"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "九日闲林少物华，独携灵寿向山家。", 
            "丹枫总下纷纷叶，黄菊犹含灿灿花。", 
            "去燕影连先到雁，回牛背点晚归鸦。", 
            "颠云倒月人生态，落帽何烦笑孟嘉。"
        ], 
        "title": "九日", 
        "type": "律诗", 
        "yun": "麻"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "清时仍忝古稀翁，谩雪芹芽照病容。", 
            "隐隐鼓钟晴挟雨，欣欣桃李白矜红。", 
            "试灯芳夕沾春酌，把火新畬散早农。", 
            "为报游人休尽兴，秾华长在闰正中。"
        ], 
        "title": "乙巳灯夕立春力病戏笔", 
        "type": "律诗", 
        "yun": null
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "捧履长辞圯上翁，邵窝遗我旧从容。", 
            "且堪照眼春湖绿，未羡摇簪胜綵红。", 
            "火树连城通狎客，土牛呈岁赛先农。", 
            "把君昨日琼琚咏，恰是灯前笑语中。"
        ], 
        "title": "次韵答郑凫溪二首 其一", 
        "type": "律诗", 
        "yun": null
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "芳邻何幸接诗翁，鹤发酡颜总寿容。", 
            "闲玩共怜山月白，狂游谁觉市尘红。", 
            "台登优剧喧童稚，灶卧酤瓴笑老农。", 
            "试向星桥回首望，一时佳气满寰中。"
        ], 
        "title": "次韵答郑凫溪二首 其二", 
        "type": "律诗", 
        "yun": null
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "秋郊含雨草芽新，委巷谁还数面亲。", 
            "行李十年淹楚越，风流千古想朱陈。", 
            "逃名祇爱三缄口，混世空惭七尺身。", 
            "谩把穷愁疑那老，杜陵元只是孤臣。"
        ], 
        "title": "和李璧山述怀二首 其一", 
        "type": "律诗", 
        "yun": "真"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "满幅琳琅句尽新，扫庭长咏荷情亲。", 
            "何曾辟谷能辞汉，恰有炊烟拟在陈。", 
            "芳马试看调鹤诀，垂杨深映狎鸥身。", 
            "一帘永日惟攲枕，甘作明时草莽臣。"
        ], 
        "title": "和李璧山述怀二首 其二", 
        "type": "律诗", 
        "yun": "真"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "曾携琴剑楚山栖，桃放仙源路已迷。", 
            "赤壁梦中孤雁杳，黄陵行次一猿啼。", 
            "怜才忍诵思玄赋，吊古空嗟荐福碑。", 
            "岁晚几人同野兴，飞花风外舞鹍鸡。"
        ], 
        "title": "述怀和邓沃泉", 
        "type": "律诗", 
        "yun": null
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "窈窱堂封隔冥途，龙章长为照莱芜。", 
            "千峰月色蹲麟晓，万壑松声吊鹤孤。", 
            "碧落神游知丽日，白头泪迸愧非夫。", 
            "纷丝总拟如心曲，可奈春山杜宇呼。"
        ], 
        "title": "虎岭脩墓书感", 
        "type": "律诗", 
        "yun": "虞"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "款款平舆览物华，溪桥婉转到山家。", 
            "自携茗钵孤僧逸，并掠风丝小燕斜。", 
            "引目遥峰嫌刺竹，抛肩倦仆藉残花。", 
            "鹧鸪晚傍归霞宿，不信朱明古洞赊。"
        ], 
        "title": "自■（山屋）山过两洞", 
        "type": "律诗", 
        "yun": "麻"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "寒泉将雨小池浑，淡淡光风散藻蘋。", 
            "丹鲫腾梭惊燕没，青鲢吹絮趁蛙喧。", 
            "江湖若个长竿伴，日月依然直钓轩。", 
            "最好夜深持烛看，碧虚如镜白波翻。"
        ], 
        "title": "畜鱼", 
        "type": "律诗", 
        "yun": null
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "闲园迟日柳阴中，小坐还同小隐风。", 
            "旧事纵谈樗里子，野情端近紫溪翁。", 
            "巢成总贺梁间燕，缴远空嗟汉上鸿。", 
            "引□共愁农候晚，劳歌相和水西东。"
        ], 
        "title": "柳阴", 
        "type": "律诗", 
        "yun": "东"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "泫雾笼烟出短垣，轻红叠叠锦绡繁。", 
            "嘉名早擅秋江品，芳裔还移旧圃根。", 
            "恨尽一枝唐御苑，奇传千古晋仙源。", 
            "闲庭风日无多地，欲买江乡种树盆。"
        ], 
        "title": "接芙蓉桃", 
        "type": "律诗", 
        "yun": "元"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "共瞻南斗降神时，喜溢帘栊日正迟。", 
            "独把芝英骑白鹿，更披荷叶玩金龟。", 
            "宫袍绣豸真宜老，筇杖栖鸠恰过眉。", 
            "便拟排年陈赋颂，当筵应奏武公诗。"
        ], 
        "title": "寿沃泉翁八十一", 
        "type": "律诗", 
        "yun": "支"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "啼蛄伸蠖晓酣时，树底游丝罥钓丝。", 
            "劲薤含风垂篆籀，嘉蔬瀼露裛琉璃。", 
            "病容久谢陶翁酒，懒性长抛董子帷。", 
            "幽致满前还独赏，海棠枝上啭黄鹂。"
        ], 
        "title": "开门", 
        "type": "律诗", 
        "yun": "支"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "三月骄阳怅旱农，江潭云是巨灵封。", 
            "遗书自起稽繁露，往事空传赛土龙。", 
            "涧口来潮浑爽候，云头将雨谩移踪。", 
            "欲招张角魂何去，未得抽毫思已慵。"
        ], 
        "title": "望雨", 
        "type": "律诗", 
        "yun": "冬"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "一觞谁把酹先农，化却甘霖偏四封。", 
            "灵石翩翩皆舞燕，玄云霭霭尽从龙。", 
            "抛书且助山翁喜，荷畚宁求野客踪。", 
            "爽气入帏春梦稳，不妨人讶是衰慵。"
        ], 
        "title": "雨至", 
        "type": "律诗", 
        "yun": "冬"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "开缄千里散清愁，快剧祥飙飏旅舟。", 
            "独客几年虚短刺，须公一起振横流。", 
            "孤怀直引金鳌閤，远睫时悬镇海楼。", 
            "璧月满天谁共赏，江边频度雁声秋。"
        ], 
        "title": "次韵答梅国翁", 
        "type": "律诗", 
        "yun": "尤"
    }, 
    {
        "author": "冯彬", 
        "era": "明", 
        "subtype": null, 
        "text": [
            "晓发东平道，淅沥风露秋。", 
            "道旁有古坟，累累翳荆丘。", 
            "翁仲互倾侧，隧路狐狸游。", 
            "询之道上人，阅代公与侯。", 
            "忆昔全盛时，赐葬承恩优。", 
            "松楸蔽天日，碑板蟠龙虬。", 
            "一朝陵谷变，名姓不可求。", 
            "悠悠百年身，旦夕同蜉蝣。"
        ], 
        "title": "东平道中有感", 
        "type": "古风", 
        "yun": "尤"
    }, 
    {
        "author": "冯彬", 
        "era": "明", 
        "subtype": null, 
        "text": [
            "云掩西陵树，遥望自摧残。", 
            "忍睹遗香线，点滴泪痕班。", 
            "层垥任是花开落，晚妆慵整新梳掠。", 
            "灯迷罗幌月黄昏，辇路封尘人寂寞。", 
            "君不见邺水潺湲自今古，白杨花逐乳鸦舞。", 
            "繁华转眼空尘迹，当日娥眉徒爱惜。", 
            "行人谩指建安时，一带青山堆白砾。"
        ], 
        "title": "铜雀台", 
        "type": "古风", 
        "yun": null
    }, 
    {
        "author": "冯彬", 
        "era": "明", 
        "subtype": null, 
        "text": [
            "空屏影浸黄昏月，深院生凉梳洗歇。", 
            "移阶看月不胜情，何处鸾笙声欲裂。", 
            "行人路隔关山远，八月鱼书尤未转。", 
            "湘罗浥露透肌寒，朱户无人时独掩。"
        ], 
        "title": "秋夜辞", 
        "type": "古风", 
        "yun": null
    }, 
    {
        "author": "冯彬", 
        "era": "明", 
        "subtype": null, 
        "text": [
            "云黯黯，雨潇潇。", 
            "急涨江天晚，孤舟海国遥。", 
            "荻芽抽绿菱翻紫，螺蚬春铛越女桡。"
        ], 
        "title": "泛江词", 
        "type": "古风", 
        "yun": "萧"
    }, 
    {
        "author": "冯彬", 
        "era": "明", 
        "subtype": null, 
        "text": [
            "越江采莲女，绿袂红裙照江水。", 
            "桂楫兰桡破晓烟，歌声宛转荷花里。", 
            "采莲七月莲成实，红英绿柄波澄碧。", 
            "折花入手丝牵缠，脉脉柔情为花惜。", 
            "侬家住在横塘隈，日出采莲日暮归。", 
            "祇恐霜落荷衣败，看见鸳鸯对对飞。"
        ], 
        "title": "采莲花", 
        "type": "古风", 
        "yun": null
    }, 
    {
        "author": "冯翁", 
        "era": "明", 
        "subtype": "七言绝句", 
        "text": [
            "一个忠臣九族殃，全身远害亦天常。", 
            "夷齐死后君臣薄，力为君王固首阳。"
        ], 
        "title": "宿旅舍题壁 其一 蜀中峨眉亭诗", 
        "type": "绝句", 
        "yun": "阳"
    }, 
    {
        "author": "冯继科", 
        "era": "明", 
        "subtype": "七言律诗", 
        "text": [
            "振衣重上妙高台，山鸟山花满碧隈。", 
            "千古海云成梦幻，一天明月送潮回。", 
            "曾闻劲气凌中岳，始见文星耀上台。", 
            "笑我萍踪浑未定，百年此地去还来。"
        ], 
        "title": "游小金山", 
        "type": "律诗", 
        "yun": "灰"
    }, 
    {
        "author": "冯珧", 
        "era": "明", 
        "subtype": "五言律诗", 
        "text": [
            "宿云连古寺，清磬度西岑。", 
            "石发怜人老，松髯带雪深。", 
            "通幽馀一径，买隐或千金。", 
            "何处采薇者，闻歌不可寻。"
        ], 
        "title": "西山访慧道人不遇", 
        "type": "律诗", 
        "yun": "侵"
    }, 
    {
        "author": "冯珧", 
        "era": "明", 
        "subtype": "五言律诗", 
        "text": [
            "不是经行处，维戙岂偶然。", 
            "登临元有分，山水若为缘。", 
            "断岸多依石，攒峰小见天。", 
            "两因司马法，留滞一江船。"
        ], 
        "title": "阻连州江口", 
        "type": "律诗", 
        "yun": "先"
    }, 
    {
        "author": "冯珧", 
        "era": "明", 
        "subtype": "五言律诗", 
        "text": [
            "官舍不嫌冷，同衣近二年。", 
            "相看神电水，又过澹庵泉。", 
            "煮字焚香屑，摛珍入玳筵。", 
            "瑜姬风韵好，閒理帐中弦。"
        ], 
        "title": "赠黄叔凫同寅掌教临高", 
        "type": "律诗", 
        "yun": "先"
    }, 
    {
        "author": "冯珧", 
        "era": "明", 
        "subtype": "七言律诗", 
        "text": [
            "记得初从翠羽招，撚痕粉腻未全消。", 
            "此时恰好春三月，与子曾逢廿四桥。", 
            "酒半临风看赠佩，花深移月听吹箫。", 
            "故园今日犹亲近，解识当年魏与姚。"
        ], 
        "title": "粤中看牡丹", 
        "type": "律诗", 
        "yun": "萧"
    }, 
    {
        "author": "冯祖辉", 
        "era": "明", 
        "subtype": "七言律诗", 
        "text": [
            "词客行将万里鞭，长扬羽猎赋堪传。", 
            "谈经自废蓼莪后，说法因依绣佛前。", 
            "沧海珠悬明夜月，青萍剑合跃虹烟。", 
            "看花隔岁期何早，倘许秋光策骑联。"
        ], 
        "title": "送黎遂球公车北上", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "一尊何处可论文，买得青山近白云。", 
            "野色不随秋气改，松涛长共涧声闻。", 
            "剪茅渐作花三径，种稻频来鹤数群。", 
            "吟眺不知仙客去，满林萝月白纷纷。"
        ], 
        "title": "游泰泉席上与陈京兆天游邓宪副沃泉分韵得文字", 
        "type": "律诗", 
        "yun": "文"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "万仞烟霞一短筇，绿蒲黄菊尽仙踪。", 
            "安期海上空遗舄，崔相庵前秖断峰。", 
            "道在沧洲应易得，笑缘尘世每难逢。", 
            "何时更定云岑约，幞被同听野寺钟。"
        ], 
        "title": "登泰泉山椒和天游峰字韵二首 其一", 
        "type": "律诗", 
        "yun": "冬"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "瑶空飞翠可扶筇，仙侣淩秋觅异踪。", 
            "樵径风清闻落木，海门霞起混高峰。", 
            "蟹泉瀹茗吟边酌，虹涧寻花醉里逢。", 
            "翻笑十年尘土梦，马蹄空趁景阳钟。"
        ], 
        "title": "登泰泉山椒和天游峰字韵二首 其二", 
        "type": "律诗", 
        "yun": "冬"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "南园秋草蔚萋萋，来谒新祠路不迷。", 
            "五岭炫烟曾跃马，百年忠愤但闻鸡。", 
            "逢崖往事西风冷，蹈海高名北斗齐。", 
            "却恨天津明月夜，杜鹃啼血上棠梨。"
        ], 
        "title": "南园吊古用梨韵", 
        "type": "律诗", 
        "yun": "齐"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "六月芙蓉开绛英，粤池遥带楚湘清。", 
            "山中麋鹿堪吾友，地上麒麟羡尔行。", 
            "玉殿翠云怀北极，石林红日卧前荣。", 
            "瑶华忽慰音尘隔，南浦悠悠梦旆旌。"
        ], 
        "title": "次韵答周八崖宪长见怀", 
        "type": "律诗", 
        "yun": "庚"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "农圃归来荷圣朝，暖风迟日出迢遥。", 
            "青黄夹路携儿看，花竹成畦课仆浇。", 
            "牛带寒鸦过别浦，叶随流水聚平桥。", 
            "年来自觉疏慵甚，无奈流莺早见招。"
        ], 
        "title": "春日田园杂兴次郑大尹韵 其一", 
        "type": "律诗", 
        "yun": "萧"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "黄犊悠悠不用鞭，绿杨袅袅未舒绵。", 
            "即看喜气通丘壑，已有和风到海天。", 
            "陌上斗歌人似月，花间吹笛酒如泉。", 
            "年来种秫开三径，不为青山有杜鹃。"
        ], 
        "title": "春日田园杂兴次郑大尹韵 其二", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "烟树苍苍黄鸟飞，草堂春晚故人稀。", 
            "北风卷雪马犹去，西水漫天船未归。", 
            "性拙久拚玄鬓改，家贫长恐素心违。", 
            "雨馀天阔芳蹊暖，无数红香点褐衣。"
        ], 
        "title": "暮春效白沙", 
        "type": "律诗", 
        "yun": "微"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "春回盘谷瘴烟消，千古青云近斗杓。", 
            "丹凤有书传此日，白驹何事永今朝。", 
            "粤山采药穿云倦，珠海寻僧泛月遥。", 
            "招得草堂猿鹤伴，碧桃花里醉仙瓢。"
        ], 
        "title": "春兴和邓沃泉韵", 
        "type": "律诗", 
        "yun": "萧"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "天涯芳草翠连空，惟有寒灯相对红。", 
            "金粟光芒如向月，银缸开谢肯随风。", 
            "赤城霞起明窗里，太乙星移绛帐中。", 
            "忽忆炬莲随佩马，十年恩宠向谁浓。"
        ], 
        "title": "咏灯花次余仲栗韵", 
        "type": "律诗", 
        "yun": null
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "吹剑当年歌昔游，十年尘梦对三洲。", 
            "湘山似戟马前出，楚水如丝天际流。", 
            "监禄岂知终化俗，伏波何用更封侯。", 
            "离弦莫奏清商曲，梧叶萧萧已报秋。"
        ], 
        "title": "送李稚大广右视学", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "龙冈亭榭倚岧峣，采采黄花不惮遥。", 
            "陟岵看云移白日，长松高茑入丹霄。", 
            "风回古寺千山叶，野阔寒江万里潮。", 
            "曝背有怀还北望，可堪关塞正萧萧。"
        ], 
        "title": "九月与内姻兄弟登龙冈答梁应民二首 其一", 
        "type": "律诗", 
        "yun": "萧"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "江湖独卧逢人少，风日重阳发兴赊。", 
            "碧海波光依帽落，白云山色抱檐斜。", 
            "松萝正尔堪杯酒，蓬鬓何曾愧菊花。", 
            "帝圃仙台休更问，笑看天地有烟霞。"
        ], 
        "title": "九月与内姻兄弟登龙冈答梁应民二首 其二", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "南江之水向南流，谪仙结庐栖上游。", 
            "真源混混自天地，巨浪轰轰连斗牛。", 
            "鸣皋玄鹤月当夜，入馔白鱼风报秋。", 
            "浩歌放浪渺然去，为尔芦间寻钓舟。"
        ], 
        "title": "南江卷为冯侍御子仁题", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "妙高台前郁水流，宝地祇林何太幽。", 
            "雨晴山向镜中出，潮长舟从天上游。", 
            "鹏风忽送扶光晓，蜃月犹含珠海秋。", 
            "一尊取醉挂帆去，渺渺沧波飞白鸥。"
        ], 
        "title": "灵洲晓发", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "云构初成风籁清，翠寒当户接流声。", 
            "禺阳凤竹自秋色，赵叟鱼台空月明。", 
            "铁壁长年锵玉佩，沧江终日驻霓旌。", 
            "酒阑更觅飞来迹，直上蓬山绝顶行。"
        ], 
        "title": "峡山寻铁壁泉源宴挹泉亭次王十竹韵二首 其一", 
        "type": "律诗", 
        "yun": "庚"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "萧寺重过亭榭新，十年烟艇实藏身。", 
            "有情峡鸟催沽酒，无赖江花笑问津。", 
            "极北云烟看欲近，天南冰雪坐疑真。", 
            "尊前却忆乘骢使，彩笔题诗合有神。"
        ], 
        "title": "峡山寻铁壁泉源宴挹泉亭次王十竹韵二首 其二", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "淩空飞锡结嶙峋，薝卜香中草自春。", 
            "鸟度云移今此世，鸿冥天阔我何人。", 
            "羲娥断送千年梦，龙象终成一聚尘。", 
            "便合拈花发微笑，沧波无语月华新。"
        ], 
        "title": "飞来寺右林莽中寻达磨石小憩戏作一转语", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "对酒联舟忽异乡，曲江回望粤山长。", 
            "九成台上箫韶远，二相楼前草木香。", 
            "春殿独摇苍水佩，秋风偏洒碧荷裳。", 
            "徘徊家国情何限，云白天青自一方。"
        ], 
        "title": "舟次韶州奉怀黎韶山用赠行韵", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "危亭开宴逼秋穹，五马同游一马骢。", 
            "岐路即看千里近，劝酬真觉四愁空。", 
            "楚山北向青如簇，肄水南来曲似虹。", 
            "笑指九成台上凤，来仪应在碧梧中。"
        ], 
        "title": "秋日宴凤来亭呈同游符陈二使君", 
        "type": "律诗", 
        "yun": "东"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "明牧招携上翠微，金尊倾罢玉蟾飞。", 
            "桂枝似向淮岩出，纨扇疑从汉苑归。", 
            "泽国鱼龙疏作雨，江干鸥鹭久忘机。", 
            "广寒共是曾游客，莫唱开元旧羽衣。"
        ], 
        "title": "扬历岩醉后咏月", 
        "type": "律诗", 
        "yun": "微"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "蹇蹇宗臣起海涯，荆州南去为谁家。", 
            "鼓鼙尘里青骡远，鹰隼风前紫燕斜。", 
            "揭日声华垂宇宙，格天英采在云霞。", 
            "十年旧路生秋草，长忆寒梅绕树花。"
        ], 
        "title": "过岭瞻望张丞相祠", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "楼外缁尘望不昏，榣山高峙彩云屯。", 
            "潮声近欲兼溟渤，树色遥应接蓟门。", 
            "桑柘影疏嗟亢旱，芰荷衣薄藉朝暾。", 
            "凭高倚剑歌回首，家在天南烟水村。"
        ], 
        "title": "登吴山驿楼晓望", 
        "type": "律诗", 
        "yun": "元"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "招携东墅探寒梅，冷蕊疏枝尚未开。", 
            "绣豸金貂频促席，吴歌楚舞肯停杯。", 
            "东皇已正苍龙驭，灵女虚传赤凤来。", 
            "风籁萧萧归路晚，采芳何处是春台。"
        ], 
        "title": "立春日东墅探梅简刘东溪中丞", 
        "type": "律诗", 
        "yun": "灰"
    }, 
    {
        "author": "冯树勋", 
        "era": "明", 
        "subtype": "七言律诗", 
        "text": [
            "凝紫亭前江可怜，暂移官舸弄朱弦。", 
            "西风芦苇隔林鸟，秋水蒹葭何处蝉。", 
            "孺子繫船吹宿火，渔翁抛网破暝烟。", 
            "美人有约垂杨陌，吾欲停桡采木莲。"
        ], 
        "title": "秋日集海珠寺", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "冈城遥望剑气横，中有何人早吐英。", 
            "洒却上池清露滴，润将泮水紫芹茎。", 
            "国香不与凡花伍，笔彩还从阆苑荣。", 
            "自昔子云称度越，长杨词赋古今名。"
        ], 
        "title": "寄贺杨韵玉乃郎泮游", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "交游意气可谁如，两载绸缪每起予。", 
            "襦裤久腾编户口，旬宣新奉綍纶书。", 
            "鼎江帆漾离心向，桂岭云开众望舒。", 
            "到处光临星是福，氤氲清意蔼穷庐。"
        ], 
        "title": "别顾常德之官桂林道", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "家山缥缈梦飞腾，一剑冲寒到武陵。", 
            "潮海苍松方傲雪，鼎城白鹤亦含冰。", 
            "间关远棹空劳剡，寂寞闲衙却类僧。", 
            "归去若询游子态，为言几度忆张鹰。"
        ], 
        "title": "送尔觉归潮连", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "天涯岁籥两惊除，守岁聊凭一卷书。", 
            "相对梅花如索笑，那知客况转慵疏。", 
            "非因王粲能裁赋，却羡陶潜解爱庐。", 
            "羲御由来无驻策，欲寻高着在樵渔。"
        ], 
        "title": "丙子除夕", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "条风一夜遍江滨，凤历初翻丁丑寅。", 
            "人事看来仍是旧，化机环转又更新。", 
            "堪怜堤柳多情态，暗度春光似媚人。", 
            "鹒鸟不知岁序急，枝头犹自唤声频。"
        ], 
        "title": "丁丑元旦", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "客途那问矢弧悬，信到正逢雁翥天。", 
            "故里久违三径侣，前脩惟羡二疏贤。", 
            "樗枝谩道淩霜老，兰叶还看浥露鲜。", 
            "鹏翮年来知愈健，乘风拟向彩云边。"
        ], 
        "title": "初度尔攀孙寄寿依韵答之", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "祥光何处卷还舒，知是吾家庆有馀。", 
            "母也辉辉媊正似，子焉馥馥栎尤如。", 
            "凭将天上红霞幅，剪作庭前彩服裾。", 
            "闲舞江门双袖月，谁云岭畔非仙居。"
        ], 
        "title": "寄寿台宇兄六十一", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "旅途何处可听莺，归梦频频不计程。", 
            "也识浮名为我赘，且将世事等云轻。", 
            "两逢芳草依人绿，又见榴花照眼明。", 
            "点简焚香清夜里，澹然那复羡田彭。"
        ], 
        "title": "丙子署中自述擢清孙来衙儿曹有诗送之依其韵", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "不驻日轮叹转篷，浮踪久拟附冥鸿。", 
            "音书两地无翎系，道味一门有梦通。", 
            "夜笛高楼悲独倚，暮云樽酒几时同。", 
            "金峨山色宁多恋，早晚明纶到甬东。"
        ], 
        "title": "寄陈平若年丈", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "春寒犹未换春裳，熳烂花开过短墙。", 
            "未许游蜂侵艳质，却教微雨洗红妆。", 
            "衙斋凭尔留春驻，杯酒因之劝饮忙。", 
            "况是剧谈同二阮，好将花事共平章。"
        ], 
        "title": "辰阳署中赏荼薇", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "悠悠三载任迂疏，尺寸何曾有可书。", 
            "方忆故园寻菊径，又从远道望匡庐。", 
            "骊歌祖帐踌躇甚，父老儿童缱绻馀。", 
            "马出郊原频引睇，岚光草色尽怆予。"
        ], 
        "title": "常德别意（时量转江右）", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "朱明景物艳南讹，环绕长堤曲障河。", 
            "日丽野花香扑面，风摇荷柄绿浮波。", 
            "农人莳稻连云插，牧竖驱牛和鸟歌。", 
            "试问车尘马足者，闲忙相比竟如何。"
        ], 
        "title": "石首道中书所见", 
        "type": "律诗", 
        "yun": "歌"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "晚来歇马石城边，城有棋山局是仙。", 
            "谁种桃花阴叠叠，更闻雉鸟舞翩翩。", 
            "行人共羡风烟好，父老争言长令贤。", 
            "凫舄高飞霄汉去，又看螭首鹭班联。"
        ], 
        "title": "宿石首县", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "马蹄遍踏陇头云，炎日驰驱入夜分。", 
            "野鸟高栖随处稳，啼声远度任时闻。", 
            "不堪反侧烽烟扰，赖有菑畲菡萏芬。", 
            "客里正逢蒲酒候，凭谁共酌三闾君。"
        ], 
        "title": "宿湘潭和壁韵", 
        "type": "律诗", 
        "yun": "文"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "迢遥怅望岭南云，三度蒲觞两地分。", 
            "山色媚人行里见，蝉声噪午客边闻。", 
            "为因马足风尘苦，转忆家园荔子芬。", 
            "料得芳菲能待我，归来樽酒话南薰。"
        ], 
        "title": "途中午日忆家前韵", 
        "type": "律诗", 
        "yun": "文"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "两载分携阮北南，旅途邂逅两情酣。", 
            "先将乡事询消息，随把名山共讨参。", 
            "羡尔得从方外友，惭予犹策暑中骖。", 
            "何时解脱名缰缚，挥麈悠悠不二谈。"
        ], 
        "title": "衡山偶遇君常约游衡山不果", 
        "type": "律诗", 
        "yun": "覃"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "神游久到祝融西，高插层云汉与齐。", 
            "缥缈望穷双眼豁，参差罗列万峰低。", 
            "登临几费骚人屐，点缀惟凭彩笔题。", 
            "马足又从尘路去，胜情未得遂攀跻。"
        ], 
        "title": "望衡山步卢本潜壁间韵", 
        "type": "律诗", 
        "yun": "齐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "不定浮踪几浪游，云山随处望中收。", 
            "远舒眉黛烟岚抹，近泻松涛紫翠流。", 
            "万景总然非实著，一心聊以比虚舟。", 
            "长途无计销炎酷，惟有林泉下亦秋。"
        ], 
        "title": "又步先辈霍先生韵（讳震东）", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "天涯浪迹未能闲，每陟崔嵬山又山。", 
            "日月消磨双马足，鬓须玩弄一皤颜。", 
            "朝朝暮暮催行急，雨雨风风苦路难。", 
            "才到宜城家渐近，梦魂先已度乡关。"
        ], 
        "title": "到宜章", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "归心计日九回肠，急棹远泷到乐昌。", 
            "回首楚天云漠漠，喜看越岭树苍苍。", 
            "也知儿女勤相望，况有旅情不遄飏。", 
            "侵晓解维乘舶趠，顺风去处是吾乡。"
        ], 
        "title": "乐昌发舟", 
        "type": "律诗", 
        "yun": "阳"
    }, 
    {
        "author": "冯恺章", 
        "era": "明", 
        "subtype": null, 
        "text": [
            "新月透窗纱，篆缕烟斜，谁家闲弄玉琵琶。", 
            "却向夜深人静后，自剔灯花。", 
            "谯鼓听频挝。", 
            "惊噪栖鸦，孤衾寂寞负年华。", 
            "暗里销魂缘底事，梦断天涯。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "冯恺章", 
        "era": "明", 
        "subtype": null, 
        "text": [
            "小阁沉沉闭麝烟，楝花风过画帘前。", 
            "弄晴弱柳垂金缕，贴水新荷撒翠钱。", 
            "闲伫久，只耽眠，愁怀懒托十三弦。", 
            "困人天气无聊景，风送残红落枕边。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "冯宣", 
        "era": "明", 
        "subtype": "七言律诗", 
        "text": [
            "万里南迁国亦亡，碧山埋恨海天长。", 
            "何殊青冢居胡朔，无异怀王落瘴乡。", 
            "仙鹤泪残辽月暗，杜鹃啼破蜀城荒。", 
            "当年太子坟前路，多少行人为感伤。"
        ], 
        "title": "荆王太子墓", 
        "type": "律诗", 
        "yun": "阳"
    }, 
    {
        "author": "冯奕垣", 
        "era": "明", 
        "subtype": null, 
        "text": [
            "九月九日西山爽，都门车马纷来往。", 
            "白玉装轮流水飞，黄金作勒游龙上。", 
            "帝京佳节异寻常，山间满目生辉光。", 
            "峰头锦绮千层绚，坞里笙歌百道杨。", 
            "五侯七贵竞繁华，步障行庖处处誇。", 
            "不分开襟听觱栗，愿言停斝奏琵琶。", 
            "日拥扶桑翠黛新，行人藉藉动芳尘。", 
            "登山一望中原色，万里苍茫倍怆神。", 
            "空传雄迈称宣武，莫叹爽鸠真乐土。", 
            "风前落帽是何人，花下白衣贤地主。", 
            "沧海桑田那可纪，紫萸黄菊年年事。", 
            "斗酒相倾自古今，牛山何必多挥涕。"
        ], 
        "title": "登高怀古", 
        "type": "古风", 
        "yun": null
    }, 
    {
        "author": "冯诚", 
        "era": "明", 
        "subtype": "七言律诗", 
        "text": [
            "田横五百剑孤身，转眼关山半委尘。", 
            "白阙玉楼招客记，南滇彩璧说诗人。", 
            "苍山夜黑云遮月，金马天寒鸟怨春。", 
            "共说平章迷绣幕，至今应乐水声频。"
        ], 
        "title": "过段平章墓（平章即段功也）", 
        "type": "律诗", 
        "yun": "真"
    }, 
    {
        "author": "冯绍京", 
        "era": "明", 
        "subtype": "七言绝句", 
        "text": [
            "危楼五叠势摩霄，俯视沧溟若一瓢。", 
            "南服车书归汉属，故台无复见任嚣。"
        ], 
        "title": "镇海楼送刘职方还留都", 
        "type": "绝句", 
        "yun": "萧"
    }, 
    {
        "author": "冯绍京", 
        "era": "明", 
        "subtype": "五言律诗", 
        "text": [
            "路入羊肠径，丹梯百折看。", 
            "沸雷喧涧石，飞瀑响岩端。", 
            "叱驭心徒切，垂堂戒已寒。", 
            "丛林多枳棘，谁信有栖鸾。"
        ], 
        "title": "羊径", 
        "type": "律诗", 
        "yun": "寒"
    }, 
    {
        "author": "冯绍京", 
        "era": "明", 
        "subtype": "五言律诗", 
        "text": [
            "野铺依岩岫，门临石溜清。", 
            "基传先代迹，里记故侯名。", 
            "孔道当山劈，危桥跨涧平。", 
            "人龙无复见，怀仰不胜情。"
        ], 
        "title": "梅村公馆", 
        "type": "律诗", 
        "yun": "庚"
    }, 
    {
        "author": "冯绍京", 
        "era": "明", 
        "subtype": "七言律诗", 
        "text": [
            "南国山川泄至文，瑞时威凤五为群。", 
            "九天日月开真主，一代词华勒首勋。", 
            "社夹枌榆青自耸，池环蘋藻翠难分。", 
            "至今胜迹依然在，风雅谁能复似君。"
        ], 
        "title": "南园旧社", 
        "type": "律诗", 
        "yun": "文"
    }, 
    {
        "author": "冯绍京", 
        "era": "明", 
        "subtype": "七言律诗", 
        "text": [
            "何年神女弄珠来，蜿蜿灵光照法台。", 
            "四壁潮声相喷薄，诸天云影自徘徊。", 
            "波心犹有骊龙认，刹里常闻象教开。", 
            "秦帝不须东望幸，此间疑是小蓬莱。"
        ], 
        "title": "海珠", 
        "type": "律诗", 
        "yun": "灰"
    }, 
    {
        "author": "冯绍京", 
        "era": "明", 
        "subtype": "七言律诗", 
        "text": [
            "烟帐遗踪此地留，先生丰望重南州。", 
            "菊坡门下传心印，淳祐朝中展壮猷。", 
            "正气直淩霄汉上，清风长对海门秋。", 
            "表贤堂上瞻遗像，犹有龙光射斗牛。"
        ], 
        "title": "谒李忠简公祠（忠简为崔清献门人）", 
        "type": "律诗", 
        "yun": "尤"
    }, 
    {
        "author": "冯绍京", 
        "era": "明", 
        "subtype": "七言律诗", 
        "text": [
            "翠拥芙蓉万叠来，浈江牂水共潆回。", 
            "能令南海衣冠盛，常作皇家柱石才。", 
            "浪迹任随方外境，卜生休记妙高台。", 
            "禅关静坐谈无始，何处昆明不劫灰。"
        ], 
        "title": "登小金山", 
        "type": "律诗", 
        "yun": "灰"
    }, 
    {
        "author": "冯绍京", 
        "era": "明", 
        "subtype": "七言律诗", 
        "text": [
            "百转丹梯历翠微，古坛灯火映岩晖。", 
            "来经梁晋年华远，得驻名山不复飞。", 
            "一水萦纡开峭峡，万峰回合拥禅扉。", 
            "余心亦动幽栖念，何怪猿声黯客衣。"
        ], 
        "title": "飞来寺", 
        "type": "律诗", 
        "yun": "微"
    }, 
    {
        "author": "冯绍京", 
        "era": "明", 
        "subtype": "七言律诗", 
        "text": [
            "丞相遗祠倚岭岐，古松苍桧荫参差。", 
            "千年灵淑钟光岳，一代勋名勒鼎彝。", 
            "金鉴若悬龙扆照，玉环何至马嵬悲。", 
            "开元旧事如追忆，羽扇清风是表仪。"
        ], 
        "title": "过梅岭", 
        "type": "律诗", 
        "yun": "支"
    }, 
    {
        "author": "冯绍京", 
        "era": "明", 
        "subtype": "七言律诗", 
        "text": [
            "四百峰头紫翠连，琪花瑶草遍诸天。", 
            "铁桥雪霁寒梅瘦，石洞春明嫩柳眠。", 
            "仙去尚留双履在，鹤归赢得一书传。", 
            "侧身东望飞云顶，丹灶沙床梦亦牵。"
        ], 
        "title": "罗浮", 
        "type": "律诗", 
        "yun": "先"
    }, 
    {
        "author": "冯绍京", 
        "era": "明", 
        "subtype": "七言律诗", 
        "text": [
            "石罅天开古洞幽，安期遗舄至今留。", 
            "灵岩尚长尧时韭，丛樾中藏汉代楸。", 
            "竟与王乔璈笛伴，不从徐市制书求。", 
            "至今避地金银阙，蓬岛瑶池汗漫游。"
        ], 
        "title": "登白云绝顶望罗浮", 
        "type": "律诗", 
        "yun": "尤"
    }, 
    {
        "author": "冯绍京", 
        "era": "明", 
        "subtype": "七言律诗", 
        "text": [
            "昌黎曾搆读书台，窗对连阳八面开。", 
            "谪宦心悲天阙远，问奇人载曲车来。", 
            "池中洗砚波成墨，帐下凝烟色亦煨。", 
            "山斗至今群共仰，粤南文采迥昭回。"
        ], 
        "title": "韩祠怀古", 
        "type": "律诗", 
        "yun": "灰"
    }, 
    {
        "author": "冯奕垣", 
        "era": "明", 
        "subtype": "五言排律", 
        "text": [
            "曙色金门晓，晴熏玉烛和。", 
            "星从前晃耀，海自幻澄波。", 
            "花簇黄麾仗，风清白玉珂。", 
            "瑶枝佳气护，苍竹瑞烟过。", 
            "望阙三山迩，瞻云五色多。", 
            "敬承开夏社，闻望并卷阿。", 
            "剑佩千官拥，衣冠万国罗。", 
            "大明新日月，孔固旧山河。", 
            "方内均推戴，神灵总护呵。", 
            "璇源流泽远，同咏太平歌。"
        ], 
        "title": "皇太子初出文华门百官笺贺", 
        "type": "排律", 
        "yun": "歌"
    }, 
    {
        "author": "冯奕垣", 
        "era": "明", 
        "subtype": "五言绝句", 
        "text": [
            "细雨轩窗湿，微风枕簟凉。", 
            "梦魂不知远，夜夜到家乡。"
        ], 
        "title": "思乡 其一", 
        "type": "绝句", 
        "yun": "阳"
    }, 
    {
        "author": "冯奕垣", 
        "era": "明", 
        "subtype": "五言绝句", 
        "text": [
            "为客燕山久，婆娑两鬓斑。", 
            "呼童问耕事，错认是乡关。"
        ], 
        "title": "思乡 其二", 
        "type": "绝句", 
        "yun": "删"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "花映溪桥柳映堂，百年养拙此何乡。", 
            "翠觞不减黄封醥，皓首从酣白战场。", 
            "避影自依芳樾静，耽幽同步绪风长。", 
            "光阴无限吾人得，世上还谁号太忙。"
        ], 
        "title": "次韵酬沃泉", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "数椽虚拟少城堂，半落寰中半落乡。", 
            "桑树鸡声邻北垞，苇林渔唱过西场。", 
            "乾坤漠漠冥心早，今古滔滔寄恨长。", 
            "采菊东篱堪小约，总随蜂蝶一时忙。"
        ], 
        "title": "次韵酬裕斋", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "暂凭歌笑接堂堂，榕叶阴连大隐乡。", 
            "九日登临堪蔗境，百年悲喜付优场。", 
            "客分庆马杯深浅，僮竞风鸢线短长。", 
            "欲借鲁戈挥落景，入城舆从莫教忙。"
        ], 
        "title": "越日沃泉追和旧作见贻次韵奉答兼简裕斋壁山二首 其一", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "高轩重枉过溪堂，小墅将题俟德乡。", 
            "雪藕旋教翻雁浦，槟榔遥记趁龙场。", 
            "当歌未羡金钿丽，改调应知铁笛长。", 
            "逸兴此中元不浅，催花何处鼓声忙。"
        ], 
        "title": "越日沃泉追和旧作见贻次韵奉答兼简裕斋壁山二首 其二", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "潦漫槎头钓伴稀，龙门高韵苦相违。", 
            "旧题白雪何人和，独泛苍梧几日归。", 
            "苔径不教收雀网，虹湖偏惜褪莲衣。", 
            "浮云名迹那堪忆，蔬粝论文道岂非。"
        ], 
        "title": "闻李壁山还自苍梧雨中奉讯", 
        "type": "律诗", 
        "yun": "微"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "漠漠玄云结午阴，江樊犹绽兔葵心。", 
            "迎潮白鹭翩翩舞，选树黄鹂款款音。", 
            "市上方袍闻施药，门前稚子报携琴。", 
            "纶巾不着从萧散，独抱离骚学楚吟。"
        ], 
        "title": "郊居寄邓曾二有道二首 其一", 
        "type": "律诗", 
        "yun": "侵"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "几从尘外混神翁，洛社衣冠浪自同。", 
            "杖策雅堪垂竹帛，咏歌谁共溯雩风。", 
            "清吟肯惜筠筒满，纵饮宁辞玉斝空。", 
            "委巷十年虚伏枕，未应无路请屯蒙。"
        ], 
        "title": "郊居寄邓曾二有道二首 其二", 
        "type": "律诗", 
        "yun": "东"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "西林朱景初迎至，结夏清禅亦未过。", 
            "红糁落花三径雨，绿翻荣稼一川波。", 
            "将雏燕舞晴偏媚，求友莺声晚更和。", 
            "贷粟溪农休涕泪，寰中乐事本无多。"
        ], 
        "title": "夏至矩洲书事", 
        "type": "律诗", 
        "yun": "歌"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "杨阴祇觉浦团稳，地僻何烦小队过。", 
            "独载接䍦缘混世，几逢罗袜为淩波。", 
            "谈馀尘梦那堪省，静里天倪也自和。", 
            "高会莫辞先进酒，请看坐下渐人多。"
        ], 
        "title": "次韵答豫斋二首 其一", 
        "type": "律诗", 
        "yun": "歌"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "争枝乌鹊寻常见，探水舂锄几度过。", 
            "窃荷化工馀日月，懒追炎海旧风波。", 
            "池萍鱼戏金淩乱，露槿蝉鸣笛应和。", 
            "避暑谩誇公主洞，岂知清韵竹林多。"
        ], 
        "title": "次韵答豫斋二首 其二", 
        "type": "律诗", 
        "yun": "歌"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "少陵青眼鸬鹚到，漫叟生嗔褦襶过。", 
            "已许杨枝能度曲，谩誇桃叶解横波。", 
            "酒分莲注香逾古，风戛松琴韵转和。", 
            "敢向明时轻拂袖，只缘天付野情多。"
        ], 
        "title": "次韵答沃泉二首 其一", 
        "type": "律诗", 
        "yun": "歌"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "遥峰个个排檐秀，蛱蝶翩翩拂槛过。", 
            "龙性屯云长作雨，道心明水镇无波。", 
            "湖光忽瀁天光动，花气犹含淑气和。", 
            "奉忆函关牛背老，一编遗我至言多。"
        ], 
        "title": "次韵答沃泉二首 其二", 
        "type": "律诗", 
        "yun": "歌"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "雨战林塘烦暑退，携觞谁为问奇过。", 
            "杖腾细竹萦回路，座对轻鸥浩荡波。", 
            "谈剧诗书还磊落，味深藜藿亦调和。", 
            "悬车犹赴苍生急，西臬应知济物多。"
        ], 
        "title": "再和答沃泉", 
        "type": "律诗", 
        "yun": "歌"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "早衰清世愧称贤，渔籍闲名浪得先。", 
            "花隐山房分绿野，鹤临风浦梦青田。", 
            "曾无酒数依金谷，祇有诗狂学玉川。", 
            "看罢残棋惟袖手，贮君荣路策勋年。"
        ], 
        "title": "贱生石塘周子以诗为寿次韵奉答", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "曾于邹鲁想多贤，至道从天辨后先。", 
            "静胜高禅修白业，专同玄客守丹田。", 
            "溯流何啻风千里，悬悟真看月一川。", 
            "隐几头颅惭潦倒，幸教鸣世属英年。"
        ], 
        "title": "用韵与石塘论学", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "偶逐人间戏剧游，却荒员峤旧沧洲。", 
            "别来白玉田应熟，会见黄河水倒流。", 
            "瑶草岂曾须雨露，琪花犹自阅春秋。", 
            "天庖剩有青霞液，幸洗孤怀万古愁。"
        ], 
        "title": "寓兴二首 其一", 
        "type": "律诗", 
        "yun": "尤"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "诸天缥缈入云门，浪遣华镳踏市喧。", 
            "梦里和南多旧侣，壁间留偈总真言。", 
            "长松石隐维摩室，蔓草金微舍利园。", 
            "法眼只堪观物幻，道身宁为坐花尊。"
        ], 
        "title": "寓兴二首 其二", 
        "type": "律诗", 
        "yun": "元"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "心期徂暑净林郊，引杖荒莓绿未抛。", 
            "鸠唤苍凉仍选树，鹤盘寥廓岂怜巢。", 
            "云梢个个添新筱，风曼累累笑系匏。", 
            "粗粝不馀还岁月，一篇秋水老衡茅。"
        ], 
        "title": "秋园晓涉", 
        "type": "律诗", 
        "yun": "肴"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "池上丛桃似献新，绯英灼灼竞青春。", 
            "闲堂对客岂无具，近社携醪也自醇。", 
            "隐树流莺时扑蝶，葺巢回燕惯逢人。", 
            "襄阳耆旧那堪问，李白曾惊笔有神。"
        ], 
        "title": "矩洲观绯桃简李璧山二首 其一", 
        "type": "律诗", 
        "yun": "真"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "春园力倦对春华，不独绯桃满树花。", 
            "溪老绕林求木耳，山僧挈笼馈茶芽。", 
            "交垂碧草鸥前业，隔断黄尘世上家。", 
            "未见鸣雷回蛰候，已闻新水斗轻蛙。"
        ], 
        "title": "矩洲观绯桃简李璧山二首 其二", 
        "type": "律诗", 
        "yun": "麻"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "是处春风转物华，总难装点澹生涯。", 
            "衰颜被酒融融煖，病眼摊书款款斜。", 
            "笔格银钩残薤叶，砚台铜滴旧虾蟆。", 
            "数茎阶下忘忧草，燕子天长也见花。"
        ], 
        "title": "春庭独思", 
        "type": "律诗", 
        "yun": "麻"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "渭滨曾记入占年，何似歌钟宴列仙。", 
            "道士传丹封赤篆，舞儿拖锦出红筵。", 
            "紫霞杯泛鹅黄苾，白雪诗缄鹄素鲜。", 
            "只有乔松堪致祝，春光长在众芳前。"
        ], 
        "title": "寿周荔湾和狮山韵", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "小金山下昔维舟，步上高台散旅愁。", 
            "万木排云藏古寺，三江流潦汨灵洲。", 
            "自知前世疑坡老，独挹寒泉忆故侯。", 
            "二十年来閒剑履，孤风长倚雁鸿秋。"
        ], 
        "title": "小金山", 
        "type": "律诗", 
        "yun": "尤"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "泳日沧波面面赊，想从鳌背驻灵槎。", 
            "阴晴尽借渔人景，云水偏宜野衲家。", 
            "月镜东西浮殿壁，风帆下上掠窗纱。", 
            "文溪精舍随长劫，梦寐仪形鬓早华。"
        ], 
        "title": "海珠寺", 
        "type": "律诗", 
        "yun": "麻"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "挂席终朝绝市諠，东洲墟落似东屯。", 
            "蒹葭旧认扶胥口，风雨遥连甲子门。", 
            "鳌屿嵾嵯疑少海，蜃楼明灭失孤村。", 
            "少年茶灶豪游处，独恨玄虚赋未论。"
        ], 
        "title": "黄湾", 
        "type": "律诗", 
        "yun": "元"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "狸奴传惠市林中，粉墨无烦倩画工。", 
            "书阁清尘蹲玉虎，绮疏晴雾戏玄熊。", 
            "晨供肯厌豚肝薄，夜动应知鼠穴空。", 
            "总付狂翁闲料理，世情多少未收功。"
        ], 
        "title": "黑白猫", 
        "type": "律诗", 
        "yun": "东"
    }, 
    {
        "author": "冯奕垣", 
        "era": "明", 
        "subtype": "七言律诗", 
        "text": [
            "阳回黍谷琯葭飞，一线昭阳日影迟。", 
            "天子万年新玉历，汉宫千载旧朝仪。", 
            "寒云钟漏因风落，辇道旌旗向晓披。", 
            "此日宸旒欣拜舞，年年长献未央诗。"
        ], 
        "title": "长至朝天宫习仪", 
        "type": "律诗", 
        "yun": "支"
    }, 
    {
        "author": "冯奕垣", 
        "era": "明", 
        "subtype": "七言律诗", 
        "text": [
            "朝趋载笔侍长杨，夕捧天书出建章。", 
            "正睹储星天际耀，还瞻宸渥日边翔。", 
            "川原半绕函关道，驿路遥临紫塞傍。", 
            "到日诸侯应授简，马卿词赋已游梁。"
        ], 
        "title": "送瑞石张太史使梁", 
        "type": "律诗", 
        "yun": "阳"
    }, 
    {
        "author": "冯奕垣", 
        "era": "明", 
        "subtype": "七言律诗", 
        "text": [
            "朝趋簪笔谒长杨，夕捧天书到越裳。", 
            "万里星槎劳汉使，百年王享奉商常。", 
            "中原山色随行旆，远岛蛮烟迥画墙。", 
            "知是波涛炎海静，一天明月照归航。"
        ], 
        "title": "送都谏夏子阳使琉球", 
        "type": "律诗", 
        "yun": "阳"
    }, 
    {
        "author": "冯奕垣", 
        "era": "明", 
        "subtype": "七言律诗", 
        "text": [
            "少年才子似君稀，看柳燕关走马迟。", 
            "衔命自今迎相去，陈情兼慰报刘私。", 
            "香飘桂馥凌萱草，露滴金浆湛玉卮。", 
            "温国推崇知不远，会看鸾诰下龙池。"
        ], 
        "title": "寿同年史傅霖祖母", 
        "type": "律诗", 
        "yun": "支"
    }, 
    {
        "author": "冯翁", 
        "era": "明", 
        "subtype": "五言律诗", 
        "text": [
            "夜梦何奇特，龙飞天汉津。", 
            "朝横沧海曲，夕过滇池滨。", 
            "光雯皆五色，蜿蜒无损鳞。", 
            "渊田变化间，张主藉高旻。"
        ], 
        "title": "宿旅舍题壁 其一", 
        "type": "律诗", 
        "yun": "真"
    }, 
    {
        "author": "冯彬", 
        "era": "明", 
        "subtype": "七言绝句", 
        "text": [
            "东风帘幕紫兰香，绣带低垂白昼长。", 
            "何处笙歌喧入夜，绕梁声独在昭阳。"
        ], 
        "title": "宫词 其一", 
        "type": "绝句", 
        "yun": "阳"
    }, 
    {
        "author": "冯彬", 
        "era": "明", 
        "subtype": "七言绝句", 
        "text": [
            "碧树凝云小院阴，轻罗閒卧梦沉沉。", 
            "羊车不向长门过，起傍阑下独自吟。"
        ], 
        "title": "宫词 其二", 
        "type": "绝句", 
        "yun": "侵"
    }, 
    {
        "author": "冯彬", 
        "era": "明", 
        "subtype": "七言绝句", 
        "text": [
            "玉门风急朔云低，塞外穹庐不定栖。", 
            "昨夜胡儿连马骑，打围直到海陵西。"
        ], 
        "title": "塞上曲", 
        "type": "绝句", 
        "yun": "齐"
    }, 
    {
        "author": "冯彬", 
        "era": "明", 
        "subtype": "七言律诗", 
        "text": [
            "两度吴门值岁移，风光如约兴难支。", 
            "春来客里无多日，人别天涯又及期。", 
            "彩胜喜看红锦灿，椒盘空系白云思。", 
            "梅花有意怜孤寂，旋放清香入酒卮。"
        ], 
        "title": "春日过吴", 
        "type": "律诗", 
        "yun": "支"
    }, 
    {
        "author": "冯彬", 
        "era": "明", 
        "subtype": "七言律诗", 
        "text": [
            "自从楚汉割鸿沟，海宇纷纷未息谋。", 
            "背水风云推赵壁，入关车马报秦雠。", 
            "眼前势局纵横变，指下机关磊落投。", 
            "坐我几回消世虑，閒中一博胜封侯。"
        ], 
        "title": "观奕", 
        "type": "律诗", 
        "yun": "尤"
    }, 
    {
        "author": "冯彬", 
        "era": "明", 
        "subtype": "七言律诗", 
        "text": [
            "御香载道护双螭，许著行衣揽辔随。", 
            "满路弋林屯虎旅，隔山铃索驻龙旗。", 
            "金乌玉雁藏真宅，翠釜朱型荐孝思。", 
            "千古舜文今再见，感怀还咏有周诗。"
        ], 
        "title": "戊戌九秋扈从山陵", 
        "type": "律诗", 
        "yun": "支"
    }, 
    {
        "author": "冯彬", 
        "era": "明", 
        "subtype": "七言律诗", 
        "text": [
            "灯火重门夜漏迟，渔阳往迹系遐思。", 
            "胡尘日向潼关暗，铃雨时增剑阁悲。", 
            "两路河湟皆陷贼，百年幽蓟竟沦夷。", 
            "乾坤否后应还泰，甸辅皇图属盛时。"
        ], 
        "title": "蓟门怀古", 
        "type": "律诗", 
        "yun": "支"
    }, 
    {
        "author": "冯彬", 
        "era": "明", 
        "subtype": "七言律诗", 
        "text": [
            "晚泊江亭野色侵，断蝉何处送秋音。", 
            "波痕落岸蒹葭老，爽气宜人蟋蟀吟。", 
            "极北天高星斗灿，粤南书杳雁鱼沉。", 
            "数声楼外桓伊笛，吹彻离人万里心。"
        ], 
        "title": "舟中秋日感怀 其一", 
        "type": "律诗", 
        "yun": "侵"
    }, 
    {
        "author": "冯彬", 
        "era": "明", 
        "subtype": "七言律诗", 
        "text": [
            "瑟瑟西风吹浪花，江流百转漾晴沙。", 
            "月明芦渚雁横塞，秋老蒲塘客忆家。", 
            "报称愧无青玉案，遭逢空羡碧云騢。", 
            "夜阑独立频搔首，何事临流感物华。"
        ], 
        "title": "舟中秋日感怀 其二", 
        "type": "律诗", 
        "yun": "麻"
    }, 
    {
        "author": "冯彬", 
        "era": "明", 
        "subtype": "七言律诗", 
        "text": [
            "碧水丹山又换秋，片帆高挂楚江头。", 
            "远天云树迎秋态，落日烟波动客愁。", 
            "金井月凉梧影瘦，瑶台风冷桂香浮。", 
            "箫声入夜疑仙过，万里怀人十二楼。"
        ], 
        "title": "舟中秋日感怀 其三", 
        "type": "律诗", 
        "yun": "尤"
    }, 
    {
        "author": "冯惟讷", 
        "era": "明", 
        "subtype": "七言绝句", 
        "text": [
            "渡口云深树色苍，孤舟寒雨共离觞。", 
            "凭君莫话从前事，只是无言已断肠。"
        ], 
        "title": "毗陵舟中夜别万吴二明府次俞汝成韵", 
        "type": "绝句", 
        "yun": "阳"
    }, 
    {
        "author": "冯惟讷", 
        "era": "明", 
        "subtype": "七言绝句", 
        "text": [
            "金城关外雪嵯峨，龙尾山前涌白波。", 
            "春风一夜流澌尽，汉使明朝欲渡河。"
        ], 
        "title": "皋兰观兵", 
        "type": "绝句", 
        "yun": "歌"
    }, 
    {
        "author": "冯惟讷", 
        "era": "明", 
        "subtype": "七言绝句", 
        "text": [
            "悲歌昨夜惜离群，九曲肠随别路分。", 
            "江雨未休春寂寂，那堪今日又逢君。"
        ], 
        "title": "再别徐少初明府二首 其一", 
        "type": "绝句", 
        "yun": "文"
    }, 
    {
        "author": "冯惟讷", 
        "era": "明", 
        "subtype": "七言绝句", 
        "text": [
            "千里江程一夜过，毗陵回首隔烟波。", 
            "莫嗟此后音书少，只恨从前笑语多。"
        ], 
        "title": "再别徐少初明府二首 其二", 
        "type": "绝句", 
        "yun": "歌"
    }, 
    {
        "author": "冯惟讷", 
        "era": "明", 
        "subtype": "七言绝句", 
        "text": [
            "寒城雪尽晓氛氲，万树猿声不可闻。", 
            "东望梅花消息断，思君一寄陇山云。"
        ], 
        "title": "又寄河东清溪诸殿下二首 其一", 
        "type": "绝句", 
        "yun": "文"
    }, 
    {
        "author": "冯惟讷", 
        "era": "明", 
        "subtype": "七言绝句", 
        "text": [
            "天涯岁晏雪霜繁，又见春风落塞门。", 
            "一望秦川肠一断，欲持芳草问王孙。"
        ], 
        "title": "又寄河东清溪诸殿下二首 其二", 
        "type": "绝句", 
        "yun": "元"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "玉河皓皓树苍苍，歌管催春入燕觞。", 
            "四海簪缨趋圣主，万年圭鬯属元良。", 
            "风云灿烂铜扉里，日月光华玉殿傍。", 
            "留滞周南通籍晚，只将麟趾咏姬昌。"
        ], 
        "title": "宫僚燕集次许松皋冢宰韵四首（己亥仲冬十二日） 其一", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "桂宫兰殿倚穹苍，绮席淩寒绿满觞。", 
            "银榜自今晖日月，金台从古重贤良。", 
            "鸾镳合沓瀛洲里，凤吹飘摇太液傍。", 
            "既醉不愁归路暝，上台光彩属文昌。"
        ], 
        "title": "宫僚燕集次许松皋冢宰韵四首（己亥仲冬十二日） 其二", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "宫槐院柳竞寒苍，仙侣开筵荐羽觞。", 
            "周诵师资曾作圣，桓荣稽古亦称良。", 
            "榣山睇视西山外，南斗追趋北斗傍。", 
            "自笑冥鸿随羽翼，即从诒宴颂隆昌。"
        ], 
        "title": "宫僚燕集次许松皋冢宰韵四首（己亥仲冬十二日） 其三", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "前星炯炯天苍苍，高云斐亹明霞觞。", 
            "鸿逵岂谓羽仪少，鹤禁正须筹策良。", 
            "燕京馆阁玉霄上，魏阙衣冠珠斗傍。", 
            "阳春忽奏郢中调，万岁飞龙应寿昌。"
        ], 
        "title": "宫僚燕集次许松皋冢宰韵四首（己亥仲冬十二日） 其四", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "萧艾青青烟雨中，锦囊谁与奏薰风。", 
            "骖驔骏骑来燕市，迢递翔鶤仰汉宫。", 
            "竹叶谩随人意绿，榴花孤倚客窗红。", 
            "去年此日衡门下，笑看菖蒲碧涧东。"
        ], 
        "title": "重午谩兴", 
        "type": "律诗", 
        "yun": "东"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "十月芳菲犹满家，容台招赏傲霜花。", 
            "玉杯对酒朋簪盍，彩笔裁诗蜡炬斜。", 
            "抚景况闻歌白雪，临风翻笑落乌纱。", 
            "阳和只在邀欢地，未觉流光换物华。"
        ], 
        "title": "冬日介翁宗伯招饮赏菊次韵与甬川俨山二学士内方庶子同赋", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "紫金积翠镇重泉，绛节扬灵护九玄。", 
            "五色云车龙渺渺，万行珠树鹤翩翩。", 
            "鼎湖风雨秦淮水，缑岭烟霞句曲天。", 
            "玉玺一从归冀北，郁葱佳气自年年。"
        ], 
        "title": "恭谒孝陵侧望懿文墓", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "玉亭幽胜颇宜人，喜奉潘舆眺望频。", 
            "龙阙日高吴苑曙，凤台花发蒋陵春。", 
            "巢林乌鸟声偏乐，入馔鲥鱼味更新。", 
            "犹自倚楼思梦里，南溟天阔有垂纶。"
        ], 
        "title": "玉亭侍家慈宴坐述怀", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "风籁萧萧惬远游，青山当夏却疑秋。", 
            "即看天阙参差近，已觉星槎汗漫浮。", 
            "室里静观孤塔影，阶前清挹大江流。", 
            "咏归亦是城南路，不道张衡有四愁。"
        ], 
        "title": "与养斋宗伯同年登牛首山", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "不将金紫换青山，天阔鸿冥杳莫攀。", 
            "折屐何年同胜赏，烂柯当日也知还。", 
            "秦淮岁晚湫龙卧，燕冀群空枥马闲。", 
            "高枕未须惊世幻，羲皇元只在人寰。"
        ], 
        "title": "烂柯山次韵马问庵提学时弃官自闽归徐州", 
        "type": "律诗", 
        "yun": "删"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "振衣千仞付儿曹，投老昆冈志亦豪。", 
            "蟾兔影中丹桂近，凤凰巢下碧梧高。", 
            "绕林芝木双虹剑，盈架诗书一褐袍。", 
            "射策金门看片玉，郤诜曾是冠时髦。"
        ], 
        "title": "昆冈为颜医生钰题", 
        "type": "律诗", 
        "yun": "豪"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "垂杨袅袅岸悠悠，崇武城边春事幽。", 
            "卷幔忽看天在水，怀人翻觉夜成秋。", 
            "帝车欲指飞龙殿，卿月空悬彩凤楼。", 
            "闻道相如能献纳，汉廷谁肯愧公侯。"
        ], 
        "title": "东昌夜泊有感", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "青青客舍有垂杨，闻道承恩出建章。", 
            "鹤禁分襟春日晚，凤台回首暮云长。", 
            "东曹旧吏迎仙客，南署新衔带奉常。", 
            "何日邹枚归侍从，赐袍还挹御炉香。"
        ], 
        "title": "送邹东郭太常往南院", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "飞楼漂渺俯江深，谁咏晨风向北林。", 
            "度雪朔鸿空往迹，掠云皋鹤更遗音。", 
            "燕台合市千金骨，汉署徒知十载心。", 
            "骋望不愁春事远，满蹊桃李自成阴。"
        ], 
        "title": "李子逍遥楼寄怀次韵", 
        "type": "律诗", 
        "yun": "侵"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "汉宫春意入残年，蔼蔼群芳集绮筵。", 
            "白雪秖闻天上曲，青娥遥忆月中仙。", 
            "觥船转觉南溟动，象纬回看北极悬。", 
            "折柳落梅听不尽，艳阳真在五云边。"
        ], 
        "title": "黄翰检招饮醉归口占", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "燕京残腊觅春光，谁料春光在曲房。", 
            "姑射雪姿明玉斝，罗浮清梦落藜床。", 
            "醉看貂服承疏影，吟向虬枝得暗香。", 
            "跂马出门城径杳，广寒回首月苍苍。"
        ], 
        "title": "阳峰招饮赏梅", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "麦风梅雨逐人来，犹有榴花照眼开。", 
            "京国乍尝新角黍，庭闱还忆旧蒲杯。", 
            "越山渺渺羊求径，燕树依依郭隗台。", 
            "欲献重瞳丝万缕，试看云气向蓬莱。"
        ], 
        "title": "五日即事和右溪韵", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "景阳钟动散宫鸦，南院新承北阙麻。", 
            "潞渚梦回燕树月，玉京吟对蒋陵花。", 
            "山分龙虎曾开国，江足鲈鱼莫念家。", 
            "谁道桂坊成久别，伫看鸣佩入承华。"
        ], 
        "title": "补送孙学士之留都", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "翡翠楼台接建章，西津流出自天潢。", 
            "金枢隐映王孙草，玉蝀遥连帝女桑。", 
            "驻辇到今留御气，扣舷何处溯流光。", 
            "风林一动云涛起，犹似箫声引凤凰。"
        ], 
        "title": "西津图为锦衣赵子凤题", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "渺渺金陵向楚东，雪晴山色更青葱。", 
            "淮流入泗知天险，陵树连云觉地雄。", 
            "王事不辞丹峤远，旅怀惟恐绿尊空。", 
            "容台回首过逢地，吹彻鸾箫月满蓬。"
        ], 
        "title": "祖陵祇役次阳峰大宗伯韵", 
        "type": "律诗", 
        "yun": "东"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "高座寺前千仞冈，西风低草见禅场。", 
            "化人已去石台古，旅客偶来山径荒。", 
            "地接秦淮波脉脉，天围吴楚野茫茫。", 
            "凭高不见花如雨，惟有霜枫飘夕阳。"
        ], 
        "title": "雨花台次顾东桥司空韵", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "一自金陵别玉除，岁穷惟捡囊中书。", 
            "梅花索笑春无限，柏叶承欢味有馀。", 
            "虬漏只催新节序，龙盘长护旧宸居。", 
            "明朝引望长安日，正是南宫建礼初。"
        ], 
        "title": "除夕次大宗伯阳峰韵", 
        "type": "律诗", 
        "yun": "鱼"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "淮甸云霞出海东，秣陵花柳遍吴中。", 
            "爆雷香雾千门晓，化日和风万里同。", 
            "建礼共欣王道泰，开基惟仰皇图隆。", 
            "麟蒲杯里年年寿，又见慈颜一醉红。"
        ], 
        "title": "元旦志喜", 
        "type": "律诗", 
        "yun": "东"
    }, 
    {
        "author": "冯惟讷", 
        "era": "明", 
        "subtype": "五言律诗", 
        "text": [
            "昔听桂山调，今看兰坂花。", 
            "春云间珠圃，初日照彤霞。", 
            "改服游新苑，移尊对远沙。", 
            "应刘今日赏，不是魏王家。"
        ], 
        "title": "春日侍宴高唐齐东二王即韵应教", 
        "type": "律诗", 
        "yun": "麻"
    }, 
    {
        "author": "冯惟讷", 
        "era": "明", 
        "subtype": "五言律诗", 
        "text": [
            "闻道云中将，先秋戒铁衣。", 
            "虎符千里至，龙骑五营归。", 
            "夜月明雕戟，山风曳画旂。", 
            "谁怜瀚海外，杂虏驻金微。"
        ], 
        "title": "出榆关逢征兵使人作", 
        "type": "律诗", 
        "yun": "微"
    }, 
    {
        "author": "冯惟讷", 
        "era": "明", 
        "subtype": "五言律诗", 
        "text": [
            "八月塞门开，单于猎雁回。", 
            "五原秋草尽，万骑羽书来。", 
            "秦陇疮痍后，疆场战伐催。", 
            "黄云迷处所，羌笛暮生哀。"
        ], 
        "title": "闻警二首 其一", 
        "type": "律诗", 
        "yun": "灰"
    }, 
    {
        "author": "冯惟讷", 
        "era": "明", 
        "subtype": "五言律诗", 
        "text": [
            "平生投笔吏，慷慨学孙吴。", 
            "不分龙庭骑，年年入武都。", 
            "轻兵下陇坂，间道袭休屠。", 
            "谈笑看雄剑，烟尘更有无。"
        ], 
        "title": "闻警二首 其二", 
        "type": "律诗", 
        "yun": "虞"
    }, 
    {
        "author": "冯惟讷", 
        "era": "明", 
        "subtype": "五言律诗", 
        "text": [
            "竹色青于染，春生宋玉家。", 
            "众山当户出，一水抱城斜。", 
            "积雨翻高柳，轻寒勒早花。", 
            "风光正如此，莫惜醉流霞。"
        ], 
        "title": "春日陪孟东洲宪使公重过宋氏园亭", 
        "type": "律诗", 
        "yun": "麻"
    }, 
    {
        "author": "冯惟讷", 
        "era": "明", 
        "subtype": "七言律诗", 
        "text": [
            "凤凰高阁俯晴空，万里蚕丛此路通。", 
            "远近川原秋色里，参差草树夕阳中。", 
            "尊前舞袖翻霜叶，天外清笳咽塞鸿。", 
            "回首旧游成梦隔，独将迟暮叹征蓬。"
        ], 
        "title": "秋日同参伯邵公游凤凰山", 
        "type": "律诗", 
        "yun": "东"
    }, 
    {
        "author": "冯惟讷", 
        "era": "明", 
        "subtype": "七言律诗", 
        "text": [
            "可忆毗陵夜雪船，乱帆相背各风烟。", 
            "探囊诗卷行堪把，计日心期又隔年。", 
            "秉烛更疑成别梦，当杯翻怯近离筵。", 
            "同游自昔多豪彦，独对狂歌倍黯然。"
        ], 
        "title": "至都始见峻伯留宿廨舍识喜", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "黄鹂二月转疏帘，桐华辉辉映石楠。", 
            "邺架芸翻车满五，梁园春暖径函三。", 
            "和风皎月人相似，鲍逸庾新韵孰参。", 
            "赖有江河王百谷，蛩鸣也得佐玄谈。"
        ], 
        "title": "仲春怀华阳王函三国附寄 其一", 
        "type": "律诗", 
        "yun": "覃"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "国栋如公也杞楠，十年谢屐古冈南。", 
            "如何推毂蒲轮日，遂策乘云驾鹤骖。", 
            "贯索星悬谁可及，空怜舂杵讵能堪。", 
            "天涯絮酒和涕洒，衡岳风凄望蔚蓝。"
        ], 
        "title": "仲春怀华阳王函三国附寄 其二", 
        "type": "律诗", 
        "yun": "覃"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "十年遥隔步趋前，不断音书到海边。", 
            "八十星辰犹是履，崔嵬泰岳乃云巅。", 
            "丰城宝剑芒何在，蒿里哀歌露溘然。", 
            "筑室深惭端木子，长涕飞洒洞庭烟。"
        ], 
        "title": "哭唐元朴老师", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "松林葱郁驿途长，偃尽虬龙古色苍。", 
            "谡谡凭风涛有韵，亭亭笼日暑还凉。", 
            "输他啼鸟栖枝稳，应笑行人去路忙。", 
            "珍重勿须频剪伐，垂阴差得比甘棠。"
        ], 
        "title": "桂林道中古松甚盛每有土人烧砍", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "昔年之楚与兄同，今日犹如幻影中。", 
            "东嘴池塘空梦草，西头花木冷芳丛。", 
            "不堪原上鸣孤鹡，况复天涯逐远鸿。", 
            "犹子依依那忍别，临歧挥泪泣无穷。"
        ], 
        "title": "赴任哭四兄", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "三年不扫小梅陇，想像先容是也非。", 
            "四品宫袍君惠渥，一盘毛鬣子情微。", 
            "松枝茂处闻啼鸟，云影开时见远晖。", 
            "回念昔年扶衬侣，令人那不泪沾衣。"
        ], 
        "title": "祭先考妣墓因忆诸兄（时新转宪副）", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "诞期两载滞天涯，此日归来自一家。", 
            "阶畔未须莱子袖，衣中犹带武陵霞。", 
            "且同乡老谈时事，又听孩孙语唤爷。", 
            "其奈荆枝悲剥落，几回惆怅对榴花。"
        ], 
        "title": "楚归初度（得四兄新丧）", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "旅途一月病余身，何物玄工巧弄人。", 
            "祇有真吾堪自觅，更将幻影与谁论。", 
            "无穷永夜迢迢梦，都在故园曲曲滨。", 
            "倘得圣明容我老，不将簪笏见垂纶。"
        ], 
        "title": "途中病起（星沙养病一月）", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "迂拙繇来事事迟，一官如奕东西移。", 
            "孤舟方向凌江发，单骑又从桂岭驰。", 
            "浪迹悠悠堪自笑，浮名落落任人痴。", 
            "短长尺寸何曾效，空使头颅雪染丝。"
        ], 
        "title": "桂林道中", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "病后蹉跎又杪岁，不堪烽火警风烟。", 
            "春光渐泄梅花候，寒色犹横雪霁天。", 
            "景物因时知节序，世途何处是安便。", 
            "一邱一壑无营垒，闲读蒙庄内外篇。"
        ], 
        "title": "腊月有感", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "冲寒两度到柴门，三五儿童坐竹根。", 
            "门外垂杨堪系马，田边比屋自成村。", 
            "篱笆不碍闲云入，樵侣时同野鹤浑。", 
            "却笑去来车马客，他乡逐逐过朝昏。"
        ], 
        "title": "迎送阮抚两至白沙村", 
        "type": "律诗", 
        "yun": "元"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "绝顶攀跻昔也曾，新开宝刹卧闲僧。", 
            "路迷峭壁乘风陟，宫隐琪林挟霭登。", 
            "七曜光浮清沼影，千峦飞动白云层。", 
            "无端暮雨催归急，欲尽探奇却未能。"
        ], 
        "title": "同陈轶今暨儿侄辈游七星岩因雨先还", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "轻帆拟向豫章西，忽入新纶下碧溪。", 
            "岂是桃芳仙可问，只因地僻拙堪栖。", 
            "马蹄还认归时路，鸿爪犹存旧日泥。", 
            "其奈日惭鼯枝短，救时何以慰苍黎。"
        ], 
        "title": "加衔湖北", 
        "type": "律诗", 
        "yun": "齐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "郁葱佳气蔼云霄，五夜鸣珂邸第朝。", 
            "春信先凭梅柳度，阳和遍及海天遥。", 
            "风翻仙仗腾腾舞，晨啭新莺恰恰娇。", 
            "楚国每勤明主顾，荡平应始自今朝。"
        ], 
        "title": "戊寅元旦祝圣回", 
        "type": "律诗", 
        "yun": "萧"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "衙斋相对恋年华，爆竹声中吐烛花。", 
            "未有滴涓酬圣主，只随萍梗浪天涯。", 
            "一帘轻卷春风入，两岁将分斗柄斜。", 
            "生计欲知何处好，故园有地可栽瓜。"
        ], 
        "title": "丁丑与擢孙守岁", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "坛社同盟自昔时，无端小阮阴追随。", 
            "天涯踪迹三湘迥，官邸风尘两鬓知。", 
            "梁月影横窗外树，江凫梦入阮边池。", 
            "欲从野老分馀度，共把长竿弄碧漪。"
        ], 
        "title": "寄肖允叔", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "故山撇却忽经年，鸡肋浮名也澹然。", 
            "客梦不离江尾月，樵歌何处晚村烟。", 
            "惜阴勿负三馀力，应世还须万选钱。", 
            "飞鸟望林思息羽，凭谁长翮又蹁跹。"
        ], 
        "title": "景白弟", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "忽指别期秋又秋，秋声乍觉念悠悠。", 
            "一缄消息澄江渺，三楚云霞碧汉脩。", 
            "圃里荔阴群鸟语，亭前风袅几人游。", 
            "我心久欲充园长，三尺葵蓑不外求。"
        ], 
        "title": "刘浣玉", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "交游馨味芝兰霭，鼎水光依紫电横。", 
            "旅况凭开双眼豁，秋风又挂一帆轻。", 
            "翠浮楚岸蒹葭远，凉入蝉音枕簟清。", 
            "此日骊歌飞白露，来秋引望翥云程。"
        ], 
        "title": "别陈轶今兄归粤", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "尘迹依依老弟兄，那堪杯酒话离情。", 
            "相看冉冉双蓬鬓，共道悠悠一局枰。", 
            "风动芙蓉秋色霁，霞明江渚晚帆轻。", 
            "他宵长笛遥相忆，早向三湘返楚程。"
        ], 
        "title": "别余舅", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "乾坤何处是吾庐，游子天涯苦索居。", 
            "义济桥头归梦里，武陵溪口客思馀。", 
            "黄花香满抛篱落，白露寒侵倚壁疏。", 
            "牛耳登坛怜旧社，昔年双鬓近何如。"
        ], 
        "title": "寄区敬亭", 
        "type": "律诗", 
        "yun": "鱼"
    }, 
    {
        "author": "冯惟健", 
        "era": "明", 
        "subtype": "五言绝句", 
        "text": [
            "烟起树亦暝，水生江岸窄。", 
            "夜来别故人，风雨最萧瑟。"
        ], 
        "title": "姑熟道中三首 其二", 
        "type": "绝句", 
        "yun": null
    }, 
    {
        "author": "冯惟健", 
        "era": "明", 
        "subtype": "五言绝句", 
        "text": [
            "冥冥雨不绝，呖呖啼征鸿。", 
            "寒江烟雾里，小艇一渔翁。"
        ], 
        "title": "姑熟道中三首 其三", 
        "type": "绝句", 
        "yun": "东"
    }, 
    {
        "author": "冯惟健", 
        "era": "明", 
        "subtype": "七言绝句", 
        "text": [
            "烨烨瑶芝玉洞开，冥冥紫气自东来。", 
            "拂衣海上携龙杖，抱膝云中养鹤胎。"
        ], 
        "title": "赠麻南庄隐者和岳云石韵", 
        "type": "绝句", 
        "yun": "灰"
    }, 
    {
        "author": "冯惟健", 
        "era": "明", 
        "subtype": "七言律诗", 
        "text": [
            "城南书舍复相违，身外浮名有是非。", 
            "若得羽翰遗世网，定应猿鹤老柴扉。", 
            "泉鸣花径时垂钓，日到松梢自曝衣。", 
            "王子夜深乘月色，山头吹把玉箫归。"
        ], 
        "title": "归读书处作简汝威弟", 
        "type": "律诗", 
        "yun": "微"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "新营环堵接新畬，门巷春风处处花。", 
            "虚廪自今希有岁，老农何得叹无家。", 
            "悬知地僻堪区芋，总为池深足沤麻。", 
            "准拟榕阴开一社，鸡豚祈报亦繁华。"
        ], 
        "title": "庆丰庄成", 
        "type": "律诗", 
        "yun": "麻"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "十月江南暖未休，北风侵晓竞䫿飕。", 
            "谩怜曲宴回貂帐，谁共清斋拥鹿裘。", 
            "计岁祇多虚日月，程功惭未注春秋。", 
            "溪翁怯冷罢垂钓，独卧渔蓑苇叶舟。"
        ], 
        "title": "觉寒", 
        "type": "律诗", 
        "yun": "尤"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "林中幽抱逐时欢，偶为迎长引短叹。", 
            "黄菊雅堪期岁晚，白鸥终未厌江寒。", 
            "老农有约开新酿，闲客犹闻拂旧冠。", 
            "谁道天涯忘远思，朝来云物倚楼看。"
        ], 
        "title": "至日", 
        "type": "律诗", 
        "yun": "寒"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "每从神化识丹青，出口如泉珞琭经。", 
            "可是坡翁当水运，岂无韩子值箕星。", 
            "少微总应林泉逸，间气谁钟海岳灵。", 
            "独掩衡门搔白首，愧君犹为到寒亭。"
        ], 
        "title": "赠星士", 
        "type": "律诗", 
        "yun": "青"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "孺子湖边把酒卮，悠悠尘路共怀离。", 
            "千年绿野知何在，一曲黄湾稍自私。", 
            "月到恰同闻雁候，人行刚过折梅时。", 
            "白头世味惟孤枕，祇为云间有所思。"
        ], 
        "title": "寄唐龙江学宪", 
        "type": "律诗", 
        "yun": "支"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "寒光应逗古梅枝，声入虚窗一枕攲。", 
            "病叟岂堪沾湿早，閒人何限望晴时。", 
            "江山未息投戈恨，书剑空深铸砚悲。", 
            "漏尽鸡号犹不寐，诘朝元有野僧期。"
        ], 
        "title": "雨夜", 
        "type": "律诗", 
        "yun": "支"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "行吟衣屦阻郊坰，尽日濛濛夜未停。", 
            "不信三辰迷旧次，谩疑孤鹄失前汀。", 
            "柑林个个垂苞紫，草径欣欣引带青。", 
            "白首杜陵愁瀼滑，可知为客易飘零。"
        ], 
        "title": "复雨", 
        "type": "律诗", 
        "yun": "青"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "瑶篇哦罢转神寒，起拂朱弦谩一弹。", 
            "远兴逢春应有托，孤怀凭雁岂无端。", 
            "青云意气追倾盖，白首生涯付挂冠。", 
            "台斗耀芒当岭北，中天时并月华看。"
        ], 
        "title": "次韵答梅国见怀", 
        "type": "律诗", 
        "yun": "寒"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "江干千骑踏新晴，珠浦悠悠见旆旌。", 
            "卿月迥临三户市，雄风犹动五羊城。", 
            "山连南楚乡音近，地切中台物论荣。", 
            "共爱早传棠茇颂，汉庭循吏是家声。"
        ], 
        "title": "赠龚沙溪赴湖广右辖", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "梦随辽鹤掠微茫，乌石依然大隐乡。", 
            "三锡龙鸾还部院，一川鱼鸟自星霜。", 
            "泽流芸馆诗书远，恩到堂封草木光。", 
            "何处最堪徵旧德，有人彝鼎照岩廊。"
        ], 
        "title": "挽蔡西峰", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "未论三星宿斗时，一竿长拟老渔师。", 
            "已甘林壑藏名姓，何得云霄振羽仪。", 
            "野客相从青箬笠，药翁为赠紫霞卮。", 
            "愧君高谊还推引，执策前贤敢浪驰。"
        ], 
        "title": "甲辰贱诞承周狮山以诗为寿次韵奉答", 
        "type": "律诗", 
        "yun": "支"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "散发眠云坐石时，款扉惟有一閒师。", 
            "橘中光景浑三岛，蝇馆寒暄小二仪。", 
            "真率惯登班草席，龙钟犹纵捲荷卮。", 
            "朱颜莫谩誇明艳，乌兔无端似角驰。"
        ], 
        "title": "狮山再赠复答一首", 
        "type": "律诗", 
        "yun": "支"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "名都豪士避风才，艳夺阳春步锦开。", 
            "列邸问遗多宝剑，一言酬赠总琼瑰。", 
            "雕墙近映长千里，紫袖娇凭小忽雷。", 
            "挥袂却辞游冶伴，垂帷终日读书台。"
        ], 
        "title": "少年", 
        "type": "律诗", 
        "yun": "灰"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "为爱平洲镜与平，了无巇崄斗江声。", 
            "春融雾捲溪花丽，夜半潮来水鸟鸣。", 
            "古樾馀阴宜客步，虚舟不系没人争。", 
            "闲梳白发晨晖净，一笑韩泷鼓角行。"
        ], 
        "title": "平洲为赵县博赋", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "买山偏爱卜山南，水竹潆洄石上龛。", 
            "共许诗声追太白，可教禅味想瞿昙。", 
            "月高鸣鹤过玄圃，秋老游龙返旧潭。", 
            "愿逐飞仙向琼岛，玉箫吹破海天岚。"
        ], 
        "title": "和唐景夷得山一首", 
        "type": "律诗", 
        "yun": "覃"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "大观桥上指京华，万里扬舲未觉赊。", 
            "风雨有时随笔阵，江湖多景属诗家。", 
            "治安共许才人抱，温饱无劳稚子誇。", 
            "驿使莫稽三月信，白头吟望海天涯。"
        ], 
        "title": "送公彦春试", 
        "type": "律诗", 
        "yun": "麻"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "突兀飞楼壮粤边，未登孤思剧悽然。", 
            "江河滚滚岂今日，烟火寥寥非昔年。", 
            "雨过残虹流綵栋，秋来哀雁掠虚檐。", 
            "游人莫谩贪跻览，愁杀垂南薄暮天。"
        ], 
        "title": "拟登镇海楼二首 其一", 
        "type": "律诗", 
        "yun": null
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "日出东隅是海边，长风吹袂更翛然。", 
            "使君歌舞惟妍景，病客江湖且暮年。", 
            "引睇总教随去鸟，冥心端合守寒檐。", 
            "鲸波只在红筵外，想见戈船泛远天。"
        ], 
        "title": "拟登镇海楼二首 其二", 
        "type": "律诗", 
        "yun": null
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "閒堂测景十月杪，菊花恰竞春风妍。", 
            "喧林雀扰紫霞簇，飐池鱼簸黄金钱。", 
            "月姿淡淡素娥迥，霜叶离离青女鲜。", 
            "病翁幽思亦未浅，不见白衣人至前。"
        ], 
        "title": "观菊", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "笑向山庖苜蓿盘，朝来全洗腐儒酸。", 
            "翻波菰褪青芽润，满簏菱齐紫角寒。", 
            "细斫银丝誇雪鲙，净调玉糁并霞餐。", 
            "万钱总下何曾箸，谁信园林一味难。"
        ], 
        "title": "谢壁山惠茭菱", 
        "type": "律诗", 
        "yun": "寒"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "东藩文藻还持宪，南楚衣冠旧典刑。", 
            "彭蠡总涵秋水思，洞庭悬振太音听。", 
            "书翻秘府看鸾翥，诗满闽山识鹤经。", 
            "二十馀年甘伏枕，杖藜今夕瞩台星。"
        ], 
        "title": "次韵答江晋庵", 
        "type": "律诗", 
        "yun": "青"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "西围地切凤凰台，飞盖追随绮席开。", 
            "烟火尽从孤鸟去，笙箫如逐六鳌来。", 
            "云移钟阜当诗案，月出秦淮映酒杯。", 
            "步履东风归路杳，巡檐相待有疏梅。"
        ], 
        "title": "灯夕馆会", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "何事生毫忽在兹，逢人多笑却成痴。", 
            "歌传白雪辞师旷，听入高山让子期。", 
            "日暖不闻莺睍睆，风鸣惟觉叶低垂。", 
            "而今我幸聪犹在，国事边声总要知。"
        ], 
        "title": "咏耳目齿三首次顾东桥韵 其一", 
        "type": "律诗", 
        "yun": "支"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "长留双睫待韶华，学易行年已渐加。", 
            "窗里自分淮海岫，雾中谁看蒋陵花。", 
            "图传九局寻犹见，树带千崖望却遮。", 
            "更把五弦挥一曲，飞鸿南去是天涯。"
        ], 
        "title": "咏耳目齿三首次顾东桥韵 其二", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "相看黄发齿犹儿，化石神丹信有之。", 
            "何处瓠犀徒自美，相依车辅预防危。", 
            "东方编贝惟求粟，孙楚临流只自颐。", 
            "若遇侯鲭同大嚼，年来休讶我迟迟。"
        ], 
        "title": "咏耳目齿三首次顾东桥韵 其三", 
        "type": "律诗", 
        "yun": "支"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "宝马萧萧不动尘，文旌奕奕出江津。", 
            "直言自昔推青琐，殊锡于今侍紫宸。", 
            "南国甘棠歌异日，北堂萱草颂长春。", 
            "台端亦有栖乌树，重见天边雨露新。"
        ], 
        "title": "送熊北原", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "听履声华动紫宸，鉴湖未许乞闲身。", 
            "台端览德看翔凤，阁上论功待画麟。", 
            "斗极真从南向北，贯城重见旧为新。", 
            "玉亭幽独梅花发，应报朝天满路春。"
        ], 
        "title": "送闻石塘", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "桥门日日听鸣驺，长夏斋居亦似秋。", 
            "雨歇风篁依砌舞，夜凉云汉入窗流。", 
            "咸英乐自周家变，江海心从魏阙游。", 
            "隐几梦回天咫尺，六龙飞处是方丘。"
        ], 
        "title": "夏至斋居", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "旭日行天明蓟丘，闲云凝岫出罗浮。", 
            "衣冠西苑随星转，殿阁南薰似海流。", 
            "黼座衮龙偏忆舜，杏坛衰凤亦从周。", 
            "珍台璇馆追趋地，只为甘泉奏赋留。"
        ], 
        "title": "早朝次胡可泉韵", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "秣陵至日忆长安，两地威仪尽汉官。", 
            "台近凤凰云物适，梦回鳷鹊曙光寒。", 
            "黄钟雅调知音少，白雪高才欲和难。", 
            "独坐玉亭怀旧侣，疏篁移月过阑干。"
        ], 
        "title": "至日斋居次顾东桥韵", 
        "type": "律诗", 
        "yun": "寒"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "鸡鸣迢递上高台，拂拭玑衡万象开。", 
            "黄道星辰皆北向，紫宸冠冕却南来。", 
            "风前鸣鸟随征盖，云里盘龙劝羽杯。", 
            "归向柳边清不寐，恍疑身在玉霄回。"
        ], 
        "title": "周监正邀登司天台夜归口占", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "公子爱客开岩扉，琼帘绣户烟霜微。", 
            "鸾杯卜昼紫霞密，羯鼓遏秋红叶稀。", 
            "峰回石磴岳莲出，水满银塘江雁飞。", 
            "为爱天南异天北，拚饮莫教心赏迟。"
        ], 
        "title": "徐氏园次养斋韵二首 其一", 
        "type": "律诗", 
        "yun": null
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "采采黄花绿水浔，百年多病歉登临。", 
            "黄花不为秋光老，绿水能如酒兴深。", 
            "南国况多龙虎气，西园真有凤凰林。", 
            "登台一望青天外，拚饮何时得共寻。"
        ], 
        "title": "徐氏园次养斋韵二首 其二", 
        "type": "律诗", 
        "yun": "侵"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "北去南来未拂衣，徒闻燕子有渔矶。", 
            "沧江白鸟随潮迥，野寺黄花对酒稀。", 
            "清夜自悬徐孺榻，尘襟思浴鲁城沂。", 
            "天峰秖是松声在，谁伴先生弄月归。"
        ], 
        "title": "游燕子矶次养斋韵", 
        "type": "律诗", 
        "yun": "微"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "高阁层台尽向阳，暇逢迟月共翱翔。", 
            "鼋鼍窟远禅扉静，龙象筵开贝叶香。", 
            "析木天涵波荡荡，秣陵烟带树苍苍。", 
            "中泠瀹罢临风磴，还听山僧说武皇。"
        ], 
        "title": "金山寺与同游沈都督希仪陈太守天然", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "青林碧海环高台，孤根独立云之隈。", 
            "神鳌跋浪远天动，老鹤警霜幽梦回。", 
            "西川词翰出下土，南海衣冠朝上台。", 
            "一尊如醉兀然坐，万里长风吹月来。"
        ], 
        "title": "灵洲醉中赋", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "怡闲仙驭久经春，坐向怡椿若有神。", 
            "鹓序威仪应已近，鲤庭趋对尚如新。", 
            "九天渥露沾桥梓，八座徽声动缙绅。", 
            "灵宝鄢陵欣接武，政馀觞咏莫辞频。"
        ], 
        "title": "怡椿堂次韵赠刘春冈刑侍", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "鹇袍镂带剖麟符，此日官为州大夫。", 
            "冀北风云方快睹，滇南山水更长途。", 
            "心胸洁可兼天净，政化平堪辟地芜。", 
            "吏散閒庭无一事，张衡还拟赋三都。"
        ], 
        "title": "送晋宁张知州", 
        "type": "律诗", 
        "yun": "虞"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "六龙飞动五云间，沙碛宫城迥莫攀。", 
            "百丈丹梯依日月，四围朱户见河山。", 
            "虬翻晓箭趋金殿，雉簇春星带玉班。", 
            "闻道朝陵频露冕，共看花鸟未须还。"
        ], 
        "title": "沙河新阙", 
        "type": "律诗", 
        "yun": "删"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "华发萧萧羁旅情，片帆冲雨过彭城。", 
            "黄楼此日河声急，赤帝当年剑气横。", 
            "魏阙自生千里草，长陵谁荐一杯羹。", 
            "歌风台下休回首，惟有寒潮溯水明。"
        ], 
        "title": "彭城怀古", 
        "type": "律诗", 
        "yun": "庚"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "池上芙蓉开渐多，日长金马独来过。", 
            "人怜紫袖随彫辇，帝遣明妆出绛河。", 
            "燕树日高犹浥露，楚台风静欲淩波。", 
            "倾筐只在深宫里，未采芳馨奈尔何。"
        ], 
        "title": "院中同龙湖少湖二学士赏红莲 其一", 
        "type": "律诗", 
        "yun": "歌"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "供奉当年紫殿东，相看真似朵云红。", 
            "御香冉冉生衣上，皇泽迢迢落镜中。", 
            "长见倾心惟向日，莫教欹盖只随风。", 
            "沉香亭北堪移汝，还唱清平满汉宫。"
        ], 
        "title": "院中同龙湖少湖二学士赏红莲 其二", 
        "type": "律诗", 
        "yun": "东"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "赤日矞云明蓟丘，亭亭羡尔立中流。", 
            "花边御气通鸾仗，池上薰风绕凤楼。", 
            "临镜晓看波色静，弄珠时见露华浮。", 
            "嫣然笑向瀛洲客，长有清香飘素秋。"
        ], 
        "title": "院中同龙湖少湖二学士赏红莲 其三", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "我为寻花到玉堂，谁曾起草入明光。", 
            "碧筒正拟沾尧酒，藻火还堪补舜裳。", 
            "七十紫鸳浮水殿，三千珠翠簇天香。", 
            "琴尊对尔不知去，松壑萧萧生夜凉。"
        ], 
        "title": "院中同龙湖少湖二学士赏红莲 其四", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "南宫建礼趋庭日，北阙承恩奉使时。", 
            "潞渚晓行垂柳径，鄱阳秋思碧梧枝。", 
            "传家节操闻鸾掖，华国文章出凤池。", 
            "回首五云天咫尺，泰阶平处是昌期。"
        ], 
        "title": "送费都事使饶州", 
        "type": "律诗", 
        "yun": "支"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "清霜元不到仙家，锦席淹留对万花。", 
            "寒日北连燕树晚，高云西绕汉宫斜。", 
            "尊前黄菊明瑶斝，窗外红葵映碧纱。", 
            "醉眼迷离还自笑，靓妆那觉有铅华。"
        ], 
        "title": "俨山学士招赏葵菊次前韵三首 其一", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "朱户沙堤近帝家，招邀曾见一阑花。", 
            "蓬莱日出同霞绚，阊阖风来带露斜。", 
            "细细落英依砌玉，亭亭交影上窗纱。", 
            "合欢对尔青冥里，肯信年华改鬓华。"
        ], 
        "title": "俨山学士招赏葵菊次前韵三首 其二", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "长安西畔合移家，葵菊经霜尚有花。", 
            "把酒芳馨随手满，倚阑红白亚枝斜。", 
            "生憎鸟啄纷如雨，不分烟笼宛似纱。", 
            "梦想可堪欢赏后，挥毫何惜寄瑶华。"
        ], 
        "title": "俨山学士招赏葵菊次前韵三首 其三", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "凤城西下久为家，铃阁前头半是花。", 
            "秀色不随庭草变，交枝遥带禁烟斜。", 
            "杯香冉冉风生席，窗影离离月在纱。", 
            "谁道岁寒易摇落，五云多处更妍华。"
        ], 
        "title": "再和俨山韵二首 其一", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "摇摇旅梦向谁家，暖艳寒香为忆花。", 
            "雪后尚怜姿绰约，风前仍爱舞欹斜。", 
            "若为折去宜簪帽，忽漫拈来讶剪纱。", 
            "自笑故园看亦得，独骑羸马客京华。"
        ], 
        "title": "再和俨山韵二首 其二", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "不作寻常戚友看，栖迟数载共纫兰。", 
            "方因小草湖天隔，又报悲风玉树残。", 
            "月夜栖迷何处笛，鸡盟冷落旧时坛。", 
            "传家赖有麟经在，溟海相将长羽翰。"
        ], 
        "title": "挽陈慈舟亲家", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "楚客归来可共酬，意中其奈恨难收。", 
            "昔年杯里荆浮紫，此日庭边鹡语啾。", 
            "惆怅有怀依梦草，趑趄无路避西州。", 
            "眼前尽是伤心处，那得开眉对酒瓯。"
        ], 
        "title": "楚归笃观侄请酒不往（四兄卒哭未久）", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "三十年前事怆神，几番夜雨连床人。", 
            "春风燠煦襟期似，兰味纷披道韵真。", 
            "白下归来琴寂寂，武溪怀想梦频频。", 
            "家声赖有延绵瓞，天道繇来作者因。"
        ], 
        "title": "忆绿岗翁（有引）", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "说甚煎胶粘日月，居诸多在客途抛。", 
            "武陵几度桃花发，衙舍谁同夜月嘲。", 
            "揽镜自惭双雪鬓，怀人空望乱云坳。", 
            "凭君料理东山屐，旦晚归来访旧交。"
        ], 
        "title": "寄钟世宰五舅", 
        "type": "律诗", 
        "yun": "肴"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "献曝葵心向紫宸，无端烽火混蹄尘。", 
            "偶从倾盖逢同调，遂得联镳共苦辛。", 
            "客舍衔杯浮夜月，华篇飞雪斗阳春。", 
            "传书圮上推张氏，净扫烽烟岂异人。"
        ], 
        "title": "与张融我宪副斋捧北上直奴警戒心朝暮相依雅爱真切兼承佳刻见教答之", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "朗陵三度阅梅花，每觉乡心感物华。", 
            "老妇携来孙与子，一堂相聚宦为家。", 
            "流莺巧弄春风袅，弱柳柔翻暖日斜。", 
            "妻务焚香儿课读，公庭无事早归衙。"
        ], 
        "title": "家眷至衙（常德戊寅正月）", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "小姑体质自天然，柳傍妆台淡抹烟。", 
            "江水一泓梳绿发，苔花几点缀轻钿。", 
            "平生放出坚皮面，竟日不闻巧笑妍。", 
            "纵有彭郎相咫尺，难凭乌鹊语良缘。"
        ], 
        "title": "小姑山", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "葭管飞灰景物移，微阳昨夜渡江湄。", 
            "朔风凛烈帆樯觉，暖气初回草木知。", 
            "香圃梅花应有韵，客途柳色尚含姿。", 
            "纷纷四牡驱驰急，那似沙边稳卧鸶。"
        ], 
        "title": "至日舟中", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "江山重睹昔时游，十四年来一幻沤。", 
            "御赐廊前成往境，上新河上暂维舟。", 
            "偶来光景犹疑梦，却讶尘踪总是浮。", 
            "牛首栖霞云漠漠，低徊怅望忆同俦。"
        ], 
        "title": "去金陵十四载矣斋捧偶过昔日铜台旧交无一在者感赋", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "问官古地鲁东旁，络绎轮蹄苦此乡。", 
            "程促只因王事急，役疲总为驿途长。", 
            "惟凭甘树垂阴茂，免使他乡笑鸟黄。", 
            "圣主方殷民寞念，献图勿谓路茫茫。"
        ], 
        "title": "过郯城县步壁间韵", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "马蹄北去几间关，落木萧萧雪点斑。", 
            "一望平芜寒色里，数家茅屋夕阳间。", 
            "忽闻野鸟呼群语，又见寒云傍岫还。", 
            "因忆乡园风日好，梅花香满碧溪湾。"
        ], 
        "title": "郯城道上", 
        "type": "律诗", 
        "yun": "删"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "别却都城十六载，到来正值岁逢除。", 
            "不闻爆竹催残腊，只有青灯对索居。", 
            "四载天涯怜节序，孤窗此夕更踌躇。", 
            "起看斗柄移何处，楚粤云天总搅予。"
        ], 
        "title": "京邸除夕", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "乘权青帝自东升，国祚也随岁月增。", 
            "十二编年逢已卯，三千奏牍颂冈陵。", 
            "垂裳高拱晴光霭，舞袖低翻淑气凝。", 
            "独念郊原戎马亟，欲舒宵旰愧无能。"
        ], 
        "title": "元旦朝贺", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "岁月悠悠两鬓知，长安又复转干支。", 
            "欣逢嵩祝流虹日，正是鹓联簉羽时。", 
            "春上高榆辉锁闼，霜飞白简凛彤墀。", 
            "匡时赖有丝纶手，便我归与咏紫芝。"
        ], 
        "title": "与李唐谷", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "东皇乍渡玉河涯，河冻渐开是处皆。", 
            "官道柳条初著眼，客途春色入谁怀。", 
            "笑看短铗尘盈匣，浪逐长安雪满街。", 
            "大抵浮踪非我主，因时不必用安排。"
        ], 
        "title": "京邸立春", 
        "type": "律诗", 
        "yun": "佳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "重逢旅邸喜披襟，十四年来共此心。", 
            "老我头颅雪鬓改，凭君樽酒夜谈深。", 
            "裘裾袄袭春风照，帘影光横斗气侵。", 
            "移席看灯酣还醒，总因吾道重球琳。"
        ], 
        "title": "与李唐谷话旧", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "曙色曈昽散禁城，凤楼高处晓钟鸣。", 
            "春风照拂炉烟细，旭日光浮御道清。", 
            "咫尺天颜瞻霁色，追随鹓序展葵情。", 
            "微臣滥得承恩赐，金鉴何由答圣明。"
        ], 
        "title": "辞朝赐宴", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "二十馀年戴主身，迂疏已历四朝臣。", 
            "情依魏阙勤三祝，马出都门又一春。", 
            "自顾青萍堪莞笑，如何白发尚风尘。", 
            "商量讨个安便处，除是园林物外人。"
        ], 
        "title": "赍捧事竣出京 其一", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "微名薄禄总君身，宠异无分远近臣。", 
            "龙衮辞时披晓日，马蹄快处踏新春。", 
            "树边啼鸟迎行迹，眼底流光逐路尘。", 
            "回首玉宸天渐远，关山仍是未閒人。"
        ], 
        "title": "赍捧事竣出京 其二", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "久阔相携绪万端，那堪此日又征鞍。", 
            "新莺声里天南北，倦马嘶来路杳漫。", 
            "灯下清言茅店梦，月前孤影驿亭寒。", 
            "殷勤不尽临歧语，都附江云渭树看。"
        ], 
        "title": "途次怀唐谷", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "踪迹各天梦里寻，此来正欲共谈心。", 
            "岂知峻岭风涛起，使我交情感慨深。", 
            "可是丰城藏宝剑，也应雷焕识龙镡。", 
            "春来自是阳回日，不必凄其越鸟吟。"
        ], 
        "title": "看歧阳刘司寇（以审犯不称旨系狱）", 
        "type": "律诗", 
        "yun": "侵"
    }, 
    {
        "author": "冯昌历", 
        "era": "明", 
        "subtype": "五言绝句", 
        "text": [
            "空山人境寂，秋光转清霁。", 
            "幽人坐夜深，披衣对丛桂。"
        ], 
        "title": "秋夜偕诸生月下诵桂子月中落之句因以为韵 其一", 
        "type": "绝句", 
        "yun": "霁"
    }, 
    {
        "author": "冯昌历", 
        "era": "明", 
        "subtype": "五言绝句", 
        "text": [
            "箕踞忘形骸，挥麈秋名理。", 
            "孰是意中人，相携二三子。"
        ], 
        "title": "秋夜偕诸生月下诵桂子月中落之句因以为韵 其二", 
        "type": "绝句", 
        "yun": "纸"
    }, 
    {
        "author": "冯昌历", 
        "era": "明", 
        "subtype": "五言绝句", 
        "text": [
            "长空净无尘，皎皎悬明月。", 
            "何处来钟声，身心忽超绝。"
        ], 
        "title": "秋夜偕诸生月下诵桂子月中落之句因以为韵 其三", 
        "type": "绝句", 
        "yun": null
    }, 
    {
        "author": "冯昌历", 
        "era": "明", 
        "subtype": "五言绝句", 
        "text": [
            "大地浑如镜，森罗影现中。", 
            "清辉凉彻骨，疑是广寒宫。"
        ], 
        "title": "秋夜偕诸生月下诵桂子月中落之句因以为韵 其四", 
        "type": "绝句", 
        "yun": "东"
    }, 
    {
        "author": "冯昌历", 
        "era": "明", 
        "subtype": "五言绝句", 
        "text": [
            "指挥铁如意，长笑动山岳。", 
            "夜半放光明，溶溶漫碧落。"
        ], 
        "title": "秋夜偕诸生月下诵桂子月中落之句因以为韵 其五", 
        "type": "绝句", 
        "yun": null
    }, 
    {
        "author": "冯昌历", 
        "era": "明", 
        "subtype": "七言绝句", 
        "text": [
            "源泉一滴海潮通，无限波涛发此中。", 
            "试问龙归何处是，满林风起吼长松。"
        ], 
        "title": "龙井 其一", 
        "type": "绝句", 
        "yun": null
    }, 
    {
        "author": "冯昌历", 
        "era": "明", 
        "subtype": "七言绝句", 
        "text": [
            "绿树浓阴气若秋，小亭閒坐对溪流。", 
            "蝉声不管无人听，只向枝头叫不休。"
        ], 
        "title": "龙井 其二", 
        "type": "绝句", 
        "yun": "尤"
    }, 
    {
        "author": "冯昌历", 
        "era": "明", 
        "subtype": "七言绝句", 
        "text": [
            "塔然片石坐崔嵬，四壁群峰拥翠来。", 
            "一盏春醪浇块垒，岩花朵朵向人开。"
        ], 
        "title": "登锦岩示若一若思平子", 
        "type": "绝句", 
        "yun": "灰"
    }, 
    {
        "author": "冯昌历", 
        "era": "明", 
        "subtype": "七言绝句", 
        "text": [
            "世间何事最希奇，东畔红轮西夜垂。", 
            "何必鲁阳戈一指，直教寸刻不曾移。"
        ], 
        "title": "偶拈", 
        "type": "绝句", 
        "yun": "支"
    }, 
    {
        "author": "冯昌历", 
        "era": "明", 
        "subtype": "七言绝句", 
        "text": [
            "浮世光阴几百年，有人无计问青天。", 
            "开池本为留明月，只是双轮不住鞭。"
        ], 
        "title": "得月池上瞻望南岳", 
        "type": "绝句", 
        "yun": "先"
    }, 
    {
        "author": "冯旻", 
        "era": "明", 
        "subtype": null, 
        "text": [
            "寒风吹疏林，霜叶堕鸣雨。", 
            "怀思倦遥夜，清梦了无与。", 
            "揽衣起徘徊，人静月在户。", 
            "孤鸿亦念群，哀哀叫云渚。", 
            "来者方云至，往者不可阻。", 
            "孰司橐籥机，一气转寒暑。", 
            "天运无始终，人世有今古。", 
            "康节不复生，何人解斯语。"
        ], 
        "title": "附箕降邵尧夫赋秋夜吟", 
        "type": "古风", 
        "yun": null
    }, 
    {
        "author": "冯纯", 
        "era": "明", 
        "subtype": "七言律诗", 
        "text": [
            "城西别墅构书台，一旦登临实快哉。", 
            "山水有缘情自合，君臣未得惑难回。", 
            "直将浩气九重塞，带得清风万里来。", 
            "天表孤忠留胜迹，月明千古照真才。"
        ], 
        "title": "读书台", 
        "type": "律诗", 
        "yun": "灰"
    }, 
    {
        "author": "冯有经", 
        "era": "明", 
        "subtype": "七言律诗", 
        "text": [
            "小西方境隔层台，半岭何年一藏开。", 
            "舍利涌光文字住，香林施净帝天来。", 
            "山名白带知幽爽，洞作烧痕试劫灰。", 
            "更上高峰最高处，风雷竟日为鸣哀。"
        ], 
        "title": "石经洞", 
        "type": "律诗", 
        "yun": "灰"
    }, 
    {
        "author": "冯有经", 
        "era": "明", 
        "subtype": "七言律诗", 
        "text": [
            "长杨夹路水流渠，高阁烟光落槛疏。", 
            "歌鸟报晴云彻净，架藤满紫蝶来初。", 
            "风回氅佩飞谭麈，香扑真文走蠹鱼。", 
            "有药驻颜难驻日，一春抄得酒方书。"
        ], 
        "title": "春尽过显灵宫", 
        "type": "律诗", 
        "yun": "鱼"
    }, 
    {
        "author": "冯有年", 
        "era": "明", 
        "subtype": "七言绝句", 
        "text": [
            "十年已悔沈攸之，此日还家笑太迟。", 
            "云自茫茫波自绿，隔烟人语卷风丝。"
        ], 
        "title": "归舟", 
        "type": "绝句", 
        "yun": "支"
    }, 
    {
        "author": "冯执中", 
        "era": "明", 
        "subtype": null, 
        "text": [
            "高莫高于魁岩巅，萃皇茂树青草连。", 
            "书台土龙四从起，嶙峋石乳雪高悬。", 
            "探奇客去吾叔来，飞觞共对岩花妍。", 
            "披襟淌却人间暑，扪萝赤脚踏台烟。", 
            "我今看花游上林，长安早春先著鞭。", 
            "丈夫一行即万里，共醉岩石又何年。"
        ], 
        "title": "题魁岩", 
        "type": "古风", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "溪上游丝拂桂烟，日长如坐小壶天。", 
            "潮回红药时翻锦，春到青榆总簸钱。", 
            "禽戏稍从方士验，牛经曾是老农传。", 
            "清樽每逐诗筒贶，深荷风流李谪仙。"
        ], 
        "title": "和李璧山（一） 其一", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "最堪檐滴送歌声，五穗堂中乐五更。", 
            "秀句华霜交玉屑，新醅浓露注金茎。", 
            "松鳞阅世苍还古，石骨怜僧瘦且清。", 
            "满地绿阴春已暮，山林长愧负馀生。"
        ], 
        "title": "和李璧山（一） 其二", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "薰风动野破残烟，正属江南试葛天。", 
            "投绿幽禽明拂练，踏青新马细连钱。", 
            "琴声忽谩松间度，棋势元于石上传。", 
            "闻道倾城看舞鹤，羽衣谁信是飞仙。"
        ], 
        "title": "和李璧山（一） 其三", 
        "type": "律诗", 
        "yun": "先"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "草际轻蛙旅发声，较量花信逐时更。", 
            "采芝一岁惟三秀，听乐千回无六茎。", 
            "春昼融融攲枕永，野泉脉脉入厨清。", 
            "白头心迹还诗语，不独啼莺念友生。"
        ], 
        "title": "和李璧山（一） 其四", 
        "type": "律诗", 
        "yun": "庚"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "披衣晨拂枕书床，出郭巾车旋可将。", 
            "积雨只催春事歇，沾泥偏恨柳花狂。", 
            "林喧山客锄新笋，涨毒溪农悯早秧。", 
            "谩拟仙城堪逸老，三星长夜照江乡。"
        ], 
        "title": "出郭书事", 
        "type": "律诗", 
        "yun": "阳"
    }, 
    {
        "author": "黄衷", 
        "era": "明", 
        "subtype": "七言律诗", 
        "text": [
            "忆昨东门祖帐陈，鉴湖归兴与诗新。", 
            "屯蒙休问山中道，甲子难拘物外人。", 
            "筇竹直堪腾胜日，乔松元不竞华春。", 
            "霞觞引满孙曾献，几阅南溟变劫尘。"
        ], 
        "title": "寄寿盛程斋秩宗", 
        "type": "律诗", 
        "yun": "真"
    }, 
    {
        "author": "冯安叔", 
        "era": "明", 
        "subtype": "七言律诗", 
        "text": [
            "麋鹿春游室半残，离离荒草不堪观。", 
            "也常入梦喉先咽，不为谈梅心亦酸。", 
            "已远仙踪无可吊，未亡人泪岂曾乾。", 
            "知君故是乡中善，长伴青松作祭坛。"
        ], 
        "title": "过宗球李亲故居有感（戊戌旧作）", 
        "type": "律诗", 
        "yun": "寒"
    }, 
    {
        "author": "冯名望", 
        "era": "明", 
        "subtype": "五言律诗", 
        "text": [
            "不是磻溪叟，何人把钓矶。", 
            "仙凫依壑出，渔火带星归。", 
            "万里迁臣逸，一竿隐吏稀。", 
            "只今遗迹古，苔藓自生辉。"
        ], 
        "title": "钓鱼台", 
        "type": "律诗", 
        "yun": "微"
    }, 
    {
        "author": "冯名望", 
        "era": "明", 
        "subtype": "七言律诗", 
        "text": [
            "古塔孤标碧水浔，流来月色出松阴。", 
            "悠悠树杪如悬镜，泛泛波光似跃金。", 
            "沙白不关霜露湿，溪清偏见广寒深。", 
            "洲前无限光华好，何必庾楼足放吟。"
        ], 
        "title": "塔溪流月", 
        "type": "律诗", 
        "yun": "侵"
    }, 
    {
        "author": "冯仕琦", 
        "era": "明", 
        "subtype": "七言排律", 
        "text": [
            "何事寻真羡十洲，崆峒奇胜倚天浮。", 
            "泉流瀑布千溪润，云护丹丘万壑幽。", 
            "壁上苍苔浑岁月，洞中瑶草度春秋。", 
            "关门紫气峰头现，嵩室清虚眼底收。", 
            "岭外春风摇皂盖，樽前柏叶映貂裘。", 
            "使君问俗凭多睱，乘兴登临属壮游。"
        ], 
        "title": "和洪启进游崆峒岩", 
        "type": "排律", 
        "yun": "尤"
    }, 
    {
        "author": "冯文度", 
        "era": "明", 
        "subtype": "七言绝句", 
        "text": [
            "木笔花名映碧栏，词臣相对动毫端。", 
            "晓来似惹松烟滑，疑向春风咏牡丹。"
        ], 
        "title": "辛夷", 
        "type": "绝句", 
        "yun": "寒"
    }, 
    {
        "author": "冯元基", 
        "era": "明", 
        "subtype": "五言律诗", 
        "text": [
            "长歌游宝地。", 
            "烟气笼青阁。", 
            "城边楼枕海。", 
            "古殿焚香外。"
        ], 
        "title": "海珠寺 其一", 
        "type": "律诗", 
        "yun": "真"
    }, 
    {
        "author": "冯元基", 
        "era": "明", 
        "subtype": "五言律诗", 
        "text": [
            "野寺江天阔。", 
            "青林依石塔。", 
            "暝色生寒树。", 
            "看心兼送目。"
        ], 
        "title": "海珠寺 其二", 
        "type": "律诗", 
        "yun": "阳"
    }, 
    {
        "author": "冯元基", 
        "era": "明", 
        "subtype": "五言律诗", 
        "text": [
            "芳草碧凄凄，斜阳向客低。", 
            "竹光摇古道，树色绕长溪。", 
            "酒每村中醉，诗多骡背题。", 
            "离家虽未久，又听子规啼。"
        ], 
        "title": "增江道中", 
        "type": "律诗", 
        "yun": "齐"
    }, 
    {
        "author": "冯元基", 
        "era": "明", 
        "subtype": "五言律诗", 
        "text": [
            "归心虽已切，未忍即离群。", 
            "不觉三春暮，相将歧路分。", 
            "花间馀落日，竹外隐行云。", 
            "却惜莺声好，明朝空独闻。"
        ], 
        "title": "乡旋留别区吉先朱昌藩", 
        "type": "律诗", 
        "yun": "文"
    }, 
    {
        "author": "冯元基", 
        "era": "明", 
        "subtype": "七言律诗", 
        "text": [
            "山北山南路正长，东风吹送野花香。", 
            "数声啼鸟知春雨，一路归人背夕阳。", 
            "溪水长年流不尽，岭云终日变无常。", 
            "身逢胜迹应难遍，游思萧条转易伤。"
        ], 
        "title": "宫花溪道中作", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "新安仙客许宣平，长爱流泉出涧声。", 
            "红杏雨中竽籁合，绿杨风外佩环鸣。", 
            "梦回春浦犹欹枕，歌罢沧浪更濯缨。", 
            "我有钓鳌竿万丈，大江南去听潮生。"
        ], 
        "title": "听泉为许御医", 
        "type": "律诗", 
        "yun": "庚"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "浙水相逢情转亲，凤台分袂又龙津。", 
            "壶公山下家声旧，孺子亭前宪节新。", 
            "泽国春深花绕树，亭皋夜静月随人。", 
            "轻舟此去江南路，应有清风吹白蘋。"
        ], 
        "title": "送黄佥宪之江右", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "乾坤纳纳藏春处，草木欣欣向暖时。", 
            "消日只须移钓艇，留人惟共咏陶诗。", 
            "浴沂有志群曾点，浮海何心独仲尼。", 
            "最是闲行观物态，晚来栖鸟在深枝。"
        ], 
        "title": "春日有怀草堂效白沙", 
        "type": "律诗", 
        "yun": "支"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "五明楼俯粤台幽，绮席平临天际头。", 
            "载酒正从鹓沼至，裁诗还喜鹤仙游。", 
            "琼云似向檐前宿，珠海潜随岛下流。", 
            "荡荡尧天才咫尺，与君同散杞人忧。"
        ], 
        "title": "镇海楼宴集次潘少承韵时少承适至自冲鹤赋诗故以鹤仙称之为诸朋载酒者梁思伯中翰也", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "銮坡供奉胜金貂，紫殿东头侍早朝。", 
            "鹓鹭序时观典礼，凤凰仪处听箫韶。", 
            "驰驱南北凋双鬓，归计罗浮梦九霄。", 
            "此日嵩呼瞻望切，五云天路碧迢迢。"
        ], 
        "title": "八月十日万寿圣节梦侍朝有述", 
        "type": "律诗", 
        "yun": "萧"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "天南南至暖如春，向晓祥云捧日轮。", 
            "旅雁似嫌关塞冷，野梅应笑岁时新。", 
            "洗兵力欲翻银汉，鸣佩心犹侍玉宸。", 
            "岭海阳回真乐事，调和葭琯是何人。"
        ], 
        "title": "至日偶成", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "镐京腊日开芳宴，春满仙桃侍九重。", 
            "击壤只今垂白发，挥杯何处觅黄封。", 
            "金銮每见瑶词妙，玉兔长闻瑞气浓。", 
            "寄与掖垣风月道，别来谁听景阳钟。"
        ], 
        "title": "腊日有感", 
        "type": "律诗", 
        "yun": "冬"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "甲子初开玉历长，朱衣皤发映朝阳。", 
            "休兵自昔沾周宴，击壤于今贡越裳。", 
            "华月未临仙掌露，东风初度御炉香。", 
            "夜来冷觉钧天梦，惟喜王春遍万方。"
        ], 
        "title": "元日偶成", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "雨后园林生午凉，登台持酒兴偏长。", 
            "遥山带日曈昽碧，曲径浮花淡荡香。", 
            "蓟北昨曾妆玉节，潮南今复动牙璋。", 
            "春来驿使传消息，却喜蓬莱是帝乡。"
        ], 
        "title": "花朝写怀", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "莫春春服喜初成，玄览台前日最明。", 
            "鼓瑟未能追雅调，浴沂聊试濯尘缨。", 
            "济川似见南溟楫，怀阙偏依北斗城。", 
            "欲会点狂当日意，满林梧竹送春声。"
        ], 
        "title": "春日登玄览台偶成", 
        "type": "律诗", 
        "yun": "庚"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "蒹葭盈海蔚苍苍，谁见梧桐一叶黄。", 
            "残月带星如散火，凯风吹露未成霜。", 
            "宾鸿应候还遵渚，蔓草何知只过墙。", 
            "一笑东篱正迢递，解缨惟爱濯沧浪。"
        ], 
        "title": "杪秋甚热偶成", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "雨霁风恬始见花，野梅含笑正横斜。", 
            "红芳此后周千里，绿树仍前荫万家。", 
            "寒日自能明蔀障，轻雷应为蛰龙蛇。", 
            "老来衰惫偏多感，时有新诗纪物华。"
        ], 
        "title": "小寒节有感", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "静守黄庭玉漏长，晓来嵩祝整冠裳。", 
            "庭前草色交新翠，檐外梅花送暗香。", 
            "漠漠绪风传鼓吹，丝丝过雨净林塘。", 
            "粤南自笑康衢老，曾听流莺绕建章。"
        ], 
        "title": "元日述怀（乙丑）", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "珠江千顷碧连天，一苇逍遥快似仙。", 
            "寻乐岂须蓬岛外，采真元是粤台边。", 
            "扶桑下照金浮晕，轮桂空明玉作田。", 
            "多少钓徒烟浪里，羡君来往过年年。"
        ], 
        "title": "题一苇所如卷为何石川", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "曾向琼台上柏台，粤人歌颂出群材。", 
            "江花似雪留春在，浙路淩云计日回。", 
            "燕树北来天柱合，胥涛南下海门开。", 
            "夜寒剑气看牛斗，应自松陵烛上台。"
        ], 
        "title": "赠别张松陵宪副之浙藩大参", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "蕊珠宫外鹤舒台，又见翀霄驾鹤回。", 
            "一亩閒居重作赋，十年荣路独归来。", 
            "阶前玉树联云起，篱下黄花带露开。", 
            "莫向罗阳问青紫，罗阳今是小蓬莱。"
        ], 
        "title": "赠潘罗阳自南户部赋归", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "玄览台前闻雅音，滋兰豪唱麟蒲深。", 
            "玩梅谁谓越山雪，采菊自多疏传金。", 
            "三径烟霞娱白首，九天日月悬丹心。", 
            "何当一曲解民愠，浩浩南薰吹北林。"
        ], 
        "title": "次潘少承寿七十一韵", 
        "type": "律诗", 
        "yun": "侵"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "珠江烟岛泊兰桡，别绪逢春绾柳条。", 
            "骐骥自能追紫电，凤鸾应是到青霄。", 
            "罗浮卓锡泉何在，洙泗逢原路岂遥。", 
            "谁向江门学云卧，问津元不待相招。"
        ], 
        "title": "赠新会陈季谦充贡北上", 
        "type": "律诗", 
        "yun": "萧"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "东风吹漏出宫迟，鹓鹭追趋祝圣时。", 
            "九奏共闻周雅乐，三朝欣睹汉官仪。", 
            "青旂日色明仙仗，紫殿天香满玉墀。", 
            "鸣佩缓归金水畔，新莺初啭万年枝。"
        ], 
        "title": "梦作三朝祝寿诗（丙寅元旦）", 
        "type": "律诗", 
        "yun": "支"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "云水长和岛屿青，江中风浪雨冥冥。", 
            "霜凋碧树作锦树，色过棕亭入草亭。", 
            "诸葛大名垂宇宙，元戎小队出郊坰。", 
            "卧龙跃马俱黄土，极目秋天虚翠屏。"
        ], 
        "title": "桂林雨中望诸葛亭有感集杜句", 
        "type": "律诗", 
        "yun": "青"
    }, 
    {
        "author": "冯小青", 
        "era": "明", 
        "subtype": "七言绝句", 
        "text": [
            "冷雨幽窗不可听，挑灯闲看牡丹亭。", 
            "人间亦有痴于我，岂独伤心是小青！"
        ], 
        "title": "无题", 
        "type": "绝句", 
        "yun": "青"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "风烟南北一黄河，也到南来景若何。", 
            "蹊草逢春生意足，山花带露媚人多。", 
            "关关啼鸟浑樵唱，冉冉晴岚映渚波。", 
            "争奈马头朝复暮，赏春谁与共婆娑。"
        ], 
        "title": "淮安道中", 
        "type": "律诗", 
        "yun": "歌"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "驿路迢迢暮色催，苍茫托憩碧山隈。", 
            "登楼树杪浮青蔼，眺望岚光卷紫堆。", 
            "牧竖已横牛背返，山花犹带夕阳开。", 
            "桥头多少劳人迹，浪说当时仙子来。"
        ], 
        "title": "宿蓝桥村", 
        "type": "律诗", 
        "yun": "灰"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "石城苍壁倚岧峣，俯瞰长河抱郭遥。", 
            "帆影萦烟随浪渺，山光入座带云飘。", 
            "独怜呼马频惊鹤，何异督邮苦折腰。", 
            "赋就归来松菊径，千秋谁不羡高标。"
        ], 
        "title": "过彭泽县", 
        "type": "律诗", 
        "yun": "萧"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "五载悠悠一武陵，吹竽鼓瑟笑何能。", 
            "世途鞅掌情宁恋，故里烟光梦每腾。", 
            "花色醉云眠石凳，莺声带月挂萝藤。", 
            "依依南望眸何处，柳陌斜阳客思增。"
        ], 
        "title": "道上写怀", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "淩虚高塔拥旌幢，水色连天日九江。", 
            "翠点青山云袅袅，波摇野艇棹双双。", 
            "每思故国怜春树，却望并州是楚邦。", 
            "试听枝头黄鸟语，声声似弄送春腔。"
        ], 
        "title": "九江道上", 
        "type": "律诗", 
        "yun": "江"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "晚来投宿急呼僧，偶惬幽情高阁登。", 
            "阁外烟林阴叠叠，影来窗牖翠层层。", 
            "悟空入定原无相，宗棒传心自有灯。", 
            "夜雨钟声禅半榻，悠然清虑寂严楞。"
        ], 
        "title": "宿浴佛禅庵", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "巀嶪孤峰倚碧霄，阳台旧迹几昏朝。", 
            "水兼天去晴川渺，山度江来赤壁遥。", 
            "四望烟光浮晚翠，数声啼鸟弄春娇。", 
            "有无云雨都休问，且得半閒物外消。"
        ], 
        "title": "阳台晚望山在汉川城外以候按台驻", 
        "type": "律诗", 
        "yun": "萧"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "何处送春酒一杯，风为信使雨为媒。", 
            "有期难作攀留计，莫语空登寂寞台。", 
            "蝶绕篱边深缱绻，花浮水面重徘徊。", 
            "相思直待梅花发，又是东君一度来。"
        ], 
        "title": "送春", 
        "type": "律诗", 
        "yun": "灰"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "长途历尽几溪山，十月驰驱四月还。", 
            "廿载重游京国地，五年三入武陵关。", 
            "岸头榆柳生新色，洞口桃花认旧颜。", 
            "花鸟三春看又过，更从何处遣痴顽。"
        ], 
        "title": "赍捧回任", 
        "type": "律诗", 
        "yun": "删"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "怜尔频年苦病攒，于今花甲转支干。", 
            "只凭点点婆心在，留得双双鹤发看。", 
            "礼佛焚香无外事，含饴啖素有馀欢。", 
            "丹书况屡旌贤淑，高枕蒲团梦也安。"
        ], 
        "title": "内子六十一（途次作）", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "字到兰江知病端，宽予犹谓渐平安。", 
            "岂期病里数行语，遂作生平绝笔看。", 
            "啼笑不闻斑服冷，吾伊空入树声残。", 
            "夜来多少纷纭梦，恍是趋庭问礼般。"
        ], 
        "title": "哭临儿 其一", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "半载萧骚事北征，满腔意绪未曾倾。", 
            "讵知起起逢辰梦，遽断熙熙绕膝情。", 
            "念尔生来能聚顺，怜予潦倒若愁城。", 
            "床头数语尤堪忆，那怪前人有丧明。"
        ], 
        "title": "哭临儿 其二", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "携母间关入楚乡，惊心烽火几傍徨。", 
            "祇缘定省晨昏急，才得趋承菽水将。", 
            "两折庭枝四月恶，风凋蜀魄五更狂。", 
            "情关父子诚难割，况是承祧冢子良。"
        ], 
        "title": "哭临儿 其三", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "我勤王事祝明君，儿似烽烟念早晨。", 
            "一种孝思同啮指，几封家信重销魂。", 
            "影沈华表空中鹤，哭断梁山顶上云。", 
            "不特白头双抱恨，原鸰更苦怨离群。"
        ], 
        "title": "哭临儿 其四", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "风会正逢鹗荐期，订予回首是归时。", 
            "言犹在耳成虚语，事不繇人祇自悲。", 
            "旧业缥缃无望尔，将来弓冶更依谁。", 
            "天公倘肯怜清白，绳武相将有两儿。"
        ], 
        "title": "哭临儿 其五", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "此子分明似克肖，寸心期许壮怀遥。", 
            "溘然朝露随旸解，酷类空花过眼销。", 
            "难作东门平等看，谁凭宋玉把魂招。", 
            "夭桃带雨低垂叶，疑向轩前怨寂寥。"
        ], 
        "title": "哭临儿 其六", 
        "type": "律诗", 
        "yun": "萧"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "嗟尔聪明实胜予，循予家教亦恬如。", 
            "羞随世俗争纨裤，惟向山斋读父书。", 
            "无奈孱躯逢二竖，未能卒业励三馀。", 
            "盖棺了却男儿事，泪洒湘江逐浪徂。"
        ], 
        "title": "哭临儿 其七", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "不是钟情爱独偏，先人世业一经传。", 
            "浮名末路惭予老，跨步脩途望尔前。", 
            "死去难消千古恨，悲来谁为二亲怜。", 
            "輀车况是湖湘迥，惆怅篷窗望粤天。"
        ], 
        "title": "哭临儿 其八", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "愉色承欢也蔼然，家庭恭友亦能全。", 
            "怜贫施济乡情洽，减算祈求母病痊。", 
            "未信玉楼真有召，那知卢枕竟长眠。", 
            "转头万事都如梦，空使愁肠入暮年。"
        ], 
        "title": "哭临儿 其九", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "堕地年来三十三，结盟集友共图南。", 
            "电光倏忽迷深叇，剑气微茫落碧潭。", 
            "同社朋来悲失侣，些章歌罢泪沾褴。", 
            "伤心最是倚闾处，萧索其如白发鬖。"
        ], 
        "title": "哭临儿 其十", 
        "type": "律诗", 
        "yun": "覃"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "轮蹄周岁掷流光，人事况逢重感伤。", 
            "两度还家双泪眼，五年薄宦一湖湘。", 
            "萧然驲舍残更梦，都向溪头度岭长。", 
            "才得安眠又晓发，寒风烟雾共苍茫。"
        ], 
        "title": "途中早起自叹", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "乾坤原是一般春，到处桂梅作主宾。", 
            "不与浓芳争艳冶，只凭劲节净纤尘。", 
            "凝霜浥露弥增韵，淡月疏烟为写神。", 
            "赖尔天涯称莫逆，故山何日结西邻。"
        ], 
        "title": "桂梅咏", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "交游海内几知音，白下分携直到今。", 
            "十六年来霜鬓改，数千里外鲤鱼沈。", 
            "羡君明月窗前满，怜我黄尘马首深。", 
            "人事蹉跎那可问，梦魂无夜不园林。"
        ], 
        "title": "寄曾儆炫父母", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "马蹄遍历雪花天，客路惊心又小年。", 
            "寒满疏林时序改，晓侵野色雾烟连。", 
            "故园何处梅花发，瘦影横空沼砌边。", 
            "已报春光消息近，驲亭索寞怅风前。"
        ], 
        "title": "武冈道中小年（以朝岷王至）", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "料理官衙事几椿，夕阳斜挂紫微幢。", 
            "陡然记起家庭事，恍似心头鹿子撞。", 
            "半壁愁城攻不破，几重闷垒战难降。", 
            "逍遥齐物都休说，独自攒眉对碧窗。"
        ], 
        "title": "署中写怀", 
        "type": "律诗", 
        "yun": "江"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "袂把天涯喜欲狂，且抛尘事共相将。", 
            "子西遮莫前身是，彭蠡堪誇逸兴长。", 
            "聒聒鸠声侵客坐，霏霏梅雨洒离肠。", 
            "淡交不问弹冯铗，赖有南薰送远航。"
        ], 
        "title": "唐磐石五世兄话别 其一", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "雨后风飘弱柳狂，禅房樽酒两情将。", 
            "蘧庐浪迹知心少，莺鸟谐声引话长。", 
            "别矣山光随马足，黯然云影傍鱼肠。", 
            "欲期后会知何日，剡水还凭一苇航。"
        ], 
        "title": "唐磐石五世兄话别 其二", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "忆儿镇日念悠悠，岁月蹉跎又一周。", 
            "鼎水凄风飘旧恨，滨江疏雨搅新愁。", 
            "旅笥空有生前字，浮世犹如海上沤。", 
            "况滞天涯归未得，绿杨碧草叹萤流。"
        ], 
        "title": "临儿小祥", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "家乡消息乍相闻，何事浮踪隔雁群。", 
            "吏隐不堪山路渺，书来刚及楚兰薰。", 
            "天涯暂得舒怀想，花底何时共苾芬。", 
            "久负故园松菊约，倚栏终日望乡云。"
        ], 
        "title": "宝庆署中得念唐表兄书", 
        "type": "律诗", 
        "yun": "文"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "朝来何事鹊声闻，倒屣衙斋喜聚群。", 
            "未似上皇娱北牖，且将樽酒话南薰。", 
            "园中芳草迎人绿，阶下閒花带月芬。", 
            "共尔订盟湖海畔，归来步屧共看云。"
        ], 
        "title": "永觉表侄署中小酌", 
        "type": "律诗", 
        "yun": "文"
    }, 
    {
        "author": "项兰贞", 
        "era": "明", 
        "subtype": null, 
        "text": [
            "新雁唳，叶纷飞。", 
            "砧杵声催露湿衣。", 
            "独坐空庭更漏永，一天明月散清辉。"
        ], 
        "title": "捣练子 秋夜（见《众香词》）", 
        "type": "词", 
        "yun": null
    }, 
    {
        "author": "项兰贞", 
        "era": "明", 
        "subtype": null, 
        "text": [
            "柳眼舒青，宫桃着露烟如织。", 
            "凭栏目极。", 
            "无语心凄恻。", 
            "风度箫声，凤去空相忆。", 
            "愁寒食。", 
            "薄罗初试。", 
            "杏脸消春色。"
        ], 
        "title": "点绛唇 忆外茂仲", 
        "type": "词", 
        "yun": null
    }, 
    {
        "author": "项兰贞", 
        "era": "明", 
        "subtype": null, 
        "text": [
            "淅淅寒风撼玉钩。", 
            "起来斜日照红楼。", 
            "帘外一声鹦鹉唤、唤梳头。", 
            "花发小春情脉脉，笛吹长夜恨悠悠。", 
            "多少泪珠弹不断、倩谁收。"
        ], 
        "title": "摊破浣溪沙 小春", 
        "type": "词", 
        "yun": null
    }, 
    {
        "author": "项兰贞", 
        "era": "明", 
        "subtype": null, 
        "text": [
            "袅袅东风欺弱柳。", 
            "碧沼波纹皱。", 
            "寂寞倚雕栏，呖呖啼莺，几处春光透。", 
            "千回百转离人后。", 
            "更怕春归骤。", 
            "记得去年间，花下踟蹰，正是愁时候。"
        ], 
        "title": "醉花阴 闻莺", 
        "type": "词", 
        "yun": null
    }, 
    {
        "author": "项兰贞", 
        "era": "明", 
        "subtype": null, 
        "text": [
            "晚云攒，晚风寒。", 
            "叶落霜飞篱菊残。", 
            "不堪看。", 
            "不堪看。", 
            "侬瘦似花，倚栏谁个怜。", 
            "哀蛩泣遍衰杨岸，哀鸿叫遍疏桐院。", 
            "恨漫漫。", 
            "恨漫漫。", 
            "明月又圆，那人何日还。"
        ], 
        "title": "梅花引 秋闺", 
        "type": "词", 
        "yun": null
    }, 
    {
        "author": "项兰贞", 
        "era": "明", 
        "subtype": null, 
        "text": [
            "绿树阴阴映酒旗，欲牵春色上柔枝。", 
            "年年为惜征夫别，折尽东风总不知。"
        ], 
        "title": "柳枝词", 
        "type": "词", 
        "yun": null
    }, 
    {
        "author": "云峰住公", 
        "era": "明", 
        "subtype": "七言律诗", 
        "text": [
            "老来轩冕不须期，还慕林泉岁月迟。", 
            "双眼长青惟爱客，满头都白苦缘诗。", 
            "尚传天禄书千卷，犹对青藜杖一枝。", 
            "无事闲来依佛日，白云深处启禅扉。"
        ], 
        "title": "次韵答刘克勤", 
        "type": "律诗", 
        "yun": null
    }, 
    {
        "author": "云峰住公", 
        "era": "明", 
        "subtype": "七言律诗", 
        "text": [
            "南山得话岁寒期，道合宁论会面迟。", 
            "元亮休官能入社，少陵问法悟观诗。", 
            "茶烹石鼎新敲火，衣挂云松旧偃枝。", 
            "自是一闲天所放，日高尚闭竹间扉。"
        ], 
        "title": "次韵答王祖年", 
        "type": "律诗", 
        "yun": null
    }, 
    {
        "author": "云峰住公", 
        "era": "明", 
        "subtype": "七言律诗", 
        "text": [
            "海内车书喜混同，飞云流水逐行踪。", 
            "秋风遍乞王城饭，夜月长听官寺钟。", 
            "物外闲情怜淡泊，灯前软语话从容。", 
            "明朝棹指吴天杳，矫首东南送断鸿。"
        ], 
        "title": "送径山隆上主回吴中", 
        "type": "律诗", 
        "yun": null
    }, 
    {
        "author": "项兰贞", 
        "era": "明", 
        "subtype": "五言绝句", 
        "text": [
            "落叶惊秋早，断鸿天际闻。", 
            "遥思鹿门侣，愁看岭头云。"
        ], 
        "title": "寄慰寒山赵夫人", 
        "type": "绝句", 
        "yun": "文"
    }, 
    {
        "author": "项兰贞", 
        "era": "明", 
        "subtype": "五言绝句", 
        "text": [
            "步月下庭除，萤飞花影侧。", 
            "露下不知寒，鸣蛩动秋色。"
        ], 
        "title": "步月 其一", 
        "type": "绝句", 
        "yun": "职"
    }, 
    {
        "author": "项兰贞", 
        "era": "明", 
        "subtype": "五言绝句", 
        "text": [
            "步月下庭除，青苔印鞋湿。", 
            "行吟月转西，觅句还独立。"
        ], 
        "title": "步月 其二", 
        "type": "绝句", 
        "yun": "缉"
    }, 
    {
        "author": "项兰贞", 
        "era": "明", 
        "subtype": "五言绝句", 
        "text": [
            "静夜砧初动，凉风雨乍收。", 
            "一钩新月上，应照故园楼。"
        ], 
        "title": "秋夜", 
        "type": "绝句", 
        "yun": "尤"
    }, 
    {
        "author": "项兰贞", 
        "era": "明", 
        "subtype": "五言绝句", 
        "text": [
            "片帆天际阔，落日远山青。", 
            "隐隐风前笛，行人不忍听。"
        ], 
        "title": "舟中晚眺得青字", 
        "type": "绝句", 
        "yun": "青"
    }, 
    {
        "author": "项兰贞", 
        "era": "明", 
        "subtype": "七言绝句", 
        "text": [
            "冰玉孤清世外姿，娟娟新月上疏枝。", 
            "无情短笛休轻弄，未是春风点额时。"
        ], 
        "title": "咏梅", 
        "type": "绝句", 
        "yun": "支"
    }, 
    {
        "author": "项兰贞", 
        "era": "明", 
        "subtype": "五言律诗", 
        "text": [
            "明月照苍苔，横空一雁来。", 
            "影翻飞叶堕，声带晚风回。", 
            "塞北征人思，闺中少妇哀。", 
            "江南别业在，丛桂几枝开。"
        ], 
        "title": "雒城闻雁", 
        "type": "律诗", 
        "yun": "灰"
    }, 
    {
        "author": "项兰贞", 
        "era": "明", 
        "subtype": "五言律诗", 
        "text": [
            "一夕秋风至，天空雁忽来。", 
            "露漙阶下草，月落掌中杯。", 
            "故国书难到，他乡客未回。", 
            "坐怜砧杵急，寒柝又相催。"
        ], 
        "title": "秋夜忆家", 
        "type": "律诗", 
        "yun": "灰"
    }, 
    {
        "author": "冯仕琦", 
        "era": "明", 
        "subtype": "七言律诗", 
        "text": [
            "诛茅搆馆嵯峨里，觉与人间烟火异。", 
            "山色入帘千古青，霞光绕栋半峰紫。", 
            "香生雪案树边花，凉彻藜床岩际雨。", 
            "夜半起看经与书，灯光直射斗牛渚。"
        ], 
        "title": "龙岩馆", 
        "type": "律诗", 
        "yun": null
    }, 
    {
        "author": "冯仕琦", 
        "era": "明", 
        "subtype": "七言律诗", 
        "text": [
            "何年鬼斧开形胜，此日词人作壮游。", 
            "吞壑岚光溟晓日，映岩树色澹清秋。", 
            "高盘睥睨红尘断，绝顶徘徊紫气浮。", 
            "纵览巨灵真法界，何须海上觅丹丘。"
        ], 
        "title": "游崆峒", 
        "type": "律诗", 
        "yun": "尤"
    }, 
    {
        "author": "冯执中", 
        "era": "明", 
        "subtype": "七言律诗", 
        "text": [
            "将军拥节镇罗东，敦悦诗书兼武功。", 
            "却羡玄谈追谢傅，应知雅度比羊公。", 
            "排云列戟山城外，卜夜飞觞石室中。", 
            "此际登游兴不浅，濡毫题品一尊同。"
        ], 
        "title": "邓元宇公邀集九星岩得东韵", 
        "type": "律诗", 
        "yun": "东"
    }, 
    {
        "author": "冯执中", 
        "era": "明", 
        "subtype": "七言律诗", 
        "text": [
            "出没楼船耀碧空，携尊鼓棹乘长风。", 
            "秦皇台筑三山外，汉使槎开万顷中。", 
            "蜃气初浮云似墨，珠光遥映月如弓。", 
            "相逢正值升平日，牡蛎墩前赏兴同。"
        ], 
        "title": "同陈游戎观海", 
        "type": "律诗", 
        "yun": "东"
    }, 
    {
        "author": "冯执中", 
        "era": "明", 
        "subtype": "七言律诗", 
        "text": [
            "马首遍行务本乡，萧萧四野尽荒凉。", 
            "草根取作充肠物，木叶翻为适口粮。", 
            "百姓堪怜遭苦海，□官何敢望甘棠。", 
            "但期缓尔逃移计，寒谷回春仗彼苍。"
        ], 
        "title": "过务本乡", 
        "type": "律诗", 
        "yun": "阳"
    }, 
    {
        "author": "冯执中", 
        "era": "明", 
        "subtype": "七言律诗", 
        "text": [
            "天语传宣出北都，东津双节可标图。", 
            "九泉甘殒酬夫婿，一子堪存恋老姑。", 
            "心比清河青史润，名高泰岱碧云孤。", 
            "建坊更□□风赉，莫说于今节义无。"
        ], 
        "title": "题夏氏高氏双节", 
        "type": "律诗", 
        "yun": "虞"
    }, 
    {
        "author": "冯昌历", 
        "era": "明", 
        "subtype": "五言律诗", 
        "text": [
            "幽居无一事，静者意常閒。", 
            "竹院何人到，柴门昼亦关。", 
            "蝉声深树里，秋色古松间。", 
            "坐待空林月，迢遥出远山。"
        ], 
        "title": "山居 其一", 
        "type": "律诗", 
        "yun": "删"
    }, 
    {
        "author": "冯昌历", 
        "era": "明", 
        "subtype": "五言律诗", 
        "text": [
            "气味谁相似，卑栖性所宜。", 
            "涧泉烹雀舌，石火煮蹲鸱。", 
            "趺坐临青磴，经行绕绿墀。", 
            "夜深浑不寐，犹自味新诗。"
        ], 
        "title": "山居 其二", 
        "type": "律诗", 
        "yun": "支"
    }, 
    {
        "author": "冯昌历", 
        "era": "明", 
        "subtype": "五言律诗", 
        "text": [
            "竹院何人到，衡门祇自过。", 
            "不才非主弃，善病累人多。", 
            "霜叶飘窗牖，寒蛩响薜萝。", 
            "不禁秋思迫，中夜发清歌。"
        ], 
        "title": "独坐", 
        "type": "律诗", 
        "yun": "歌"
    }, 
    {
        "author": "冯昌历", 
        "era": "明", 
        "subtype": "五言律诗", 
        "text": [
            "与君秋夜坐，圆月在东林。", 
            "不语清人骨，微言印我心。", 
            "镜花开一色，莲漏滴知音。", 
            "翻怪逃禅客，忘情兴转深。"
        ], 
        "title": "秋光赠定光上人", 
        "type": "律诗", 
        "yun": "侵"
    }, 
    {
        "author": "冯昌历", 
        "era": "明", 
        "subtype": "五言律诗", 
        "text": [
            "跫然何处客，可是似人音。", 
            "山月以为烛，松风聊作琴。", 
            "醒眠知漏永，醉墨自禅深。", 
            "为语群居者，应同此夜心。"
        ], 
        "title": "月夜宿吴邦宪山馆怀关内诸子", 
        "type": "律诗", 
        "yun": "侵"
    }, 
    {
        "author": "冯昌历", 
        "era": "明", 
        "subtype": "七言律诗", 
        "text": [
            "多病岩栖懒性宜，更无一事扰思惟。", 
            "有时睡起聊开卷，直到饥来始问炊。", 
            "入户朝霞铺锦绣，盈阶秋月浸玻璃。", 
            "道人生计随时足，不是同心肯说知。"
        ], 
        "title": "病起偶作", 
        "type": "律诗", 
        "yun": "支"
    }, 
    {
        "author": "冯昌历", 
        "era": "明", 
        "subtype": "七言律诗", 
        "text": [
            "家住衡山第几峰，每从方外振玄踪。", 
            "藏身现有无缝塔，行脚还寻偃盖松。", 
            "庾岭风霜驯虎豹，洞庭云雨起蛟龙。", 
            "悬知说法维摩室，独许曼殊拄箭峰。"
        ], 
        "title": "送亮庵主之楚兼柬沈直指使君", 
        "type": "律诗", 
        "yun": "冬"
    }, 
    {
        "author": "冯昌历", 
        "era": "明", 
        "subtype": "七言律诗", 
        "text": [
            "十旬禁足只居船，不定伽蓝处处圆。", 
            "活水有源恒说法，红尘不到任安禅。", 
            "杨花浪里晴生雨，芦荻洲中日似年。", 
            "秋色一帆归去好，北堂欢对月娟娟。"
        ], 
        "title": "舟中解夏", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "晚来幽独恐伤神，相送柴门月色新。", 
            "卜筑应同蒋诩径，名家莫出杜陵人。", 
            "侍臣缓步归青琐，鸣玉朝来散紫宸。", 
            "南极一星朝北斗，勿云江汉有垂纶。"
        ], 
        "title": "集杜句赠右溪伦子", 
        "type": "律诗", 
        "yun": "真"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "渡头翠柳艳明眉，仙侣同舟晚更移。", 
            "钟鼎山林各天性，风流儒雅亦吾师。", 
            "独当省署开文苑，会送夔龙集凤池。", 
            "离别不堪无限意，呼儿觅纸一题诗。"
        ], 
        "title": "又赠青萝王子与伦子同行", 
        "type": "律诗", 
        "yun": "支"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "多暇日陪骢马游，尊前还有锦缠头。", 
            "残花烂漫开何益，妙舞逶迤夜未休。", 
            "遂有冯夷来击鼓，焉知李广不封侯。", 
            "合欢却笑千年事，许坐层轩数散愁。"
        ], 
        "title": "伦子席上赏菊观戏", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "野老墙低还是家，为园须学邵平瓜。", 
            "已知出郭少尘事，且尽清尊恋物华。", 
            "江上小堂巢翡翠，山楼粉堞隐悲笳。", 
            "不嫌野外无供给，来岁还舒满眼花。"
        ], 
        "title": "出郭课野老为园", 
        "type": "律诗", 
        "yun": "麻"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "朝来新火起新烟，长笛短箫悲远天。", 
            "细柳新蒲为谁绿，浊醪粗饭任吾年。", 
            "已闻童子骑青竹，唤取佳人舞绣筵。", 
            "此日此时人共得，晴窗点检白云篇。"
        ], 
        "title": "迎春贻余子仲栗", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "宛在中流渤澥清，淡云疏雨过高城。", 
            "春风自信牙樯动，新月犹悬双杵鸣。", 
            "休怪儿童延俗客，不劳钟鼓报新晴。", 
            "未填沟壑惟疏放，江汉风流万古情。"
        ], 
        "title": "灯夕草堂池中初泛小舟值春雨新霁", 
        "type": "律诗", 
        "yun": "庚"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "男儿须读五车书，老马为驹总不虚。", 
            "剑佩冲星聊暂拔，草茅无径欲教锄。", 
            "病躯动觅藜床坐，懒性从来水竹居。", 
            "高阁捲帘图画里，曳裾终日盛文儒。"
        ], 
        "title": "草堂喜诸生至", 
        "type": "律诗", 
        "yun": null
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "日满楼前江雾黄，秋风此日洒衣裳。", 
            "烟绵碧草萋萋长，雨浥红渠冉冉香。", 
            "近侍只今难浪迹，贤声此去有辉光。", 
            "寡妻群盗非今日，草奏何人入帝乡。"
        ], 
        "title": "早秋送何御史", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "忆昨欢娱同见招，独能无意向渔樵。", 
            "揽环结佩相终始，人事音书漫寂寥。", 
            "细马时鸣金腰袅，将军只数汉嫖姚。", 
            "天涯春色催迟莫，只在忠良翊圣朝。"
        ], 
        "title": "岁晚寄怀程参戎", 
        "type": "律诗", 
        "yun": "萧"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "茅斋寄在少城隈，冬至阳生春又来。", 
            "万里相逢贪握手，百年多病独登台。", 
            "短墙若在从残草，皂盖宁忘折野梅。", 
            "正是江南好风景，蓬门今始为君开。"
        ], 
        "title": "至后诸郎中子兴过草堂寻梅登玄览台循城墙而归集杜句以纪其事", 
        "type": "律诗", 
        "yun": "灰"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "倚江楠树草堂前，忽漫相逢是别筵。", 
            "纵酒欲谋良夜醉，将诗不必万人传。", 
            "朝廷衮职谁能补，乡里衣冠不乏贤。", 
            "此别应须各弩力，浊醪粗饭任吾年。"
        ], 
        "title": "草堂别友人集杜句", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "琴瑟几杖柴门幽，请公一来开我愁。", 
            "夜如何其初促膝，岁云莫矣增离忧。", 
            "飘零已是沧浪客，角壮翻同麋鹿游。", 
            "走觅南邻爱酒伴，江花未尽会江楼。"
        ], 
        "title": "草堂夜坐有怀梁南皋用韵集杜二首 其一", 
        "type": "律诗", 
        "yun": "尤"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "东流之外西日微，羲和叠送将安归。", 
            "江中淘河嚇飞燕，天上浮云如白衣。", 
            "即事非今亦非古，暂时相赏莫相违。", 
            "因知贫病人须弃，独立苍茫自咏诗。"
        ], 
        "title": "草堂夜坐有怀梁南皋用韵集杜二首 其二", 
        "type": "律诗", 
        "yun": null
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "篱边野外多众芳，中有松柏参天长。", 
            "落花游丝白日静，玉杯锦席高云凉。", 
            "舟辑渺然自此去，人生会合不可常。", 
            "卧龙跃马俱黄土，金谷铜驼非故乡。"
        ], 
        "title": "草堂饯别诸生偶成三首 其一", 
        "type": "律诗", 
        "yun": "阳"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "浊醪粗饭任吾年，自断此生休问天。", 
            "衮职曾无一字补，将诗不必万人传。", 
            "深山大泽龙蛇远，复道重楼锦绣悬。", 
            "一卧沧江惊岁晚，断肠分手各风烟。"
        ], 
        "title": "草堂饯别诸生偶成三首 其二", 
        "type": "律诗", 
        "yun": "先"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "独宿江城蜡炬残，匣琴流水自须弹。", 
            "浮云不负青春色，玉座应悲白露团。", 
            "复有楼台衔暮景，也从江槛落风湍。", 
            "看君谊着五乔履，直道无忧行路难。"
        ], 
        "title": "草堂饯别诸生偶成三首 其三", 
        "type": "律诗", 
        "yun": "寒"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "清簟疏帘看奕棋，百年世事不胜悲。", 
            "惟将迟暮供多病，不及前贤更勿疑。", 
            "庾信罗含俱有宅，李陵苏武是吾师。", 
            "名重万古知何用，独立苍茫自咏诗。"
        ], 
        "title": "与李子同赋观奕", 
        "type": "律诗", 
        "yun": "支"
    }, 
    {
        "author": "黄佐", 
        "era": "明", 
        "subtype": "七言律诗", 
        "text": [
            "阆风县圃与篷壶，物色分留与老夫。", 
            "休怪儿童延俗客，敢论松菊久荒芜。", 
            "虚沾焦举为寒食，细学何颙免兴孤。", 
            "高阁卷帘图画里，远分山岳散江湖。"
        ], 
        "title": "清明自太霞洞过草堂", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "晋笙何处碧空闻，引动蹁跹舞鹤群。", 
            "鹤算千年才七秩，烟光五色也双薰。", 
            "芸香牙轴瓷游衍，荆树兰枝共郁芬。", 
            "不用希夷传道诀，金山云亦华山云。"
        ], 
        "title": "为完我母舅双寿", 
        "type": "律诗", 
        "yun": "文"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "千寻玉树旧元和，七子于今载咏歌。", 
            "高翥曾图溟海翮，閒居甘老碧山阿。", 
            "弧南辉映金茎润，婺宿光浮菊水波。", 
            "小阮漫随襕袖队，参差阶畔共婆娑。"
        ], 
        "title": "又代永觉作", 
        "type": "律诗", 
        "yun": "歌"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "蝉声噪午忽初闻，吸露吟风自不群。", 
            "双树音从芳叶度，六亭韵带碧烟薰。", 
            "欲将署里栖高节，移傍家园咽晚芬。", 
            "莫向窗前惊客睡，梦中失却故山云。"
        ], 
        "title": "新蝉", 
        "type": "律诗", 
        "yun": "文"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "公馀散屐绿苔铺，一片閒情被鸟呼。", 
            "虚度星霜那可问，老来乡国不堪殊。", 
            "凭谁天际霓裳调，醒我尘缘旅梦孤。", 
            "素性自分惟用拙，虚舟免得世人虞。"
        ], 
        "title": "庚辰初度答何文学韵", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "碧天云敛月华铺，蝼蝈遍从静里呼。", 
            "狂态惭随苍鬓改，痴心亦与少年殊。", 
            "正逢紫蟹初肥候，谁遣鸥凫伴侣孤。", 
            "为问当年陶栗里，人生何处不欢虞。"
        ], 
        "title": "又步韵自述 其一", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "惊心景物任时铺，无限襟怀何处呼。", 
            "泛泛浮生空潦倒，悠悠往事几差殊。", 
            "清斋寂历蝉声细，高柳轻盈月色孤。", 
            "最是关情池上石，坐看鱼鸟少猜虞。"
        ], 
        "title": "又步韵自述 其二", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "喜看閒云卷复铺，懒闻颖卒拥前呼。", 
            "三湘烟水原无异，六载心情却自殊。", 
            "衙舍漫联花木友，山城差免鹤琴孤。", 
            "一官那得閒抛掷，混迹樵渔不我虞。"
        ], 
        "title": "又步韵自述 其三", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "新凉入户夜何其，况是悠悠有所思。", 
            "乍简寒衣秋到早，久无乡信写来迟。", 
            "月侵旅榻堪谁语，风卷愁心只自知。", 
            "已觉宦情轻似叶，主恩何日是归时。"
        ], 
        "title": "秋初", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "与客携樽避夏炎，莲池返照浪纤纤。", 
            "遗风想像情何恨，馀韵低徊景可拈。", 
            "香褪红芳翻碧沼，光浮霁色上疏帘。", 
            "观莲若得莲中趣，濂即莲花花即濂。"
        ], 
        "title": "黄澹岩中翰濂溪先生爱莲池小酌（讳耳鼎）", 
        "type": "律诗", 
        "yun": "盐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "皓魄澄空秋满林，清樽何处不同斟。", 
            "停杯无奈他乡意，问月其如此夜心。", 
            "露滴梧梢侵袖冷，风来墙脚弄花阴。", 
            "惊看几度怜三五，虚负冰轮坐夜深。"
        ], 
        "title": "中秋", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "碧落无烟霁色开，高斋正好共衔杯。", 
            "乍看玉彩天边碾，渐到梧桐树上来。", 
            "飞影连秋闻雁过，啼声带月觉乌猜。", 
            "欲将一种天涯意，谱出幽怀未忍裁。"
        ], 
        "title": "又步岷王韵", 
        "type": "律诗", 
        "yun": "灰"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "登高久撇故山欢，客里茱萸谁与看。", 
            "霞影远浮烟屿碧，蛩鸣空入杵砧寒。", 
            "三秋晚节怜黄菊，一盏清芬泛紫兰。", 
            "短发寄情何处是，园林池畔旧渔竿。"
        ], 
        "title": "九月步吴道师壁间韵 其一", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "欲还吹帽笑慵疏，衙舍繇来非爱庐。", 
            "沤渚澄清秋色老，寒风淅沥树声初。", 
            "湖湘几度飞鸿迹，旅邸频惊阵雁书。", 
            "紫蟹应知霜后熟，持螯斗酒遍乡闾。"
        ], 
        "title": "九月步吴道师壁间韵 其二", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "萧萧秋意柳梅疏，零雨无端洒比庐。", 
            "岂欲东篱留晚节，故将甘澍润花初。", 
            "风前漫把茱萸酌，醉后还看楚国书。", 
            "客舍虽凭开寂寞，平时游侣在何闾。"
        ], 
        "title": "九月遇雨前韵", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "去岁江门此日舟，片帆高挂恨悠悠。", 
            "关山迢递三千里，节序推移又一周。", 
            "白发欺人空自老，黄花满地为谁秋。", 
            "徘徊石径西风晚，寒月砧声散楚洲。"
        ], 
        "title": "九月过绿乡亭见黄菊盛开有感", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "三径频怀陶令花，忽看双品斫芳华。", 
            "黄英摇拽翻金屑，紫艳娇柔逗彩霞。", 
            "含露幽香秋不老，淩霜劲节晚堪誇。", 
            "花神莫道无知己，不是渊明也赏嘉。"
        ], 
        "title": "和宗室送菊 其一", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "霜茜疏林有几花，分来双美镇繁华。", 
            "轻盈逸致宜晴霁，点缀秋容衬碧霞。", 
            "金气平分清桂冽，岁寒堪并老松誇。", 
            "问谁好结同心友，除是风尘物外嘉。"
        ], 
        "title": "和宗室送菊 其二", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "甬东楼上望晴霞，紫气缤纷丽物华。", 
            "一曲鉴湖今有长，三尊浼老任浮槎。", 
            "笔床茶灶烟波迥，雏凤驹龙岁月赊。", 
            "手植散樗含雨露，朋觞遥进映三花。"
        ], 
        "title": "奉祝陆老师八十寿 其一", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "联镳曾醉曲池江，几度寄怀夜月窗。", 
            "白简霜飞青琐闼，高霄风卷碧油幢。", 
            "忽惊消息凭鱼达，且倒辞源可鼎扛。", 
            "极目仍怜云树渺，何时花底共缶缸。"
        ], 
        "title": "奉祝陆老师八十寿 其二", 
        "type": "律诗", 
        "yun": "江"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "四载埙篪共合簪，洞庭不似两情深。", 
            "清宵有月频疑色，妙曲无弦倍赏音。", 
            "白鹤峰头天渐远，碧云楼畔树芳森。", 
            "并州父老如相问，倦雨惟知向茂林。"
        ], 
        "title": "寄别王澹庵迁秩建南道", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "古刹悬崖石磴蟠，淩空高阁锁霞丹。", 
            "明山有客云间凤，萸酒论心楚畹兰。", 
            "二水澄清秋漾碧，群峰凝紫晚生寒。", 
            "前林归鸟斜阳里，无限关情漫倚栏。"
        ], 
        "title": "陆四兄双清亭登高", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "岁籥回庚正值辰，梅开子月点苔茵。", 
            "三千世界原无著，六十年光又转新。", 
            "勿问青箱犹负债，且倾白酒适閒身。", 
            "西龙桥畔一湾水，漾月浮鸥不老春。"
        ], 
        "title": "余舅六十一（庚辰）", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "三十年来戴主恩，匡时无略滥薇垣。", 
            "引年非是耽幽谷，揣分正宜返故园。", 
            "一纸陈情呈法座，九霄甘雨望王言。", 
            "圣明倘肯怜疏拙，白发栖迟有阮村。"
        ], 
        "title": "请告致仕", 
        "type": "律诗", 
        "yun": "元"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "去腊此时逐武冈，星沙今日又何忙。", 
            "已舒暖意归杨柳，犹觉寒风透客裳。", 
            "白发岂牵三尺绶，青山频结九回肠。", 
            "告休未得如初愿，一片乡心度夕阳。"
        ], 
        "title": "请告不允时陪巡长沙岁近除矣", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "积岁天涯赋陟冈，于今姜被更堪伤。", 
            "埙篪无复庭前韵，池草空从梦里芳。", 
            "想像笑谈双泪落，淹流湖海一身忙。", 
            "栽培阶树如何似，赖有新枝渐向阳。"
        ], 
        "title": "忆兄兼怀各侄孙（时在长沙）", 
        "type": "律诗", 
        "yun": "阳"
    }, 
    {
        "author": "云贞", 
        "era": "明", 
        "subtype": "七言律诗", 
        "text": [
            "云花徉傥迥难群，二百丛中第一人。", 
            "气压昆仑无剩璧，才流江海有馀垠。", 
            "昂藏踏践红龙爪，号叫冲开白兔鳞。", 
            "早赐彤庭纶握事，何辞匍匐献丹宸。"
        ], 
        "title": "上玉帝", 
        "type": "律诗", 
        "yun": "真"
    }, 
    {
        "author": "云名山", 
        "era": "明", 
        "subtype": "七言绝句", 
        "text": [
            "自学山僧断鬼魔，何曾惯念阿弥陀。", 
            "真如般若头头是，更喜波罗密法多。"
        ], 
        "title": "波罗", 
        "type": "绝句", 
        "yun": "歌"
    }, 
    {
        "author": "云名山", 
        "era": "明", 
        "subtype": "七言绝句", 
        "text": [
            "颗颗丹丸可疗饥，幽人处此最相宜。", 
            "红尘不染云林净，妃子何由笑荔枝。"
        ], 
        "title": "荔枝", 
        "type": "绝句", 
        "yun": "支"
    }, 
    {
        "author": "云上行", 
        "era": "明", 
        "subtype": "五言律诗", 
        "text": [
            "寂寞帘垂地，隔林鸡犬鸣。", 
            "灌园期雨足，清暑仗风生。", 
            "钓艇横珠浦，纤尘远帝城。", 
            "空悲青镜里，白发戾人情。"
        ], 
        "title": "閒居 其一", 
        "type": "律诗", 
        "yun": "庚"
    }, 
    {
        "author": "云上行", 
        "era": "明", 
        "subtype": "五言律诗", 
        "text": [
            "波静鱼龙卧，秋高风露寒。", 
            "苍生有谢傅，白发任潘安。", 
            "娱老书千卷，高眠日两竿。", 
            "鳞鸿相问讯，多勉以加餐。"
        ], 
        "title": "閒居 其二", 
        "type": "律诗", 
        "yun": "寒"
    }, 
    {
        "author": "云上行", 
        "era": "明", 
        "subtype": "五言律诗", 
        "text": [
            "幸值时方泰，无论心苦长。", 
            "祇调参术饵，更挹蕙兰芳。", 
            "话旧寻莲社，移家近梓乡。", 
            "观澜看拾翠，赢得听沧浪。"
        ], 
        "title": "閒居 其三", 
        "type": "律诗", 
        "yun": "阳"
    }, 
    {
        "author": "云上行", 
        "era": "明", 
        "subtype": "七言律诗", 
        "text": [
            "宋室腥膻沸战场，翠华漂泊幸炎荒。", 
            "孤忠死国悲萍梗，万乘随潮溺苇航。", 
            "俎豆祇今祠太后，渔樵犹自忆天王。", 
            "可怜收泪朝衣湿，落日悲风易惨伤。"
        ], 
        "title": "崖门吊古", 
        "type": "律诗", 
        "yun": "阳"
    }, 
    {
        "author": "云上行", 
        "era": "明", 
        "subtype": "七言律诗", 
        "text": [
            "草玄新柳倚云栽，寂寂山斋锁绿苔。", 
            "饶有墙头浊酒过，不嫌花外小车来。", 
            "瑶琴遣兴时三弄，兰艇穿城日几回。", 
            "幸尔隔邻无隙地，好怀都在此中开。"
        ], 
        "title": "与何粤桥计部戴东冈山人集肖玄胡明府别墅", 
        "type": "律诗", 
        "yun": "灰"
    }, 
    {
        "author": "闵如霖", 
        "era": "明", 
        "subtype": null, 
        "text": [
            "万里碧天清似洗，银河珠斗回杓。", 
            "秋千院落月儿高。", 
            "柳阴墙外转，花气户边飘。", 
            "春色恼人应不寝，何人更品鸾箫。", 
            "灵鸡未唱夜迢迢。", 
            "玉阶清露湿，金鼎碧烟销。"
        ], 
        "title": "临江仙", 
        "type": "词", 
        "yun": null
    }, 
    {
        "author": "邬骥", 
        "era": "明", 
        "subtype": "五言绝句", 
        "text": [
            "水清鱼乐游，群来复群往。", 
            "何事隐居人，把竿临其上。"
        ], 
        "title": "钓鳌台", 
        "type": "绝句", 
        "yun": "养"
    }, 
    {
        "author": "邬佐卿", 
        "era": "明", 
        "subtype": "七言绝句", 
        "text": [
            "复道传呼御辈过，遥闻仙乐动云和。", 
            "黄金纵买《长门赋》，逝水终惭太液波。"
        ], 
        "title": "宫词", 
        "type": "绝句", 
        "yun": "歌"
    }, 
    {
        "author": "邬仁卿", 
        "era": "明", 
        "subtype": null, 
        "text": [
            "十里江城，共向东风，寻到梅花。", 
            "想三更幽梦，悄移石罅，一枝春影，扶上窗纱。", 
            "铁骨崚嶒，冰姿修洁，可是神仙萼绿华。", 
            "今宵醉，且休吹玉笛，只按红牙。", 
            "槎枒，绮席横斜。", 
            "恨知己、难逢好句赊。", 
            "但已弃零落，金铃莫系，不甘争媚，锦幕休遮。", 
            "冷欲侵人，清能绝俗，肯让狂蜂坐晚衙。", 
            "争怜惜，怕角声吹彻，片片飞霞。"
        ], 
        "title": "沁园春 招隐看梅", 
        "type": "词", 
        "yun": null
    }, 
    {
        "author": "邬佐卿", 
        "era": "明", 
        "subtype": "五言律诗", 
        "text": [
            "碧树映红楼，佳人是莫愁。", 
            "竹枝看引凤，花色笑牵牛。", 
            "舞罢月初落，歌残云欲流。", 
            "何妨十日酒，醉杀秣陵秋。"
        ], 
        "title": "艳曲", 
        "type": "律诗", 
        "yun": "尤"
    }, 
    {
        "author": "邬佐卿", 
        "era": "明", 
        "subtype": "七言律诗", 
        "text": [
            "立马江皋问暮潮，片帆西上路迢迢。", 
            "人将碧草新晴去，魂对青山暮雨销。", 
            "云色自依桃叶渡，月明凄断凤凰箫。", 
            "楼头浊酒春堪醉，还访秦淮旧板桥。"
        ], 
        "title": "西津别妓", 
        "type": "律诗", 
        "yun": "萧"
    }, 
    {
        "author": "邹鎏", 
        "era": "明", 
        "subtype": "五言律诗", 
        "text": [
            "杰阁临江渚，危楼倚翠微。", 
            "天随飞鸟下，钟出暮云归。", 
            "竹醉春溪影，鸦喧古树晖。", 
            "登临豁耳目，振袖欲翻飞。"
        ], 
        "title": "游北岩", 
        "type": "律诗", 
        "yun": "微"
    }, 
    {
        "author": "邹鎏", 
        "era": "明", 
        "subtype": "七言律诗", 
        "text": [
            "结伴高僧携杖藜，东岩共步叩禅栖。", 
            "风尘不到心俱寂，云气犹封洞易迷。", 
            "卓锡水清穿石出，留衣亭古记梁题。", 
            "登临竟日云关别，一笑何殊昔虎溪。"
        ], 
        "title": "游东岩", 
        "type": "律诗", 
        "yun": "齐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "青帝似将景物提，东风趁晓逐征蹄。", 
            "晴晖乍放长林杪，暖气初回旧草溪。", 
            "千古春光原不改，诸般物态也难齐。", 
            "青蒿黄韭凭谁荐，感慨踟蹰驿路西。"
        ], 
        "title": "湘乡道上立春", 
        "type": "律诗", 
        "yun": "齐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "此夕六年楚水涯，坐看岁月度衙斋。", 
            "匆匆去腊归何处，恋恋残年动客怀。", 
            "爆竹角声催斗转，梅花雪色逐风排。", 
            "无心更把椒盘酌，惟祝二疏愿早谐。"
        ], 
        "title": "庚辰除夕", 
        "type": "律诗", 
        "yun": "佳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "昔年守岁乐何涯，此夕如何坐寂斋。", 
            "榾柮敌寒增客感，韶华向晚重离怀。", 
            "一行历日诚难挽，两地忧思孰可排。", 
            "樵鼓又催嵩祝去，强将心事附诙谐。"
        ], 
        "title": "又前韵忆家", 
        "type": "律诗", 
        "yun": "佳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "东风忽又遍天涯，柳色回春读易斋。", 
            "辛巳编年开玉历，阳和际晓逼人怀。", 
            "都将隔岁山川色，渐作新春景物排。", 
            "鸣佩冲寒趋虎拜，皇龄期与祝圣谐。"
        ], 
        "title": "辛巳元旦（署中有读易堂） 其一", 
        "type": "律诗", 
        "yun": "佳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "梗迹蹉跎天一涯，苍茫寒色度清斋。", 
            "频窥镜里怜霜鬓，那禁春来怆旅怀。", 
            "懒向风尘分醒醉，但随造物任安排。", 
            "相思榆社团炉处，带晓鹒声隔树谐。"
        ], 
        "title": "辛巳元旦（署中有读易堂） 其二", 
        "type": "律诗", 
        "yun": "佳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "谩道驰禁乐春城，阴叆经旬未放晴。", 
            "灯月总归寒悄息，管弦半入雨淋声。", 
            "满腔春意都无韵，扑几梅花颇有情。", 
            "官舍萧然围榾柮，平章影物句难成。"
        ], 
        "title": "元宵雨雪", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "小辟园林草自芟，荔枝垂实高低咸。", 
            "等閒竹坞云深锁，抛掷蔬畦雾半缄。", 
            "泛泛落花鱼吸浪，迟迟晴日燕呢喃。", 
            "园丁好砌池边石，待我持竿钓碧岩。"
        ], 
        "title": "春忆家园 其一", 
        "type": "律诗", 
        "yun": "咸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "山园春雨径宜芟，槛外浮烟树树咸。", 
            "抱瓮谁为三径主，赏春莫寄八行缄。", 
            "何时搕酒携朋去，共听樵歌和鸟喃。", 
            "物色春光容易老，日长惟有翠云岩。"
        ], 
        "title": "春忆家园 其二", 
        "type": "律诗", 
        "yun": "咸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "桃花结实柳花繁，寒气初降晓日温。", 
            "陇上鹃传三月语，枝头风到几花番。", 
            "新烟燧改家家火，扫墓人归处处村。", 
            "周野小梅青草长，杏饧麦粥怅黄昏。"
        ], 
        "title": "清明", 
        "type": "律诗", 
        "yun": "元"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "光谢星岩剑气横，端溪涛静走鲵鲸。", 
            "旌旗又动伊山色，刁斗更閒夜月声。", 
            "忽向高楼闻赵倚，遂令危坐耸陈惊。", 
            "若非缘假并州旧，那得披云睹太清。"
        ], 
        "title": "冒嵩少公祖见惠佳刻诗扇答谢", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "春光景物渐舒森，官舍园亭对碧岑。", 
            "含露生香桃自媚，随风舞瓣蝶来寻。", 
            "祇缘吏隐馀长日，得藉花茵坐夕阴。", 
            "数片斜飞红点袂，依稀点入客边心。"
        ], 
        "title": "衙署观桃 其一", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "嫩碧柔香共郁森，无劳短屐陟遥岑。", 
            "春深署里还堪赏，桃傍柳边正可寻。", 
            "未问栽时谁氏手，且看开处满庭阴。", 
            "去年花也今年似，两度悠悠节序心。"
        ], 
        "title": "衙署观桃 其二", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "澹荡风翻万绿森，载阳光景六亭岑。", 
            "也知春色难关住，只在桃花不费寻。", 
            "好与游蜂分嫩蕊，还同眠鹤共清阴。", 
            "虽然冉冉风尘客，亦有渔人再问心。"
        ], 
        "title": "衙署观桃 其三", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "迟日桃花对柳森，光浮林杪翠连岑。", 
            "香从风绪飘来远，趣向閒中静里寻。", 
            "豁眼绛英兼绿叶，怡神高影又疏阴。", 
            "乡园亦有桃花坞，一处看心两处心。"
        ], 
        "title": "衙署观桃 其四", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "双树桃开出格森，红妆丹脸映云岑。", 
            "芳魂恐逐东风老，逸兴宜携北海寻。", 
            "倚槛婆娑生远韵，满身重叠逗轻阴。", 
            "衙斋传舍谁为主，只是烟霞物外心。"
        ], 
        "title": "衙署观桃 其五", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "四十馀年举案情，风尘未遂鹿门耕。", 
            "归心每逐飞云绕，炊臼遽从旅梦惊。", 
            "永诀不闻知尔若，唤卿无语重予怦。", 
            "寿元刚及慈亲寿，萱草兔丝总泪盈。"
        ], 
        "title": "哭内", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "郎舅居然骨肉敦，高怀雅韵洽寒暄。", 
            "天涯到处同游屐，雨夜任时狎寤言。", 
            "方借庄樗歌舞綵，岂将诗箑赋招魂。", 
            "相随老姊泉台下，那管啼鹃血染裈。"
        ], 
        "title": "哭余舅", 
        "type": "律诗", 
        "yun": "元"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "前身疑是谢家娘，好读诗书静绣房。", 
            "玉种名门谐执栉，霜凋弱柳冷纁裳。", 
            "雁声哀度衡阳浦，蜀魄凄侵宝署堂。", 
            "二十六年空石火，深闺谁复问椒浆。"
        ], 
        "title": "哭五女", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "交游宁事索形骸，此日那堪怅别怀。", 
            "舟载民情波浩浩，鸟传骊语韵喈喈。", 
            "邵江甘树长留润，铜岭閒云得偶谐。", 
            "解组由来千古重，羡君我欲觅凡崖。"
        ], 
        "title": "别徐蘧如郡守", 
        "type": "律诗", 
        "yun": "佳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "悠悠何物束筋骸，多少非心搅旅怀。", 
            "读罢蓼莪篇欲废，啼残鸾鸟韵谁喈。", 
            "孤悬弧矢成虚度，得趣园林尚未谐。", 
            "傍坞榴花应共笑，乡关回首几重崖。"
        ], 
        "title": "初度写怀（时新失内）", 
        "type": "律诗", 
        "yun": "佳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "数千里道喜相寻，邵水何如气谊深。", 
            "赤汗名驹怜骏足，灵心抽茧重鸡林。", 
            "离怀忽尔惊梧叶，行色那堪望远岑。", 
            "别后能无忘雁序，明年秋好寄芳音。"
        ], 
        "title": "别陆周明四奇", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "二十馀年赋索居，各天消息隔双鱼。", 
            "风尘易掷青山老，岁月堪怜白发疏。", 
            "秋影忽来何处雁，霁光疑把故人徐。", 
            "寒潭潦尽烟凝紫，忍负深谈一榻馀。"
        ], 
        "title": "徐怀岵侍御至攸县有书寄答之（讳复阳，同年）", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "高林风动探梅天，紫气缤纷云母巅。", 
            "邸第鹤閒眠月隐，梁园橘老带霜妍。", 
            "凭将一掬阳和日，占得千秋栎杜年。", 
            "天保为君歌一阕，可能携我拍崖肩。"
        ], 
        "title": "寿吉藩承奉司黄濯阳", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "山环径仄碧层层，指点苔踪快一登。", 
            "犬吠丛林知古刹，云横洞口见幽僧。", 
            "禹碑勒处岩为石，圣庙光乖月是灯。", 
            "引望高峰勤仰止，天空霞静赏心腾。"
        ], 
        "title": "同黄饷科游岳麓看禹王碑谒孔圣庙 其一", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "丹枫穿日洒阴层，搜壑寻幽处处登。", 
            "若悟安心原有偈，谁云游客不如僧。", 
            "湘流岳峙烟岚幕，幡定风清梵贝灯。", 
            "兴剧不知禽语夕，钟声树杪隔林腾。"
        ], 
        "title": "同黄饷科游岳麓看禹王碑谒孔圣庙 其二", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "洞辟苍崖俗累稀，流风犹在讲堂非。", 
            "四箴有石看来旧，万赖无声听欲微。", 
            "寒色浅深知节序，野花开落是真机。", 
            "偶来揽胜因怀古，山鸟自啼还自飞。"
        ], 
        "title": "又寻朱考亭张南轩二先生讲堂拜其遗趾", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "名胜不辞胜具稀，水分山色逗禅扉。", 
            "人依叔度波光阔，话入宗乘棒喝微。", 
            "但悟此中无二法，那从他处觅初机。", 
            "烟洲月渚空人虑，别却山门事转非。"
        ], 
        "title": "同黄饷科小酌水陆洲寺", 
        "type": "律诗", 
        "yun": "微"
    }, 
    {
        "author": "邹璧", 
        "era": "明", 
        "subtype": "七言律诗", 
        "text": [
            "绣石轻云傍水飞，微凉初洒芰荷衣。", 
            "良宵偶坐成佳会，好友相于说息机。", 
            "髹几琴尊何落落，石栏星斗自辉辉。", 
            "老来不尽逋仙兴，明发扁舟载鹤归。"
        ], 
        "title": "秋夜秦氏绣石山房同友人赋", 
        "type": "律诗", 
        "yun": "微"
    }, 
    {
        "author": "邹德溥", 
        "era": "明", 
        "subtype": "七言律诗", 
        "text": [
            "萧萧遗庙夕阳天，野店参差曲涧边。", 
            "万古乾坤心上辟，于令日月掌中悬。", 
            "有无石匣沧波隐，仿佛仙衣碧草传。", 
            "我亦离形游太始，停舟问讯思逌然。"
        ], 
        "title": "盘古庙诗", 
        "type": "律诗", 
        "yun": "先"
    }, 
    {
        "author": "邹德基", 
        "era": "明", 
        "subtype": null, 
        "text": [
            "野鹤如人长，凌风理毛羽。", 
            "独立秋水凉，人来忽飞去。", 
            "山空树亦疏，风月谁为伴。", 
            "得个幽人居，白云共舒卷。"
        ], 
        "title": "自题画", 
        "type": "古风", 
        "yun": null
    }, 
    {
        "author": "邹赛贞", 
        "era": "明", 
        "subtype": "五言绝句", 
        "text": [
            "联拳属玉儿，飞向矶头立。", 
            "秋寒雪不消，点破江天碧。"
        ], 
        "title": "鹭鸶小景", 
        "type": "绝句", 
        "yun": null
    }, 
    {
        "author": "邹缉", 
        "era": "明", 
        "subtype": null, 
        "text": [
            "请君勿言苦，我歌行路难。", 
            "世事有反覆，人心若波澜。", 
            "布衣扼夺卿相位，祸仇起自杯酒间。", 
            "君不见昔时山东一匹夫，读书往往轻凡愚。", 
            "谈笑强于唐举相，摇鞭西入咸阳都。", 
            "一言啖秦王，再言扼范雎。", 
            "黄金束带高堂居，风云变态生须臾。", 
            "君不见魏其都位汉公卿，灌夫意气排汉廷。", 
            "武安本在门下列，拜伏跪起呼父兄。", 
            "一朝宠据津要地，旧时意态宁复生。", 
            "窦婴既失势，颍水亦不清。", 
            "狂呼骂坐何足惊，咸阳市上殊无情。", 
            "行路难，行路难，人生自古有如此，何须局促增叹声。"
        ], 
        "title": "行路难", 
        "type": "乐府曲辞", 
        "yun": null
    }, 
    {
        "author": "邹期桢", 
        "era": "明", 
        "subtype": "七言绝句", 
        "text": [
            "一过荒墟一怆心，先贤遗泽系思深。", 
            "喜逢日月重开霁，紫气西来照此林。"
        ], 
        "title": "过东林故墟有感", 
        "type": "绝句", 
        "yun": "侵"
    }, 
    {
        "author": "邹智", 
        "era": "明", 
        "subtype": null, 
        "text": [
            "微雨歇烦暑，轻风迎晚凉。", 
            "携手伏波桥上，平水正苍茫。", 
            "千峰归鸟纵横，两岸飞花下上，恰好是斜阳。", 
            "把酒为君舞，君当倾几觞。", 
            "道路难，功业远，岁华忙。", 
            "莫负良天美景，终古恨空长。", 
            "先生玉府神仙，小子石城居士，烂醉两何妨。", 
            "阿真何处在，焚起紫猊香。"
        ], 
        "title": "水调歌头 送苏伯城词", 
        "type": "词", 
        "yun": "阳"
    }, 
    {
        "author": "邹智", 
        "era": "明", 
        "subtype": null, 
        "text": [
            "疏雨不复月，蟋蟀空自鸣。", 
            "出门送佳客，正值新月晴。", 
            "月晴已足嘉，况复惊波平。", 
            "君知爱月意，莫惜清宵征。"
        ], 
        "title": "送客南征", 
        "type": "古风", 
        "yun": "庚"
    }, 
    {
        "author": "邹智", 
        "era": "明", 
        "subtype": null, 
        "text": [
            "溽暑浑如蒸，槐阴殊可爱。", 
            "招邀馆中英，趺坐一解带。", 
            "蚁战疑有屯，鸟度知无碍。", 
            "烦襟聊尔清，吏胥趣晚会。"
        ], 
        "title": "槐阴午坐", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "天台有一士，独抱男子肠。", 
            "立朝五六年，敛退藏锋芒。", 
            "人皆疑其圆，我独疑其方。", 
            "一朝解牙牌，上疏辞君王。", 
            "问之何因尔，耻对妾妇妆。", 
            "牙牌一飘瓦，碎尽何足伤。", 
            "白璧苟微瑕，此恨千古长。", 
            "我闻定轩翁，古道恒自将。", 
            "见子慷慨归，喜极当欲狂。", 
            "春风扇微和，天台花正香。", 
            "请君陟其巅，挹彼武夷苍。"
        ], 
        "title": "送黄汝脩还天台", 
        "type": "古风", 
        "yun": "阳"
    }, 
    {
        "author": "邹智", 
        "era": "明", 
        "subtype": null, 
        "text": [
            "熠耀非自燃，蝙蝠非自沸。", 
            "盈盈天地间，孰非天地字。", 
            "君侯人中英，经纶有高致。", 
            "欲分四海忧，当自一邑试。"
        ], 
        "title": "送吴献臣令顺德", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "秋风策策鸣，秋水盈盈隔。", 
            "抱膝坐虚斋，有怀长自结。"
        ], 
        "title": "九日写怀 其一", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "昨日楚人来，前日巴人到。", 
            "入门问苍生，苍生日凋耗。"
        ], 
        "title": "九日写怀 其二", 
        "type": "古风", 
        "yun": "号"
    }, 
    {
        "author": "邹智", 
        "era": "明", 
        "subtype": null, 
        "text": [
            "剪瓜宜及肤，割发宜及体。", 
            "肉食者何人，视之如逆旅。"
        ], 
        "title": "九日写怀 其三", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "茱萸赐朝士，一士分一枝。", 
            "君恩岂不浓，民瘼谁当医。"
        ], 
        "title": "九日写怀 其四", 
        "type": "古风", 
        "yun": "支"
    }, 
    {
        "author": "邹智", 
        "era": "明", 
        "subtype": null, 
        "text": [
            "东邻有醇酒，可以浇清愁。", 
            "苍生倚大臣，不必书生忧。"
        ], 
        "title": "九日写怀 其五", 
        "type": "古风", 
        "yun": "尤"
    }, 
    {
        "author": "邹智", 
        "era": "明", 
        "subtype": null, 
        "text": [
            "山木有时枯，江鱼有时渴。", 
            "人生天地间，岂能千古活。", 
            "渴者非自乾，枯者非自割。", 
            "人惟人其人，生杀天予夺。"
        ], 
        "title": "有感", 
        "type": "古风", 
        "yun": "曷"
    }, 
    {
        "author": "邹智", 
        "era": "明", 
        "subtype": null, 
        "text": [
            "作县如作室，作官如作工。", 
            "斧者奔而西，锯者趋而东。", 
            "执事虽不齐，所期在成功。", 
            "君本蜀中彦，素以才自雄。", 
            "我观吞吐间，绝非吴下蒙。", 
            "今承梓人旨，百里生斤风。", 
            "有玉正当错，有刀正当砻。", 
            "勿论简与烦，勿计卑与崇。", 
            "但令间架立，也足为帡幪。"
        ], 
        "title": "送人作县丞", 
        "type": "古风", 
        "yun": "东"
    }, 
    {
        "author": "邹智", 
        "era": "明", 
        "subtype": null, 
        "text": [
            "吾儿即公儿，公母即吾母。", 
            "公母抚吾儿，何异吾母抚。"
        ], 
        "title": "代柬吴顺德 其一", 
        "type": "古风", 
        "yun": "麌"
    }, 
    {
        "author": "邹智", 
        "era": "明", 
        "subtype": null, 
        "text": [
            "所虑儿太烈，出入不可制。", 
            "或时走城闉，或时临水次。"
        ], 
        "title": "代柬吴顺德 其二", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "南衙钱二缗，尽散公两仆。", 
            "我欲抱儿勤，公莫让私蓄。"
        ], 
        "title": "代柬吴顺德 其三", 
        "type": "古风", 
        "yun": "屋"
    }, 
    {
        "author": "邹智", 
        "era": "明", 
        "subtype": null, 
        "text": [
            "主人赤脚汉，欲赁西城夫。", 
            "自言夫颇閒，一任吾儿呼。"
        ], 
        "title": "代柬吴顺德 其四", 
        "type": "古风", 
        "yun": "虞"
    }, 
    {
        "author": "邹智", 
        "era": "明", 
        "subtype": null, 
        "text": [
            "我处赤脚久，其心真可信。", 
            "一以为吾儿，一以为穷困。"
        ], 
        "title": "代柬吴顺德 其五", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "平生壮士气，可以摧三军。", 
            "念儿到中宵，销尽不复存。"
        ], 
        "title": "代柬吴顺德 其六", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "家书几时封，幸为封仔细。", 
            "封讫写路程，庶几易传递。"
        ], 
        "title": "代柬吴顺德 其七", 
        "type": "古风", 
        "yun": "霁"
    }, 
    {
        "author": "邹智", 
        "era": "明", 
        "subtype": null, 
        "text": [
            "白发披高堂，悠悠七千里。", 
            "遥思念我心，宁独止于此。"
        ], 
        "title": "代柬吴顺德 其八", 
        "type": "古风", 
        "yun": "纸"
    }, 
    {
        "author": "邹智", 
        "era": "明", 
        "subtype": null, 
        "text": [
            "去年犹有泪，今年惟有血。", 
            "寄与田承君，事与道乡别。"
        ], 
        "title": "代柬吴顺德 其九", 
        "type": "古风", 
        "yun": "屑"
    }, 
    {
        "author": "邹智", 
        "era": "明", 
        "subtype": null, 
        "text": [
            "忆昨边事棘，君遇我畏垒。", 
            "君裳甚萧疏，君坐独㟪𡾊。", 
            "坐久竟无言，言辄无破䃣。", 
            "我时心异君，蓄缩不敢揣。", 
            "继与长官俱，长官亦推美。", 
            "谓从君到来，庶几悉君委。", 
            "公庭静于寺，诗思清于水。", 
            "寻闻漕运归，病笃不复頠。", 
            "长官对我言，泪落如泉𣷾。", 
            "念君清流才，下与诸掾遗。", 
            "辛苦三十年，化作殊方鬼。", 
            "我病渴未消，送君不临氿。", 
            "寂寞短乎章，聊以当君诔。"
        ], 
        "title": "挽吴孟谦（顺德县丞）", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "天街小雨连三日，坐听一鸠鸣午寂。", 
            "暖风忽放青山红，满眼春光浓欲滴。", 
            "呼童羁我槽下骝，散出晴郊破愁的。", 
            "郊东行尽复郊西，炉锤仰见乾坤力。", 
            "大麦芃芃碧浪翻，小麦离离翠云羃。", 
            "今年定合成丰年，不须更检金穰历。", 
            "忆昔关中恶飙起，赤血横流几千里。", 
            "草根木叶饥莫充，壮者流移羸者死。", 
            "剪爪割发虽殷勤，终是车薪点杯水。", 
            "恭惟帝德同天德，一气薰蒸酿兹麦。", 
            "黄童白叟生意饶，笑舞笑歌游化国。", 
            "小臣坐颂歌太平，忧深虑远歌难成。", 
            "人之应天曰五事，天之示人曰五行。", 
            "忧勤或以咎徵起，逸乐或以休徵生。", 
            "君不见文帝之世多灾异，武帝之世多祥祯。"
        ], 
        "title": "晴郊观麦", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "早年走马巴山曲，浅绿深红看不足。", 
            "飙风夜作朝蔽江，逸兴常随酒杯覆。", 
            "南来误入曹公府，白日青天开肺腑。", 
            "手携十七年前图，挂在高堂令我谱。", 
            "酒酣耳热乌纱偏，茫茫四壁生寒烟。", 
            "山童泽涸天地槁，嗟此三杰何孤骞。", 
            "郁然苍者老臣器，方履圆冠帝庭议。", 
            "小人见之皆敛容，君子见之皆吐气。", 
            "粹然清者大儒质，玉色金声士林式。", 
            "存乎其中为静虚，见乎其外为切直。", 
            "皎然洁者真仙妆，玄裳缟衣琼佩光。", 
            "魄常精明而不乱，魂常安静而不扬。", 
            "海眼须臾涌晴月，照见风神愈奇绝。", 
            "崖前冰柱颠倒垂，势不能凌还自折。", 
            "我观大化如海涛，汐者自汐潮自潮。", 
            "苟非三极两间立，元会运世今已销。", 
            "歌声如钟歌转烈，公去襄阳我南粤。", 
            "穷岛宁无突兀枝，点缀何妨四三杰。"
        ], 
        "title": "题曹御史岁寒图", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "李将军，万人敌，目如光电髯如戟。", 
            "口诵元和诗，手捧神尧历。", 
            "西风来献北风归，渠黄忍挽青丝靮。", 
            "别君昭王台，送君亚夫壁。", 
            "有力当为今王宣，有血当为先主滴。", 
            "男儿一日定千年，肯把离愁对亲戚。"
        ], 
        "title": "送李千兵南归", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "江水生，江月起，青帘白舫江风驶。", 
            "江头老翁披短蓑，独泛江心羡鱼美。", 
            "大张一网罗群鱼，群鱼涌出清江里。", 
            "勇者伤于钩，贪者伤于饵。", 
            "起者如浮瓜，落者如沉李。", 
            "散者如疏星，合者如聚蚁。", 
            "蜷者如弱弓，掷者如强矢。", 
            "入者困而怒，出者跃而喜。", 
            "动者舞惊涛，静者潜芳芷。", 
            "大者三尺五尺长，小者七寸八寸止。", 
            "老翁一纵仍一擒，网大鱼多莫之纪。", 
            "须臾捲尽千顷波，势及冯夷也披靡。", 
            "我闻董生尝有言，羡治羡鱼同一理。", 
            "今开此卷披此图，乃知此工真画史。"
        ], 
        "title": "清江捕鱼图", 
        "type": "古风", 
        "yun": "纸"
    }, 
    {
        "author": "邹智", 
        "era": "明", 
        "subtype": null, 
        "text": [
            "贡资章，流益长。", 
            "奎资壁，光益密。", 
            "人资人，学益深。", 
            "资轩居士知此意，尽日凝香延客至。"
        ], 
        "title": "题资轩卷", 
        "type": "古风", 
        "yun": null
    }, 
    {
        "author": "邹智", 
        "era": "明", 
        "subtype": null, 
        "text": [
            "秋风扬，春天长，姊归姑恶鸣相当。", 
            "崇桃分日色，积李分月光，鸢飞鱼跃斯道彰。", 
            "十年不出巴山阳，独携天泽东南疆。", 
            "俗吏纷纷何足数，当与西汉君子争清芳。"
        ], 
        "title": "送朱士佩先生之乐平", 
        "type": "古风", 
        "yun": "阳"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "峻岭横天插，长江夹地流。", 
            "倘能城大顺，谁敢犯延州。"
        ], 
        "title": "游青莲寺", 
        "type": "绝句", 
        "yun": "尤"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "病客居穷海，今年是两年。", 
            "高堂当此夕，相对又潸然。"
        ], 
        "title": "除夕", 
        "type": "绝句", 
        "yun": "先"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "我行玉堤东，静观玉堤柳。", 
            "乾坤造化心，千古谁能剖。"
        ], 
        "title": "玉堤柳 其一", 
        "type": "绝句", 
        "yun": "有"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "谷风从东来，生意萃于柳。", 
            "展也延和儒，至诚为君剖。"
        ], 
        "title": "玉堤柳 其二", 
        "type": "绝句", 
        "yun": "有"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "世有千里马，人无九方皋。", 
            "马来皋已死，天地一声号。"
        ], 
        "title": "悼卢克让", 
        "type": "绝句", 
        "yun": "豪"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "三川岂无吏，大抵黄河流。", 
            "独有王夫子，中江一片秋。"
        ], 
        "title": "三事堂 其一 清", 
        "type": "绝句", 
        "yun": "尤"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "三川岂无吏，大半风流仙。", 
            "独有王夫子，此心常凛然。"
        ], 
        "title": "三事堂 其二 慎", 
        "type": "绝句", 
        "yun": "先"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "三川岂无吏，万事成蹉跎。", 
            "独有王夫子，分阴不放过。"
        ], 
        "title": "三事堂 其三 勤", 
        "type": "绝句", 
        "yun": "歌"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "趋向杨遵道，超迁贾太中。", 
            "凝香清禁坐，不是学冲融。"
        ], 
        "title": "哭华伯瞻 其一", 
        "type": "绝句", 
        "yun": "东"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "积李崇桃树，鸣鸠乳燕时。", 
            "平生华夫子，直道岁寒痴。"
        ], 
        "title": "哭华伯瞻 其二", 
        "type": "绝句", 
        "yun": "支"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "晚踏城西月，朝登海北亭。", 
            "空闻仙驭远，不见相星灵。"
        ], 
        "title": "哭华伯瞻 其三", 
        "type": "绝句", 
        "yun": "青"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "岁月流行速，工夫间断多。", 
            "良朋更凋谢，谁与共研磨。"
        ], 
        "title": "哭华伯瞻 其四", 
        "type": "绝句", 
        "yun": "歌"
    }, 
    {
        "author": "邹智", 
        "era": "明", 
        "subtype": "五言绝句", 
        "text": [
            "侍从才今几，君王宠正初。", 
            "常州何处是，头白小孙孤。"
        ], 
        "title": "哭华伯瞻 其五", 
        "type": "绝句", 
        "yun": null
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "天子聪明古帝王，百年日月要重光。", 
            "文山老子忧思远，独上中庸第一章。"
        ], 
        "title": "送文太仆还滁州治", 
        "type": "绝句", 
        "yun": "阳"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "才出都门问路程，此心先已到丰城。", 
            "豪吟纵饮浑閒事，谁主鹅湖第二盟。"
        ], 
        "title": "到南昌柬杨方震", 
        "type": "绝句", 
        "yun": "庚"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "十日春风醉不醒，独骑瘦鹤送君行。", 
            "一源活水来千里，不尽人间聚散情。"
        ], 
        "title": "送蒋诚之归荣 其一", 
        "type": "绝句", 
        "yun": "庚"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "谁教魃女舞金戈，白雪黄云奈尔何。", 
            "医国医民须大手，却教容易度黄河。"
        ], 
        "title": "送蒋诚之归荣 其二", 
        "type": "绝句", 
        "yun": "歌"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "天北天南一鸟通，百年忠孝日初红。", 
            "古今兄弟知多少，谁似淳公与正公。"
        ], 
        "title": "送蒋诚之归荣 其三", 
        "type": "绝句", 
        "yun": "东"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "相国祠前下马行，望中真是黑松林。", 
            "林边一曲长流水，照见孤臣万里心。"
        ], 
        "title": "度大庾岭", 
        "type": "绝句", 
        "yun": "侵"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "淡烟疏雨梦初还，自起推篷看远山。", 
            "渔父不知天早晚，又随鸥鸟过前湾。"
        ], 
        "title": "舟中漫行", 
        "type": "绝句", 
        "yun": "删"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "惶恐滩名熟几年，今朝也自到滩前。", 
            "死生未必能惶恐，惶恐微诚未格天。"
        ], 
        "title": "过惶恐滩 其一", 
        "type": "绝句", 
        "yun": "先"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "风劈寒江势两开，茫茫天地此孤桅。", 
            "舟人莫谩张皇甚，曾在鞋山滚出来。"
        ], 
        "title": "过惶恐滩 其二", 
        "type": "绝句", 
        "yun": "灰"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "朔方行尽复炎方，野草閒花色色香。", 
            "却恐牧斋多净稿，更无人到校书郎。"
        ], 
        "title": "题古城集", 
        "type": "绝句", 
        "yun": "阳"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "面崖和尚宁还俗，割鼻佳人岂解淫。", 
            "老母不须投杼走，曾参别是一曾参。"
        ], 
        "title": "为吴献臣解嘲", 
        "type": "绝句", 
        "yun": "侵"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "皇王帝伯一蒲团，落尽松花不下坛。", 
            "岂是江山制夫子，秪缘夫子制江山。"
        ], 
        "title": "读石翁诗柬", 
        "type": "绝句", 
        "yun": null
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "往年此日在京师，西望巴山正欲飞。", 
            "莫道岭南非善地，小儿初舞老莱衣。"
        ], 
        "title": "家父生朝", 
        "type": "绝句", 
        "yun": "微"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "风清月朗蛋船轻，到处青天有酒星。", 
            "淼淼番禺江上水，几番迁客梦中经。"
        ], 
        "title": "奉和石斋先生见寄 其一", 
        "type": "绝句", 
        "yun": "青"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "山亭水阁此何春，瘦马犹存踣铁身。", 
            "珍重东风休料峭，今年花比去年贫。"
        ], 
        "title": "奉和石斋先生见寄 其二", 
        "type": "绝句", 
        "yun": "真"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "大忠祠下聘君家，一度登门一看花。", 
            "花里有禽惊异客，倩将青箬换乌纱。"
        ], 
        "title": "奉和石斋先生见寄 其三", 
        "type": "绝句", 
        "yun": "麻"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "山尽雩坛水尽沂，暮春人亦暮春衣。", 
            "不知雪月风花老，几度空山打坐归。"
        ], 
        "title": "次苏伯诚韵呈石翁", 
        "type": "绝句", 
        "yun": "微"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "炎海中间此放舟，江淮河济只浮沤。", 
            "悠悠共老风尘里，知是人间第几流。"
        ], 
        "title": "海珠寺燕张克脩吴献臣（二首寺在海心） 其一 送克脩", 
        "type": "绝句", 
        "yun": "尤"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "临流坐石浴鸱夷，隔岸何人唱竹枝。", 
            "我是罗浮山上月，随君直到魏公祠。"
        ], 
        "title": "海珠寺燕张克脩吴献臣（二首寺在海心） 其二 送献臣", 
        "type": "绝句", 
        "yun": "支"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "病后花坛扫月稀，南枝光映屠苏衣。", 
            "一壶未到醺酣处，莫拄桄榔杖子归。"
        ], 
        "title": "留伯诚用前韵", 
        "type": "绝句", 
        "yun": "微"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "两地八千里，忍看生别离。", 
            "最知忧道切，不是爱山痴。", 
            "晚雨虽微急，晨光本自熹。", 
            "明年二三月，正是望君时。"
        ], 
        "title": "送刘汝德还蜀", 
        "type": "律诗", 
        "yun": "支"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "天开当子月，祖寿起寅年。", 
            "善本殷勤积，家惟澹泊传。", 
            "乾坤尧舜禹，日月坐行眠。", 
            "遥忆高堂上，冰桃似水鲜。"
        ], 
        "title": "寿祖母", 
        "type": "律诗", 
        "yun": "先"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "先生万人杰，起自锦江滨。", 
            "天上逢尧舜，人间养凤麟。", 
            "淳风千古吹，化雨一番新。", 
            "国朝青史上，有传表儒臣。"
        ], 
        "title": "送李训导之官", 
        "type": "律诗", 
        "yun": "真"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "自笑冒巢氄，犹能万里飞。", 
            "佩韦知已晚，刻鹄此其几。", 
            "清栱光华远，高堂信息稀。", 
            "孤舟如可挽，野水莫相违。"
        ], 
        "title": "偶成", 
        "type": "律诗", 
        "yun": "微"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "夜诵香初烬，晨兴鬓尚蓬。", 
            "风严凝水立，雨净见天空。", 
            "饮药殊无效，澄心间有功。", 
            "不知天地里，何处是途穷。"
        ], 
        "title": "晨兴用杨方震韵", 
        "type": "律诗", 
        "yun": "东"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "今年春色早，惟有上林先。", 
            "蛰起惊雷下，冰消杲日前。", 
            "枯株扶冉冉，嫩草踏芊芊。", 
            "东风随处到，造化本无偏。"
        ], 
        "title": "上林春色 其一", 
        "type": "律诗", 
        "yun": "先"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "今年春色丽，惟有上林明。", 
            "暖日崇桃映，疏星积李横。", 
            "碧鸡临水舞，黄鸟逐人鸣。", 
            "东风随处点，造化本无情。"
        ], 
        "title": "上林春色 其二", 
        "type": "律诗", 
        "yun": "庚"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "今年春色透，惟有上林深。", 
            "石山开遍锦，谷雨溜成金。", 
            "拆发程颐谏，移栽赵鼎箴。", 
            "东风随处补，造化本无心。"
        ], 
        "title": "上林春色 其三", 
        "type": "律诗", 
        "yun": "侵"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "迂径荒茫外，云庄缥缈中。", 
            "叶粘寒露落，花听雨声红。", 
            "凝重黄通老，和平吕伯恭。", 
            "更应泥塑坐，渣滓尽销镕。"
        ], 
        "title": "题宽斋卷", 
        "type": "律诗", 
        "yun": null
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "岭树重重合，江流曲曲深。", 
            "乱云时出没，寒月夜浮沉。", 
            "飞鸟争深港，游鱼度密林。", 
            "黑龙浑不起，时复抱珠吟。"
        ], 
        "title": "题松泉卷", 
        "type": "律诗", 
        "yun": "侵"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "紫诏初黄发，青骡竟白云。", 
            "枯荣真梦觉，今古一朝矄。", 
            "人往仪刑在，坟高草树分。", 
            "子孙俱俊彦，足以答明君。"
        ], 
        "title": "挽欧阳先生（同年时举之父）", 
        "type": "律诗", 
        "yun": "文"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "殄扑须骁捷，绥怀仗老成。", 
            "静观诸将遍，莫是此公并。", 
            "野店开门宿，深山放胆行。", 
            "驱驰三十载，髀肉未全生。"
        ], 
        "title": "寄贺冯指挥", 
        "type": "律诗", 
        "yun": "庚"
    }, 
    {
        "author": "邹智", 
        "era": "明", 
        "subtype": "五言律诗", 
        "text": [
            "今夕知何夕，浮生又网罗。", 
            "真成抱空月，无计障颓波。", 
            "粗比尧夫幸，终惭叔子多。", 
            "穷途仗神道，聊复对君歌。"
        ], 
        "title": "海行遭风次献臣韵（己酉年冬作）", 
        "type": "律诗", 
        "yun": "歌"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "元化都凭岳牧宣，丁侯今领广山川。", 
            "琅函锦帙诗三百，烁石流金路几千。", 
            "能识乾坤均父母，可令兄弟独颠连。", 
            "太平有象真难致，莫道文官不爱钱。"
        ], 
        "title": "送丁太平之任", 
        "type": "律诗", 
        "yun": "先"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "凤辇初临太液池，池中君子肃朝仪。", 
            "清香冉冉风舒卷，疏影沉沉月正欹。", 
            "抱负胸中应有实，经纶天下岂无丝。", 
            "太平更得君王宠，万种繁华总不知。"
        ], 
        "title": "太液池观莲", 
        "type": "律诗", 
        "yun": "支"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "一自文皇植此根，累朝培养更殷勤。", 
            "地清半拟三公位，天近争看列宿分。", 
            "宿德应生真宰相，雄才宁羡大将军。", 
            "老蛟堕地如人立，震电惊雷只乱蚊。"
        ], 
        "title": "玉堂槐", 
        "type": "律诗", 
        "yun": "文"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "暖风作伴彩云妆，笑倚宫墙夜有光。", 
            "五鼎味中知自别，万花会里定谁强。", 
            "稚圭北起延开宝，介甫南来致靖康。", 
            "世道盛衰真差异，天几先露一围黄。"
        ], 
        "title": "内垣芍药", 
        "type": "律诗", 
        "yun": "阳"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "白玉堂开日正迟，瞥然惊见燕儿飞。", 
            "荼蘼架远和烟度，玳瑁梁高戴月归。", 
            "小掠芹泥犹怯冷，初沾杏雨未生肥。", 
            "千言万语无人会，只付东风主是非。"
        ], 
        "title": "新燕", 
        "type": "律诗", 
        "yun": "微"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "中外飞扬二十春，黑头先已厌红尘。", 
            "才登殿上朝元辟，便入山中侍老亲。", 
            "张禹悠悠终误国，范滂谔谔竟危身。", 
            "风流孰与陶元亮，自是羲皇以上人。"
        ], 
        "title": "送刘御史致政西还", 
        "type": "律诗", 
        "yun": "真"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "两年孤负切云冠，已觉清羸带眼宽。", 
            "梅大十围应自白，葵长一丈为谁丹。", 
            "剑如可借朱槐里，股不能箕管幼安。", 
            "时止时行熊掌在，百年分付史臣看。"
        ], 
        "title": "感怀（次汤侍御韵）", 
        "type": "律诗", 
        "yun": "寒"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "差见临江第一仙，丹崖青壁欲生烟。", 
            "祥鸾忽报当年信，灵鹊真成此夕缘。", 
            "元献眼高应绝世，文忠才大合擎天。", 
            "临岐预作重逢约，红杏香中早着鞭。"
        ], 
        "title": "送温重廉还临江（温传先生之甥）", 
        "type": "律诗", 
        "yun": "先"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "天启休符又戊申，独衔紫诏下枫宸。", 
            "弛张仰见真文武，出入争看老凤麟。", 
            "七叶皇风清八道，百年高节重千钧。", 
            "文章光烛烟霄上，未是中朝第一珍。"
        ], 
        "title": "送董庶子使朝鲜", 
        "type": "律诗", 
        "yun": "真"
    }, 
    {
        "author": "邹期桢", 
        "era": "明", 
        "subtype": "五言律诗", 
        "text": [
            "万古弦歌地，良朋快盍簪。", 
            "交从淡处久，义向静中参。", 
            "风煖鸟声悦，晴熏草色酣。", 
            "吾徒名教乐，雅不在双柑。"
        ], 
        "title": "丽泽堂纪事与同志共勉之", 
        "type": "律诗", 
        "yun": "覃"
    }, 
    {
        "author": "邹缉", 
        "era": "明", 
        "subtype": "七言律诗", 
        "text": [
            "碧嶂云岩喷玉泉，平流宁似瀑流悬。", 
            "遥看素练明秋壑，却讶晴虹饮碧川。", 
            "飞沫拂林空翠湿，跳波溅石碎珠圆。", 
            "传闻绝顶芙蓉殿，犹记明昌避暑年。"
        ], 
        "title": "玉泉垂虹", 
        "type": "律诗", 
        "yun": "先"
    }, 
    {
        "author": "邹德基", 
        "era": "明", 
        "subtype": "七言绝句", 
        "text": [
            "双双戏狎若游空，头腹难分蛟与龙。", 
            "莫道一泓无活计，随身风雨在池中。"
        ], 
        "title": "玉泉池观鱼", 
        "type": "绝句", 
        "yun": null
    }, 
    {
        "author": "邬骥", 
        "era": "明", 
        "subtype": "七言律诗", 
        "text": [
            "买断芹塘数亩田，随时耕耨度流年。", 
            "起三间屋遮风雨，读几行书对圣贤。", 
            "从此尽依鸥鹭乐，于今不为利名牵。", 
            "閒来无事轩前坐，明月清风得自然。"
        ], 
        "title": "幽窗自咏", 
        "type": "律诗", 
        "yun": "先"
    }, 
    {
        "author": "云名山", 
        "era": "明", 
        "subtype": "七言律诗", 
        "text": [
            "中郎旧已蓄奇书，千古鸿名肯放虚。", 
            "道大自堪容口铄，心閒何事不眉舒。", 
            "四时好景诗收拾，万丈愁城酒破除。", 
            "身后儿孙何足计，于公门拟纳高车。"
        ], 
        "title": "閒居二首 其一", 
        "type": "律诗", 
        "yun": "鱼"
    }, 
    {
        "author": "云名山", 
        "era": "明", 
        "subtype": "七言律诗", 
        "text": [
            "高卧云林岁月馀，东风不到野人居。", 
            "春来山畔愁花鸟，老去人间笑栎樗。", 
            "无病不须供药饵，有园尽可种团蔬。", 
            "商山谷口千年事，沦隐无劳羡史书。"
        ], 
        "title": "閒居二首 其二", 
        "type": "律诗", 
        "yun": "鱼"
    }, 
    {
        "author": "云名山", 
        "era": "明", 
        "subtype": "七言律诗", 
        "text": [
            "舟隐途分十里馀，寻源聊向月云居。", 
            "北山不作移文诮，南亩甘联荷筱裾。", 
            "偏性避嚣宜远引，老年疏旷爱幽舒。", 
            "客从方外如相访，苦竹桥西有草庐。"
        ], 
        "title": "月浦新居", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "沆瀣契投恩义殊，名蜚琐闼焕青蒲。", 
            "星轺才远燕山路，鹏鸟骤翔浙水隅。", 
            "射斗剑沉金粟洽，飞霜简堕洛江徂。", 
            "讣闻瑟罢湘灵渺，一片愁云暗夕晡。"
        ], 
        "title": "挽李门生", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "世谱世姻谊独绸，梗踪三楚亦同游。", 
            "西邕正望霖为雨，南国遽闻玉是楼。", 
            "庭畔棘人悲七子，天涯雁侣泪双眸。", 
            "炙鸡絮酒从何酹，云树江山尽起愁。"
        ], 
        "title": "挽谭天侗亲家", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "春意先从邸第传，阳和有脚共欣然。", 
            "仁风暖散双江水，白雪光浮五色烟。", 
            "寒鸟迎曦争噪晓，岸容含露欲舒妍。", 
            "负暄莫献空怀曝，一瓣心香祝大年。"
        ], 
        "title": "和岷府长至韵（有诗扇、绒衣之锡）", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "澬水龙山岁月赊，三看梅萼绽寒衙。", 
            "离情忽逐飞鸿翥，望眼其如岭树遮。", 
            "归去竹林穿霭暖，閒来苔径踏云斜。", 
            "涧边鸥鸟应怀我，何日寻盟作主家。"
        ], 
        "title": "别扶东侄归粤", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "楚国悠悠八载淹，柏觞寥寂不成拈。", 
            "孤灯依恋延残腊，疏雨飘萧拂画檐。", 
            "久指翔鸿思郭瑀，未能栽柳学陶潜。", 
            "隔宵便作明年计，雪鬓沾尘也自嫌。"
        ], 
        "title": "辛巳除夕", 
        "type": "律诗", 
        "yun": "盐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "忆前壬午学之初，今又重逢觉梦如。", 
            "世事乘除皆戏奕，生涯终始一琴书。", 
            "先看春色争强健，后得屠苏任拙疏。", 
            "最是庭梅堪着眼，隔年风韵更饶馀。"
        ], 
        "title": "壬午元日（前壬午余初入学）", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "青规转燠散条风，暖遍长林万树丛。", 
            "昔日团炉相谑处，此时欢聚几人同。", 
            "惊心榆柳思村圃，入手年华羡钓翁。", 
            "遥祝庭花凝淑气，敷荣向日各争雄。"
        ], 
        "title": "元日怀诸父老子弟", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "山房盟结几何时，六十韶华又转支。", 
            "白发相侵俱老大，戆心犹在只童儿。", 
            "试看宦邸尘飞急，那似家山睡起迟。", 
            "解组抽簪应不远，鸥凫重与结心知。"
        ], 
        "title": "寄寿耀皭侄六十一", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "春色春情总不胜，雪深云暗夜寒凝。", 
            "如何佳节成虚度，赚却游人未可乘。", 
            "数阵街头挝闷鼓，一枝堂上照愁灯。", 
            "昔年欢聚枌榆事，欲觅些儿也未能。"
        ], 
        "title": "元宵雨有感", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "鹃声四月带馀寒，日日幽怀独倚栏。", 
            "乍喜足音儿与侄，遂令意绪戚成欢。", 
            "久知尘鞅为虚幻，惟有吾庐是所安。", 
            "冉冉八年湖海梦，好将归计问渔竿。"
        ], 
        "title": "似景侄二儿到衙", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "薰风渐次扫严寒，芳树阶前护曲栏。", 
            "客里逢君双鬓改，衙斋话旧两情欢。", 
            "丹凭善果心为炼，鹿附蕉隍梦亦安。", 
            "欲共投闲何处好，古冈明月阮池竿。"
        ], 
        "title": "喜谢养元至署前韵", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "几度乞骸未得归，楚湖午日尚寒衣。", 
            "乡园久别虚苍鬓，衙署犹惭对紫薇。", 
            "偶望六亭凝宿雾，转怀三径逗清晖。", 
            "虽然亦有承欢者，那似家常蟹蕨肥。"
        ], 
        "title": "宝署午日", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "倦飞未得遂幽栖，遥忆名园显水西。", 
            "拂槛兰枝凝露馥，满窗花影闹禽啼。", 
            "一从客楚漂蓬梗，几度惊心动鼓鼙。", 
            "四次乞骸归梦亟，主恩应许共渔溪。"
        ], 
        "title": "寄刘亲家", 
        "type": "律诗", 
        "yun": "齐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "遥望祥光奉命来，庆云璀璨辟天开。", 
            "绵绵带砺千年巩，烨烨龙章五色裁。", 
            "川谷流归咸有汇，鹿鸣歌振了无猜。", 
            "宝坊从此垂光远，日丽风清扫祲埃。"
        ], 
        "title": "和岷王赐宴（以建坊斋敕至）", 
        "type": "律诗", 
        "yun": "灰"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "谁氏声高武麓前，璇源毓派也多贤。", 
            "河间自昔流光远，词赋于今大雅传。", 
            "欲览上林春色好，先看芸局笔花鲜。", 
            "八纮力辟兔置阔，凤羽期觇彩蔚然。"
        ], 
        "title": "和宗室干锥（时起文换授）", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "怀人几度感秋蓬，消息遥凭健羽鸿。", 
            "虽是停云浮影渺，犹然鸣鹤和声通。", 
            "华山未许希夷擅，石峒还期鲁直同。", 
            "自笑风尘空潦倒，扁舟泛向海之东。"
        ], 
        "title": "寄答陈平若同门（时请告得旨）", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "剡水悠悠一棹过，芬蒸兰味谱情多。", 
            "季方高况星垂座，伯玉馀风雅入歌。", 
            "无奈倦游惊岁月，遂令离恨动烟波。", 
            "归家若问浮尘迹，已傍渔矶理钓蓑。"
        ], 
        "title": "赠平若乃弟", 
        "type": "律诗", 
        "yun": "歌"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "别来又觉绿葵肥，节序天涯转眼非。", 
            "南极一星光射斗，东阶群凤彩翻衣。", 
            "君开紫剑看龙跃，我认清溪狎鹭飞。", 
            "吴水粤山风雨改，嘤鸣声气共因依。"
        ], 
        "title": "方束归装得陆周明世兄书有怀老师及诸兄因寄答", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "自比幽岩鹤共飞，青田料得契玄机。", 
            "一窝高卧尧夫乐，三载欣瞻德曜晖。", 
            "时有庭枝翻绿袖，也无俗状溷渔矶。", 
            "凭君醒我浮尘梦，始向烟霞觅所依。"
        ], 
        "title": "邵陵别意七首 其一 舒慎庵", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "冥鸿迥尔逐高飞，早晚尘缘认静机。", 
            "澬水烟恬渔唱晚，龙山月朗羽仪辉。", 
            "白头青眼怜同调，黄菊苍松忆旧矶。", 
            "别后弧南频引望，并州魂梦自依依。"
        ], 
        "title": "邵陵别意七首 其二 马益轩", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "溟鲲健羽昔雄飞，鸥鸟于今共一机。", 
            "萼楼高映增声价，兰谱光腾览德辉。", 
            "试问投竿秋水老，可谁分坐绿苔矶。", 
            "祇缘筮得天山兆，风笛离亭重恋依。"
        ], 
        "title": "邵陵别意七首 其三 彭澄源", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "红尘不到野堂飞，何幸亲承杜德机。", 
            "北海杯领酣独醉，南窗日就枕馀辉。", 
            "相将栽柳拈花手，指点栖云睡鹭矶。", 
            "赋续归来成远别，双清阁上梦频依。"
        ], 
        "title": "邵陵别意七首 其四 曾十洲", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "金风乍觉叶初飞，撩动蒪鲈物外机。", 
            "为厌坭途尘鞅急，转思秋坞晚霞辉。", 
            "有人天路驰骐足，便我园林坐钓矶。", 
            "显晦行藏从此判，月梁颜色耿相依。"
        ], 
        "title": "邵陵别意七首 其五 府州县", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "养翮图南任所飞，芹池飞跃有真机。", 
            "秋光正好抟羊角，春色还看振凤辉。", 
            "桃李参差争向日，丝纶早晚坐垂矶。", 
            "临歧娓娓无多语，北阙东山各自依。"
        ], 
        "title": "邵陵别意七首 其六 孝廉文学", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "泽鸿那忍集惊飞，政拙惟期共息机。", 
            "分外徒然增巧累，林中自足戴清辉。", 
            "绿蓑青笠多长日，烟浦花村是稳矶。", 
            "但把六箴勤付尔，朝昏佩服得归依。"
        ], 
        "title": "邵陵别意七首 其七 百姓", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "寒冬一剑涉天涯，客路间关感物华。", 
            "隐隐浮云攒万岫，漫漫浅水荡孤艖。", 
            "计程不惮都畿远，回首那堪岭树遮。", 
            "燕市虽然春色近，犹怀昔日咏梅花。"
        ], 
        "title": "寄归永言兄", 
        "type": "律诗", 
        "yun": "麻"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "远臣不与近臣同，但爱花枝照眼红。", 
            "莫道夜深无酒卖，蛋家船在岸之东。"
        ], 
        "title": "夜泊马宁呈胡用晦吴献臣 其一", 
        "type": "绝句", 
        "yun": "东"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "白舫青帘几夜同，洞箫声里海云红。", 
            "百年身世今何处，笑倚梅花月正东。"
        ], 
        "title": "夜泊马宁呈胡用晦吴献臣 其二", 
        "type": "绝句", 
        "yun": "东"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "益庵本自是神医，也向花间拄竹枝。", 
            "莫惜更寻程道士，皇舆正尔赖驱驰。"
        ], 
        "title": "陈益庵下堂而伤其足", 
        "type": "绝句", 
        "yun": "支"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "邹生但理参同契，陈老今非矍铄翁。", 
            "岂谓苍生能忘我，世间自有汝南公。"
        ], 
        "title": "答顺德吴献臣", 
        "type": "绝句", 
        "yun": "东"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "乾坤谁执仲尼权，便敢删从己酉年。", 
            "大笠蔽天牛背稳，不妨写过戊申前。"
        ], 
        "title": "陈景元为录石斋集（止得己酉年分）", 
        "type": "绝句", 
        "yun": "先"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "绪风初泛紫猊烟，拱手丝纶碧海天。", 
            "元祐讲官遗话远，定谁参破老僧禅。"
        ], 
        "title": "光潜（为馀干赵同知题）", 
        "type": "绝句", 
        "yun": "先"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "细把平生点一过，病根深在隐微窝。", 
            "衔枚血战殊无效，更合灵丹乞华陀。"
        ], 
        "title": "复吴献臣", 
        "type": "绝句", 
        "yun": "歌"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "龙泉庵上苦书生，偶窃三巴第一名。", 
            "天下许多难了事，乡人何用太相惊。"
        ], 
        "title": "丙午乡试领荐乡人聚观于会江门外马上口占一绝", 
        "type": "绝句", 
        "yun": "庚"
    }, 
    {
        "author": "邹智", 
        "era": "明", 
        "subtype": "七言绝句", 
        "text": [
            "匹马萧萧度远岑，霜清月冷乱云深。", 
            "两行青泪衣裳湿，谁识良工独苦心。"
        ], 
        "title": "题万孝子诗卷", 
        "type": "绝句", 
        "yun": "侵"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "一年初识此公楼，纵不能诗也合留。", 
            "北极光华南极是，今人风致古人求。", 
            "仰登玉宇非无路，共济苍生合有舟。", 
            "尘鬓照来全未白，乘风好溯泰山游。"
        ], 
        "title": "中秋赏月（和汤侍御二首） 其一", 
        "type": "律诗", 
        "yun": "尤"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "天地中间共倚楼，夜深犹自挽衣留。", 
            "白榆丹桂端谁见，玉兔银蟾莫浪求。", 
            "活水照人真宝鉴，浮名于我本虚舟。", 
            "诗逢大将应难敌，况拥雄兵据上游。"
        ], 
        "title": "中秋赏月（和汤侍御二首） 其二", 
        "type": "律诗", 
        "yun": "尤"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "圣主龙飞九五天，只从尧舜接真传。", 
            "豁开日月云俱静，运转风雷化自宣。", 
            "司马携僮归政府，紫阳抱道侍经筵。", 
            "使轺未度东津水，已震西南万里边。"
        ], 
        "title": "送刘侍讲使安南", 
        "type": "律诗", 
        "yun": "先"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "浊思如何岂易胶，微官聊复得閒劳。", 
            "晚香敢谓安阳淡，真意还输栗里高。", 
            "万叶乱飞孤此杰，三秋中赏定谁曹。", 
            "一声长啸非难事，莫向花前浪郁陶。"
        ], 
        "title": "和刑部诸公赏菊韵二首 其一", 
        "type": "律诗", 
        "yun": "豪"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "写尽寒烟与败胶，爱花宁厌赏花劳。", 
            "酒兵入阵霜初破，诗将登坛月正高。", 
            "绝俗自宜莲并价，策勋当与杞同曹。", 
            "故知逸兴真难尽，更约明年共和陶。"
        ], 
        "title": "和刑部诸公赏菊韵二首 其二", 
        "type": "律诗", 
        "yun": "豪"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "古貌堂堂两汉儒，直从心地做工夫。", 
            "笑挥豸角嚣尘静，勇犯龙鳞睿眷纾。", 
            "南斗星高光北斗，东湖梅老主西湖。", 
            "芳心未用愁迟暮，天上灵脩目正盱。"
        ], 
        "title": "送林居鲁之杭州", 
        "type": "律诗", 
        "yun": null
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "铁杖扶来八十年，金函开诏沐龙涎。", 
            "鹿胎软衬蝉冠正，鱼佩高悬鹤氅鲜。", 
            "俯仰山中閒宰相，醉醒世上活神仙。", 
            "泷冈未表乾封固，万里孙儿泪洒天。"
        ], 
        "title": "闻二祖父三祖父皆以年冠带诗以志喜末句悲先祖父之不起也呜呼一喜一悲之间其所感者深矣孝子慈孙尚思所以惜时爱日以尽养志之诚也哉", 
        "type": "律诗", 
        "yun": "先"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "南国衣冠子胜流，相逢便与啖元脩。", 
            "初怪眼中无皂白，岂知皮里有春秋。", 
            "交游独我联貂尾，廊庙何人重笔头。", 
            "一寸丹心危欲折，梦魂夜夜绕龙楼。"
        ], 
        "title": "送夏廷璋还南都", 
        "type": "律诗", 
        "yun": "尤"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "玉河寒溜隔桥鸣，共立桥边恰五更。", 
            "逸鸟岂能粘以网，化虫犹自挶于茎。", 
            "道乡居士何年定，少室山人此日成。", 
            "老马似知离别意，徘徊柳下到天明。"
        ], 
        "title": "同乡李大器先生试教官不第受散官以归此虽旧例然待常调者多恋恋不忍舍先生此举亦为奇特云", 
        "type": "律诗", 
        "yun": "庚"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "立马卢沟话壮游，关河西去道途脩。", 
            "忠肝义胆谁当傅，白日青天本自秋。", 
            "千古天纲嗟鹿角，百年臣节仰鱼头。", 
            "圣贤步步皆平地，莫向空中浪倚楼。"
        ], 
        "title": "送李天瑞之咸宁（次姜仁夫韵二首） 其一", 
        "type": "律诗", 
        "yun": "尤"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "世道悠悠几日还，上方无剑斩穷奸。", 
            "跛麟载笔真辞阙，孤鹤乘风欲渡关。", 
            "履善自能歌正气，季通端不动愁颜。", 
            "丈夫惜别非无泪，不向忠臣此日潸。"
        ], 
        "title": "送李天瑞之咸宁（次姜仁夫韵二首） 其二", 
        "type": "律诗", 
        "yun": "删"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "铁杖何年入此山，今人庵是古人庵。", 
            "春风小圃脩花史，落日疏林纵酒谈。", 
            "放鹤亭高尘网断，听莺桥近野情酣。", 
            "莫辞老背寻常炙，寒露侵凌恐未堪。"
        ], 
        "title": "金井山居次韵", 
        "type": "律诗", 
        "yun": "覃"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "此身本与两仪齐，造化谁云是小儿。", 
            "必有事焉元自欠，罔之生也竟何为。", 
            "华陀自古真难遇，邹浩从今不用悲。", 
            "却恐故人疏太甚，枯梅无复长新枝。"
        ], 
        "title": "偶得寒疾一汗而愈寄伯瞻", 
        "type": "律诗", 
        "yun": "支"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "君王不受群臣贺，万国人心又一醒。", 
            "虞舜自能敦大本，伯夷正好播祥刑。", 
            "谁家北斗兼南斗，此日长亭复短亭。", 
            "马上乱将疏柳折，不知寒日下林坰。"
        ], 
        "title": "邓秋官进贺还南都（编脩之兄）", 
        "type": "律诗", 
        "yun": "青"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "过尽元宵更此灯，太平乐事几人曾。", 
            "极知鳌禁终雄立，岂谓虬髯已勃兴。", 
            "诗自春来初试笔，酒缘病后却粗能。", 
            "夜深明月真如洗，十二阑干取次凭。"
        ], 
        "title": "二十夜会饮汤侍御家次其韵", 
        "type": "律诗", 
        "yun": "蒸"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "朝野方传英主事，安危宁系小臣身。", 
            "银山铁壁虽难动，玉色金声本易亲。", 
            "人到白头终是尽，事垂青史定谁真。", 
            "梦中不识身犹系，又逐东风入紫宸。"
        ], 
        "title": "非所写怀", 
        "type": "律诗", 
        "yun": "真"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "《云》、《韶》声静拜彤墀，转觉婵媛不自持。", 
            "罪大故应诛两观，网疏犹得窜三危。", 
            "尽披肝胆知何日，望见衣裳只此时。", 
            "但愿太平无一事，孤臣万死更何悲。"
        ], 
        "title": "辞朝", 
        "type": "律诗", 
        "yun": "支"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "大江东下势如军，万里秋光此夜分。", 
            "去国元非章子厚，立朝只合范希文。", 
            "荷衣太薄从新制，兰畹将芜趁早耘。", 
            "众口是非何日定，自将尧舜致吾君。"
        ], 
        "title": "留别南畿诸友", 
        "type": "律诗", 
        "yun": "文"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "静坐空山老自便，登庸策免两茫然。", 
            "鸡豚社里推前辈，桃李场中谢少年。", 
            "学古每羞元凯癖，行高还讶史云偏。", 
            "平生心事知何限，夜夜焚香独告天。"
        ], 
        "title": "题易庵卷", 
        "type": "律诗", 
        "yun": "先"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "甲夜已分还乙夜，短吟未已更长吟。", 
            "眼妨还视频移烛，病怯清寒重拥衾。", 
            "大将师行全整肃，老臣建立自深沉。", 
            "他年锓板谁当写，莫负千秋万古心。"
        ], 
        "title": "读月湖诗（月湖杨方震别号）", 
        "type": "律诗", 
        "yun": "侵"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "宫柳依依辞北阙，江枫撼撼度南陬。", 
            "松明书院曾修未，司户参军果是不。", 
            "汲井几年还抱瓮，济河此日合焚舟。", 
            "虚空筋斗非难打，却恐羲和不易留。"
        ], 
        "title": "漫赋寄杨方震", 
        "type": "律诗", 
        "yun": "尤"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "月朗风清水手多，孤舟不发欲如何。", 
            "边无急报将军醉，岭有微霜吏目过。", 
            "薏苡岂能诬马援，荔枝久矣待东坡。", 
            "人生去住真如梦，对酒惟应发浩歌。"
        ], 
        "title": "留别王守禦", 
        "type": "律诗", 
        "yun": "歌"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "墓草知经几度霜，当年手泽尚生光。", 
            "细看此老殷勤甚，直欲诸郎把玩长。", 
            "买椟还珠今往往，画蛇着足亦伥伥。", 
            "紫阳台上真衣钵，千古何人为表章。"
        ], 
        "title": "题宝泽卷守拙翁手书小学真解遗其子其子宝之今颇有成立故赋此", 
        "type": "律诗", 
        "yun": "阳"
    }, 
    {
        "author": "邹斯盛", 
        "era": "明", 
        "subtype": "五言律诗", 
        "text": [
            "春暖冰芽茁，秋深味更清。", 
            "有花开水底，是叶贴湖平。", 
            "野客分云种，山厨带露烹。", 
            "橘黄霜白后，对酒奈何情。"
        ], 
        "title": "太湖采莼并引 其一", 
        "type": "律诗", 
        "yun": "庚"
    }, 
    {
        "author": "邹斯盛", 
        "era": "明", 
        "subtype": "五言律诗", 
        "text": [
            "风静绿生烟，烟中荡小船。", 
            "香丝萦手滑，清供得秋鲜。", 
            "荇叶分圆缺，鲈鱼相后先。", 
            "谁云是千里，采采自今年。"
        ], 
        "title": "太湖采莼并引 其二", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "连街童叟拥蹄轮，别酒三杯祝愿频。", 
            "携得民情随马足，胜于囊橐闹衢尘。", 
            "遥瞻越岭怀乡井，才出安门是野人。", 
            "驿路长亭闻鸟语，声声如恋倦游身。"
        ], 
        "title": "归田十首 其一", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "不堪驽蹇逐征轮，乡圃关心入梦频。", 
            "归矣一湾新夜月，飘然两袖拂风尘。", 
            "辞将竿木场中侣，结伴烟霞物外人。", 
            "家住深乡城市迥，先人环堵可容身。"
        ], 
        "title": "归田十首 其二", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "笑却羲车不驻轮，客途岁籥几惊频。", 
            "羞看华发侵乌帽，惟羡青山远俗尘。", 
            "遮道漫劳怜去骑，飞云正喜引归人。", 
            "鱼肥沼里蒪蔬美，浪说季鹰称后身。"
        ], 
        "title": "归田十首 其三", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "畏从埈阪叱奔轮，指使馀年乞致频。", 
            "不羡锦衣甘野服，轻抛朱绶等浮尘。", 
            "江山免笑为逋客，风月相邀作主人。", 
            "世路故交如有问，深深薜荔稳藏身。"
        ], 
        "title": "归田十首 其四", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "也曾涂抹学埋轮，扬历于今变态频。", 
            "抽簪自是无嫌忌，制芰由来不染尘。", 
            "碧水丹崖天赐我，月窗云榻我同人。", 
            "閒居赋就无非想，笑比图南一觉身。"
        ], 
        "title": "归田十首 其五", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "人间何必恋雕轮，得失那知宠辱频。", 
            "手板已辞三院长，脚头不滚九衢尘。", 
            "从他滟滪多狂浪，须识江湖有散人。", 
            "料理平时栽荔圃，月来花影上闲身。"
        ], 
        "title": "归田十首 其六", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "拟学尊生老斫轮，归途喜听马蹄频。", 
            "先将草檄移花坞，早倩松风扫石尘。", 
            "朋好不须新结社，鸥群应许旧盟人。", 
            "轻舟已认回头岸，不似从前浪梗新。"
        ], 
        "title": "归田十首 其七", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "天边缥缈耀红轮，引望宁无感恋频。", 
            "祇以伐檀惭潦倒，遂凭丛桂隔炎尘。", 
            "门前流水应归我，陇上闲云岂属人。", 
            "耕凿犹然歌帝力，行藏总是主恩身。"
        ], 
        "title": "归田十首 其八", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "每耽小睡思藤轮，况值秋声入户频。", 
            "彭泽归来依绿柳，野堂飞不到红尘。", 
            "问谁许我为知己，除却明农是故人。", 
            "万境都归虚幻里，倘来何物役吾身。"
        ], 
        "title": "归田十首 其九", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "最是快心月一轮，几回见月忆归频。", 
            "聊凭一曲良坑水，洗却八年世路尘。", 
            "坐石投竿差得地，傍花随柳更宜人。", 
            "一条烟际渔樵径，野老时过伴此身。"
        ], 
        "title": "归田十首 其十", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "倦羽思林愿不违，秋容已觉紫烟飞。", 
            "几湾流水浮舟稳，一片轻帆挂月辉。", 
            "山圃应知薯芋熟，江门料得蟹鲈肥。", 
            "庭前三五儿童望，客子计程且晚归。"
        ], 
        "title": "全州舟行", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "一叶乘流渐以东，临流归兴更无穷。", 
            "翛然马迹车尘外，莞尔山情水意中。", 
            "泛棹随波秋夜月，穿帘到枕蓼花风。", 
            "家乡望处飞云渺，傍岸歌声闹客蓬。"
        ], 
        "title": "马头山晚泊似景韵", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "青嶂如屏展画图，沿涯认塔径盘纡。", 
            "放开眼界随云豁，拨尽烦襟与梵俱。", 
            "有钵有衣诸相有，无台无树一尘无。", 
            "年来久厌纷嚣障，始向山中觅苾刍。"
        ], 
        "title": "登无量寺（在金州高山）", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "四面巍峨石是山，半分翠色半江湾。", 
            "舟从返照沙边系，鸟带斜阳树里还。", 
            "望眼每穷峰巅外，快心只在水云间。", 
            "相将故里无多路，好与凫鸥共等閒。"
        ], 
        "title": "阳朔晚泊", 
        "type": "律诗", 
        "yun": "删"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "雨洗炎氛秋色新，飘飘寒叶井梧频。", 
            "云遮鸟鹊虚宵月，星度银河暗庆辰。", 
            "天上谩言逢又别，人间每见屈还伸。", 
            "阮咸犊鼻从吾拙，何事纷纷乞巧人。"
        ], 
        "title": "七夕雨（步韵）", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "凄凄旅馆雨还风，潦倒一杯叹转蓬。", 
            "玉宇云浮深浅处，鹊桥夜度有无中。", 
            "望来暝色兼秋色，看破囊空亦累空。", 
            "其奈相逢戎马日，他乡泽畔有哀鸿。"
        ], 
        "title": "又莫启瑶在坐因有感于乃侄承昊被虏未归", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "漂泊频惊影物迁，间关备历几颠连。", 
            "遭穷始识穷中境，违世还馀世外天。", 
            "谩借岩云供逸兴，凭将崖水洗忧煎。", 
            "西风萧飒莲房冷，梦逐梁头月色前。"
        ], 
        "title": "寄赵亲家", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "星辉南极祥光远，八十优游矍铄翁。", 
            "珠海轻疑浮舞鹤，蓬莱深处卧湫龙。", 
            "欣承白雪来情重，伫看庭兰暮景浓。", 
            "化国风光归老隐，任闲啸傲五羊东。"
        ], 
        "title": "和五羊萧鸾赓老者", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "巍峨石壁障中流，深结亭楼小洞幽。", 
            "屋傍千峰淩日月，门环一水亘春秋。", 
            "种松渐老龙鳞色，解绶时从栗里游。", 
            "一榻高悬谁可下，曲江庙界箸前筹。"
        ], 
        "title": "十八日过牛头石", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "长亭去路是珠玑，此日观风感黍离。", 
            "编户村中人集处，摩肩道上马交驰。", 
            "已无故老谈前事，那得新闻访旧支。", 
            "遥忆先人曾赋此，百年泰运又还期。"
        ], 
        "title": "过沙水珠玑村", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "晚子依依膝下娱，七龄方始识之无。", 
            "自知补拙惟韩线，敢谓投时有魏珠。", 
            "三釜末由供菽水，二人何地答勤劬。", 
            "梅山暂老龙鳞树，怅望白云夜月孤。"
        ], 
        "title": "舟中忆椿萱", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "车马纷纷紫陌尘，无情草木自知春。", 
            "枝头啼鸟如迎客，路上行人恨别群。", 
            "莱峒草堂荆树茂，宜民桥馆绨袍氲。", 
            "况逢岁晚思更切，信是名缰逐此身。"
        ], 
        "title": "北路值春怀诸兄并朱志晓容同年", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "满望烟霞望欲迷，横天寒色正凄凄。", 
            "家家爆竹送残腊，处处村人归旧蹊。", 
            "独有英雄催上道，偏随新柳历前堤。", 
            "平夷不叱王尊驭，四面春风衬马蹄。"
        ], 
        "title": "二十九日途中偶成", 
        "type": "律诗", 
        "yun": "齐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "旋途风雪不胜寒，赖有屠苏对夕欢。", 
            "纵饮不辞卢采剧，高歌那觉漏更阑。", 
            "萍踪会拟五星聚，剑气光腾万里看。", 
            "上苑风光春色好，看花共约向长安。"
        ], 
        "title": "初一日同高戴韦龙乘六二同年并江西张墨卿桥梓饮于东家", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "冰凝水面雪遍歧，盐撒空中拂柳枝。", 
            "寒午宿禽栖尚稳，履端行客迹还稀。", 
            "陇头无使青梅树，雪上何人披鹤衣。", 
            "愿借天边红日丽，负暄乘暖到京畿。"
        ], 
        "title": "正月初二日早行苦寒", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "载酒乘兴画舫游，湖心亭畔暂维舟。", 
            "碧潭荡漾霞山峭，白日昭回岳寺幽。", 
            "纵棹往还襟自豁，放歌断续景饶收。", 
            "鸟声不觉啼残夕，转忆仲宣作赋楼。"
        ], 
        "title": "游西湖", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "春风花发满长安，得意何人跃马看。", 
            "延水双龙腾紫气，汉廷三策并琅玕。", 
            "踟蹰解袂绨袍重，慷慨担囊敝貉寒。", 
            "赖有金兰意气在，相期宁肯负弹冠。"
        ], 
        "title": "京师别李伯襄何卜熙", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "分手踌躇沙水边，春风拂袖倍凄然。", 
            "长安去路云风迥，阮曲归途节序迁。", 
            "补衮惭予非美锦，飞黄期尔著先鞭。", 
            "驱驰皇路男儿事，无那离情各恨天。"
        ], 
        "title": "南雄沙水村别四兄诸侄", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "两袖西风疋马瘏，天涯行色正骎骎。", 
            "未酬函谷弃繻志，浪笑王元好胜心。", 
            "几处鸡鸣关月晓，一声猿啸洞云深。", 
            "越南客子多秋兴，更把新吟付旧吟。"
        ], 
        "title": "过梅关", 
        "type": "律诗", 
        "yun": "侵"
    }, 
    {
        "author": "邹梦桂", 
        "era": "明", 
        "subtype": "七言绝句", 
        "text": [
            "画船锦席照沧波，云署星旗戒晓过。", 
            "莫讶倾城争卧辙，金汤十里折冲多。"
        ], 
        "title": "锡山揽袂集三首 其一", 
        "type": "绝句", 
        "yun": "歌"
    }, 
    {
        "author": "邹梦桂", 
        "era": "明", 
        "subtype": "七言绝句", 
        "text": [
            "大江西望接天长，山势龙蟠是帝乡。", 
            "春日看花上牛首，知君忘却在河阳。"
        ], 
        "title": "锡山揽袂集三首 其二", 
        "type": "绝句", 
        "yun": "阳"
    }, 
    {
        "author": "邹梦桂", 
        "era": "明", 
        "subtype": "七言绝句", 
        "text": [
            "金陵自昔列为仙，画省含香况少年。", 
            "莫问江头将北客，风烟一望却凄然。"
        ], 
        "title": "锡山揽袂集三首 其三", 
        "type": "绝句", 
        "yun": "先"
    }, 
    {
        "author": "邹衍中", 
        "era": "明", 
        "subtype": "七言绝句", 
        "text": [
            "放鹤何年鹤未归，红衣几欲点霜衣。", 
            "低徊不作朝阳梦，徒抱丹心向日飞。"
        ], 
        "title": "鹤子朝霞", 
        "type": "绝句", 
        "yun": "微"
    }, 
    {
        "author": "邹衍中", 
        "era": "明", 
        "subtype": "七言绝句", 
        "text": [
            "白云飞过树生天，无漏争归古佛前。", 
            "输与巅南□首座，松风谡谡老凄禅。"
        ], 
        "title": "古佛松林", 
        "type": "绝句", 
        "yun": "先"
    }, 
    {
        "author": "邹衍中", 
        "era": "明", 
        "subtype": "七言绝句", 
        "text": [
            "疏钟原自佛分身，点点慈悲为醒尘。", 
            "试问开元至今日，不知曾度几何人。"
        ], 
        "title": "开元晓钟", 
        "type": "绝句", 
        "yun": "真"
    }, 
    {
        "author": "邹衍中", 
        "era": "明", 
        "subtype": "七言绝句", 
        "text": [
            "白石山人懒下山，丹成点化石头顽。", 
            "几回欲向云中去，祇恐群仙不放还。"
        ], 
        "title": "白石洞天", 
        "type": "绝句", 
        "yun": "删"
    }, 
    {
        "author": "邹衍中", 
        "era": "明", 
        "subtype": "七言绝句", 
        "text": [
            "亭亭午夜两蝉娟，一立峰头一雾边。", 
            "学取画眉谁得似，天姿青白各为妍。"
        ], 
        "title": "峨眉夜月", 
        "type": "绝句", 
        "yun": "先"
    }, 
    {
        "author": "邹衍中", 
        "era": "明", 
        "subtype": "七言绝句", 
        "text": [
            "半藏舍利半莓苔，劫火曾经未化灰。", 
            "芳草年年春自绿，六朝往事一寒堆。"
        ], 
        "title": "平原古塔", 
        "type": "绝句", 
        "yun": "灰"
    }, 
    {
        "author": "邹衍中", 
        "era": "明", 
        "subtype": "七言绝句", 
        "text": [
            "爽籁清风水面浮，人同烟景上扁舟。", 
            "凭谁倩得王摩诘，写出南湖片片秋。"
        ], 
        "title": "南湖秋汎", 
        "type": "绝句", 
        "yun": "尤"
    }, 
    {
        "author": "邹奕", 
        "era": "明", 
        "subtype": "五言律诗", 
        "text": [
            "春来倦行乐，春去却寻幽。", 
            "花落随风舞，溪喧带雨流。", 
            "乾坤真逆旅，身世似悬疣。", 
            "何物令人羡，忘机海上鸥。"
        ], 
        "title": "和沈诚庄绎韵四首 其一", 
        "type": "律诗", 
        "yun": "尤"
    }, 
    {
        "author": "邹奕", 
        "era": "明", 
        "subtype": "五言律诗", 
        "text": [
            "闲居忘俗累，行乐喜芳春。", 
            "露滴乌巾垫，花迎白苎新。", 
            "清歌移晚兴，佳句涤襟尘。", 
            "处处香醪熟，谁家味最醇。"
        ], 
        "title": "和沈诚庄绎韵四首 其二", 
        "type": "律诗", 
        "yun": "真"
    }, 
    {
        "author": "邹奕", 
        "era": "明", 
        "subtype": "五言律诗", 
        "text": [
            "荏苒伤春老，蹉跎惜岁华。", 
            "客居移未定，社酒不须赊。", 
            "花柳知无恙，云山画莫加。", 
            "寻芳徒步好，何用早将车。"
        ], 
        "title": "和沈诚庄绎韵四首 其三", 
        "type": "律诗", 
        "yun": "麻"
    }, 
    {
        "author": "邹奕", 
        "era": "明", 
        "subtype": "五言律诗", 
        "text": [
            "长须携尺素，邀客扣涂茨。", 
            "筋力非前日，襟怀似昔时。", 
            "酒从花下酌，船傍柳边维。", 
            "风景还堪赏，闲游也未迟。"
        ], 
        "title": "和沈诚庄绎韵四首 其四", 
        "type": "律诗", 
        "yun": "支"
    }, 
    {
        "author": "邹亮", 
        "era": "明", 
        "subtype": null, 
        "text": [
            "宠极爱怜初，憎生妒忌余。", 
            "隔花闻凤吹，卷幔望鸾舆。", 
            "夜月闲金屋，秋尘暗绮疏。", 
            "悲愁谁解赋，惟有马相如。"
        ], 
        "title": "长门怨", 
        "type": "乐府曲辞", 
        "yun": "鱼"
    }, 
    {
        "author": "邹迪光", 
        "era": "明", 
        "subtype": null, 
        "text": [
            "金商薄秋麓，桂树凌青苍。", 
            "绪风叩元壑，爽籁奔虚堂。", 
            "俯听山虫鸣，仰视林雁翔。", 
            "方塘逗玉液，粼粼浮清光。", 
            "鉴貌烛毛发，漱齿流芳香。", 
            "买山未可得，招隐焉能忘。"
        ], 
        "title": "和三唐人惠山诗（录二） 其一", 
        "type": "古风", 
        "yun": "阳"
    }, 
    {
        "author": "邹迪光", 
        "era": "明", 
        "subtype": null, 
        "text": [
            "金仙栖石龛，珠宫结灵樾。", 
            "黄叶樵路深，绿苔人履绝。", 
            "岩花见空色，山云悟生灭。", 
            "客来啸远风，僧行踏凉月。", 
            "香灯十地明，宝铎四天发。", 
            "已是都率宫，讵想襄城辙。"
        ], 
        "title": "和三唐人惠山诗（录二） 其二", 
        "type": "古风", 
        "yun": null
    }, 
    {
        "author": "邹迪光", 
        "era": "明", 
        "subtype": null, 
        "text": [
            "初阳革故阴，同人撰心赏。", 
            "总辔涉原隰，谷风荐五两。", 
            "牵裾袭芳郁，伐木递遐响。", 
            "林叶渐蒙密，岩葩尽升长。", 
            "钩云屡回复，名园出苍莽。", 
            "旋从童稚入，复偕魔犊往。", 
            "岩气乍扫涤，石楼发清爽。", 
            "瞩远无近寻，临深有余想。", 
            "仁智乐在斯，意适忘归鞅。"
        ], 
        "title": "春暮新斋偕友人步入惠山憩秦氏园亭", 
        "type": "古风", 
        "yun": "养"
    }, 
    {
        "author": "邹忠倚", 
        "era": "明", 
        "subtype": null, 
        "text": [
            "入世苦不迟，入山苦不早。", 
            "千载驰驱情，零落归荒草。", 
            "柴门静无事，小木倏成抱。", 
            "石涧何时流，夕阳寒古道。", 
            "七月十日霖，烟云墨如扫。", 
            "木末可垂罾，葑田浮荇藻。", 
            "雷雨龙皮黑，原畲色同槁。", 
            "独蚊展古湫，孤屿想妍好。", 
            "山水变化深，秋风日衰老。"
        ], 
        "title": "俞家坞", 
        "type": "古风", 
        "yun": "皓"
    }, 
    {
        "author": "邹兑金", 
        "era": "明", 
        "subtype": null, 
        "text": [
            "举世既如此，独醒伤我神。", 
            "是以彻夜饮，挥杯劝旁人。", 
            "忽见天际月，惊落头上巾。", 
            "试问今何夕，寒烟暗前津。", 
            "抚膺长太息，抑郁恨难伸。", 
            "嗟嗟浩歌者，且复饮吾醇。"
        ], 
        "title": "夜饮", 
        "type": "古风", 
        "yun": "真"
    }, 
    {
        "author": "邹可张", 
        "era": "明", 
        "subtype": "七言律诗", 
        "text": [
            "五穗城西二玉壶，浮来仙石隐蓁芜。", 
            "峰头凫舄空云雾，天际鸾笙半有无。", 
            "井注丹泉流石瀡，鹤乘香篆趁仙都。", 
            "错珍不用修清供，直采罗浮九节蒲。"
        ], 
        "title": "奉浮葛二仙入祀朱明馆", 
        "type": "律诗", 
        "yun": "虞"
    }, 
    {
        "author": "邹可张", 
        "era": "明", 
        "subtype": "七言律诗", 
        "text": [
            "仙城卜筑自疏迂，台沼烟花类玉壶。", 
            "少小春江看化鲤，老来秋思却悬鲈。", 
            "鲜烹细绘频供馔，庖有新醅不用沽。", 
            "一自天雄归汗马，蒲轮还到渭川无。"
        ], 
        "title": "观大参陈道襄钓台捕鱼", 
        "type": "律诗", 
        "yun": "虞"
    }, 
    {
        "author": "邹可张", 
        "era": "明", 
        "subtype": "七言律诗", 
        "text": [
            "夜寒离思妒疏钟，梦逐梅花雪里踪。", 
            "怜尔中原推倚马，为谁炎海此登龙。", 
            "停车已识仙羊石，飞盖还期白鹤峰。", 
            "归去倘成司马信，好将奇胜寄题封。"
        ], 
        "title": "送方元素回歙", 
        "type": "律诗", 
        "yun": "冬"
    }, 
    {
        "author": "邹可张", 
        "era": "明", 
        "subtype": "七言律诗", 
        "text": [
            "摇落诸天客梦劳，江湖应念广寒高。", 
            "秋来步月闻天籁，夜去鸣钟杂海涛。", 
            "兰桨直须浮赤壁，羽衣犹欲度临皋。", 
            "长公不独雄文藻，盛有风流禆雅骚。"
        ], 
        "title": "游小金山", 
        "type": "律诗", 
        "yun": "豪"
    }, 
    {
        "author": "邹可张", 
        "era": "明", 
        "subtype": "七言律诗", 
        "text": [
            "灵境初看紫气浮，那堪星旆去悠悠。", 
            "虚堂昼静琴声在，野径苔深鹤迹留。", 
            "抱郭春辉藏万树，长江流水自千秋。", 
            "最怜浮葛祠前月，转觉清光上凤楼。"
        ], 
        "title": "浮邱社怀赵太史", 
        "type": "律诗", 
        "yun": "尤"
    }, 
    {
        "author": "邹可张", 
        "era": "明", 
        "subtype": "七言律诗", 
        "text": [
            "巀嶪山楼接上台，朱帘高傍紫烟开。", 
            "丹梯百尺元无暑，玉舄双留不染苔。", 
            "刘鋹宫墙飞燕尽，任嚣雉堞野猿哀。", 
            "何如胜地留仙迹，旷世频迎上客来。"
        ], 
        "title": "浮邱景紫烟楼", 
        "type": "律诗", 
        "yun": "灰"
    }, 
    {
        "author": "邹可张", 
        "era": "明", 
        "subtype": "七言律诗", 
        "text": [
            "亭回玉树翠攒空，髣髴层霄五柞宫。", 
            "凫舄何年留石磴，鸾笙此夕入帘栊。", 
            "消烦漫汲投龙井，解愠还歌挹袖风。", 
            "欹枕诗成如卧雪，倦从河朔滥郫筒。"
        ], 
        "title": "浮邱景挹袖轩", 
        "type": "律诗", 
        "yun": "东"
    }, 
    {
        "author": "邹可张", 
        "era": "明", 
        "subtype": "七言律诗", 
        "text": [
            "岁寒绝壁一跻攀，锦石琪花指顾间。", 
            "法界可能生羽翰，慈云元自识名山。", 
            "静观侍者调三业，未悟阿难授八环。", 
            "欲面贞珉稽往事，篆文积雨掩苔斑。"
        ], 
        "title": "飞来寺 其一", 
        "type": "律诗", 
        "yun": "删"
    }, 
    {
        "author": "邹可张", 
        "era": "明", 
        "subtype": "七言律诗", 
        "text": [
            "老来非佛亦非仙，祇学东坡也问禅。", 
            "忘杖直凭千仞刹，逢人休道古稀年。", 
            "注岩不涸澄心水，归鹤犹嫌煮石烟。", 
            "莫向蓬壶更飞去，此中奇胜接诸天。"
        ], 
        "title": "飞来寺 其二", 
        "type": "律诗", 
        "yun": "先"
    }, 
    {
        "author": "邹忠倚", 
        "era": "明", 
        "subtype": "五言律诗", 
        "text": [
            "吾爱汉阴老，清风千古垂。", 
            "濯缨沧海阔，狎鸟岁阴迟。", 
            "坐即南山影，行歌招隐词。", 
            "昔贤惭识寡，幽愤自形诗。"
        ], 
        "title": "夜坐", 
        "type": "律诗", 
        "yun": "支"
    }, 
    {
        "author": "邹忠倚", 
        "era": "明", 
        "subtype": "七言律诗", 
        "text": [
            "野老生涯足自宽，坐来秋草日凋残。", 
            "雨中落果童先觉，灯下鸣螀妇起叹。", 
            "涧水恰供粳稻熟，松风偏与缚茅寒。", 
            "蘧庐信宿犹余事，得句频来石上刊。"
        ], 
        "title": "英溪", 
        "type": "律诗", 
        "yun": "寒"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "刁斗无声画戟寒，独看瘦鹤上阑干。", 
            "荆扬以上云门镇，岭海之间首领官。", 
            "消息盈虚天岂定，卷舒作用古来难。", 
            "直须痛饮屠酥酒，此是人间却老丹。"
        ], 
        "title": "除夕", 
        "type": "律诗", 
        "yun": "寒"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "长衫大袖拥轻舆，搭飒乾坤一腐儒。", 
            "平野时时火明灭，荒村往往竹扶疏。", 
            "备倭将勇妖星落，穷海天寒厉鬼孤。", 
            "不识不知朝又晚，几回惭愧送行夫。"
        ], 
        "title": "岭南道中 其一", 
        "type": "律诗", 
        "yun": null
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "我道炎荒别有天，炎荒也只是西川。", 
            "诸洋但比瞿塘大，五岭何如栈道悬。", 
            "细和陶诗虽逸驾，力排日录亦空拳。", 
            "乐天知命刘夫子，万古千秋独凛然。"
        ], 
        "title": "岭南道中 其二", 
        "type": "律诗", 
        "yun": "先"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "寸铁安能铸大钟，行藏空负翠微峰。", 
            "适观云谷老人作，恐与武夷精舍同。", 
            "落日还凭高阁望，晓风又速画船东。", 
            "野花莫乱桓公眼，大构犹须讫此工。"
        ], 
        "title": "奉和石翁游圭峰韵拜呈陶宪长", 
        "type": "律诗", 
        "yun": null
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "浪信人言岂尽然，蓬莱元自属神仙。", 
            "海浮沆瀣斟初满，天放婵娟赏最先。", 
            "草木已非王虺路，衣冠全别尉陀年。", 
            "昨来尽读骚人赋，最爱长沙第一篇。"
        ], 
        "title": "初到石城 其一", 
        "type": "律诗", 
        "yun": "先"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "南北东西几谪仙，小臣独荷主恩偏。", 
            "疏狂言语施行半，简靖衙门偃仰便。", 
            "旋织药笼供检讨，剩开花径待旬宣。", 
            "老亲莫谩忧边远，此去分茅更一千。"
        ], 
        "title": "初到石城 其二", 
        "type": "律诗", 
        "yun": "先"
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "逢一疏林酒一行，侍儿亲倚棹歌声。", 
            "昔闻海水如天远，谁放山花似火明。", 
            "烟外孤帆风正驶，苔中欹枕梦初醒。", 
            "细看斗笠非难制，莫遣乌纱累此生。"
        ], 
        "title": "巡海呈周文郁", 
        "type": "律诗", 
        "yun": null
    }, 
    {
        "author": "邹智", 
        "era": "明", 
        "subtype": "七言律诗", 
        "text": [
            "岭表何官最我閒，我颜原不似公颜。", 
            "坐残夜雨斑衣冷，望断秦云大被难。", 
            "药盏不曾三日歇，柴门常用两重关。", 
            "小儿度日真如梦，独钓蟛蜞去不还。"
        ], 
        "title": "和吴献臣衰病吟", 
        "type": "律诗", 
        "yun": null
    }, 
    {
        "author": "邹升", 
        "era": "明", 
        "subtype": "七言律诗", 
        "text": [
            "竹笑花眠独坐时，影侵虚室意迟迟。", 
            "水流不碍云孤起，帘下何妨月一窥。", 
            "南面百城严尔室，北窗五月乐吾师。", 
            "偶然池上看蝌蚪，爱惜秦余有所思。"
        ], 
        "title": "独感二首 其一", 
        "type": "律诗", 
        "yun": "支"
    }, 
    {
        "author": "邹升", 
        "era": "明", 
        "subtype": "七言律诗", 
        "text": [
            "闲鸥眠起濯江湖，刷羽风前不受污。", 
            "山水方滋非故态，乾坤已古自新吾。", 
            "末流何暇假仁义，旷代难逢真士夫。", 
            "圣哲静观成一笑，笑他蛮触只区区。"
        ], 
        "title": "独感二首 其二", 
        "type": "律诗", 
        "yun": "虞"
    }, 
    {
        "author": "邹元标", 
        "era": "明", 
        "subtype": null, 
        "text": [
            "终岁谋生树谷，百年之计惟德。", 
            "种谷时有丰歉，树德性无通啬。", 
            "俯仰不愧不怍，今古可法可则。", 
            "知者休心忘念，宇宙山河一息。", 
            "直下仁为已任，千圣俟之不惑。"
        ], 
        "title": "题徐柳川树德堂", 
        "type": "六言诗", 
        "yun": "职"
    }, 
    {
        "author": "邹元标", 
        "era": "明", 
        "subtype": null, 
        "text": [
            "是处亭台有月，谁家院落无春。", 
            "直下劝君荐取，东山满目嶙峋。"
        ], 
        "title": "偶兴 其一", 
        "type": "六言诗", 
        "yun": "真"
    }, 
    {
        "author": "邹元标", 
        "era": "明", 
        "subtype": null, 
        "text": [
            "聚众谭来即有，退后閒居说无。", 
            "动分有无二见，斯人永堕迷涂。"
        ], 
        "title": "偶兴 其二", 
        "type": "六言诗", 
        "yun": "虞"
    }, 
    {
        "author": "邹元标", 
        "era": "明", 
        "subtype": null, 
        "text": [
            "饥餐渴饮倦床，春煖夏热秋凉。", 
            "若是英雄男子，平常尽可承当。"
        ], 
        "title": "偶兴 其三", 
        "type": "六言诗", 
        "yun": "阳"
    }, 
    {
        "author": "邹元标", 
        "era": "明", 
        "subtype": null, 
        "text": [
            "峨冠博带名流，举目扬眉可羞。", 
            "处处人人本分，兄兄弟弟真修。"
        ], 
        "title": "偶兴 其四", 
        "type": "六言诗", 
        "yun": "尤"
    }, 
    {
        "author": "邹元标", 
        "era": "明", 
        "subtype": null, 
        "text": [
            "少小浸浸谭道，老来一窍难通。", 
            "自诧边知半见，可怜万紫千红。"
        ], 
        "title": "偶兴 其五", 
        "type": "六言诗", 
        "yun": "东"
    }, 
    {
        "author": "邹元标", 
        "era": "明", 
        "subtype": null, 
        "text": [
            "嗟尔藏名隐姓，休哉忘世忘年。", 
            "布履依然平地，危冠高戴青天。"
        ], 
        "title": "偶兴 其六", 
        "type": "六言诗", 
        "yun": "先"
    }, 
    {
        "author": "邹元标", 
        "era": "明", 
        "subtype": null, 
        "text": [
            "问我何由杜口，双眸炯炯逼人。", 
            "万劫良缘难遇，千秋骨骼谁真。"
        ], 
        "title": "偶兴 其七", 
        "type": "六言诗", 
        "yun": "真"
    }, 
    {
        "author": "邹元标", 
        "era": "明", 
        "subtype": null, 
        "text": [
            "人怜满腹危机，彼负一生入微。", 
            "病在膏肓难洗，谁哉伯玉知非。"
        ], 
        "title": "偶兴 其八", 
        "type": "六言诗", 
        "yun": "微"
    }, 
    {
        "author": "邹元标", 
        "era": "明", 
        "subtype": null, 
        "text": [
            "隐隐层峦鬼魅，恢恢千仞鸾凰。", 
            "试看八窗洞达，始知虚室生凉。"
        ], 
        "title": "偶兴 其九", 
        "type": "六言诗", 
        "yun": "阳"
    }, 
    {
        "author": "邹元标", 
        "era": "明", 
        "subtype": null, 
        "text": [
            "生来眉秀口横，一任手持足行。", 
            "自笑田夫不异，难逢诗礼先生。"
        ], 
        "title": "偶兴 其十", 
        "type": "六言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "百尺竿头进步，千层浪里安身。", 
            "惯向虚空跳斗，翻然直脱迷津。"
        ], 
        "title": "偶兴 其十一", 
        "type": "六言诗", 
        "yun": "真"
    }, 
    {
        "author": "邹元标", 
        "era": "明", 
        "subtype": null, 
        "text": [
            "不忮不求不怨，何思何虑何营。", 
            "欲界谁人满愿，翛然与物无争。"
        ], 
        "title": "偶兴 其十二", 
        "type": "六言诗", 
        "yun": "庚"
    }, 
    {
        "author": "邹之麟", 
        "era": "明", 
        "subtype": "七言律诗", 
        "text": [
            "满天飞雪少人行，野寺东边鹤数声。", 
            "閒淡可参仁者静，丰神已造圣之清。", 
            "尝称宫阁曾相见，不道孤山浪有名。", 
            "欲折一枝供大士，疏篱隔断水盈盈。"
        ], 
        "title": "梅花", 
        "type": "律诗", 
        "yun": "庚"
    }, 
    {
        "author": "道衡", 
        "era": "明", 
        "subtype": null, 
        "text": [
            "丈夫于世各有营，岂为公卿以身辱。", 
            "先生汉之一布衣，千古谁堪继芳躅。", 
            "我来停舟一登跳，双台杳渺林端矗。", 
            "江水沈沈彻骨清，山光霭霭有馀绿。", 
            "只此江山彼江山，严刘到今定谁属？", 
            "先生早知钓得名，拗折当年钓竿竹。", 
            "有脚但可踏青山，何必将加帝王腹。"
        ], 
        "title": "登钓台", 
        "type": "古风", 
        "yun": null
    }, 
    {
        "author": "道衡", 
        "era": "明", 
        "subtype": null, 
        "text": [
            "种兰近竹边，竹与争兰光。", 
            "竹影日渐薄，兰叶亦萎黄。", 
            "物以类相合，胡为反相伤？", 
            "我今抱兰去，永保深林香。"
        ], 
        "title": "知非吟 其一", 
        "type": "古风", 
        "yun": "阳"
    }, 
    {
        "author": "道衡", 
        "era": "明", 
        "subtype": null, 
        "text": [
            "鱼以水为命，僧与山相依。", 
            "山无僧不灵，僧非山何归。", 
            "谁谓是孤云，是天皆可飞。", 
            "若云是孤鹤，决当择所栖。", 
            "慎哉山与僧，幸勿轻相离。"
        ], 
        "title": "知非吟 其二", 
        "type": "古风", 
        "yun": null
    }, 
    {
        "author": "道衡", 
        "era": "明", 
        "subtype": null, 
        "text": [
            "昨日花正繁，今朝花在地。", 
            "路旁重徘徊，慷慨莫可既。", 
            "花落明年开，人寿安可系。", 
            "同是风中花，却洒花前泪。"
        ], 
        "title": "知非吟 其三", 
        "type": "古风", 
        "yun": null
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "林叶净堪数，山蝉吟未休。", 
            "今宵且趁月，明日恐惊秋。", 
            "咽露忽沈树，因风旋入楼。", 
            "念能枯得尽，总是不关愁。"
        ], 
        "title": "月下闻蝉", 
        "type": "律诗", 
        "yun": "尤"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "忍置一茅舍，空闲丛竹傍。", 
            "限归憎月闰，乞梦愿更长。", 
            "草合深埋径，苔知自过墙。", 
            "还怜挂瓢树，到日叶俱黄。"
        ], 
        "title": "江上忆山居", 
        "type": "律诗", 
        "yun": "阳"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "郭外故人屋，茅檐即水涯。", 
            "远滩通鹭渚，近径借农家。", 
            "移树惜阴薄，开篱当日斜。", 
            "便知循乞处，村路不妨赊。"
        ], 
        "title": "移住中州 其一", 
        "type": "律诗", 
        "yun": "麻"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "漫须论住后，只拟到来初。", 
            "树冻花从里，烟寒柳任疏。", 
            "饭因饥乌施，偈为老农书。", 
            "尽慕居穷谷，深村可不如。"
        ], 
        "title": "移住中州 其二", 
        "type": "律诗", 
        "yun": "鱼"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "迟令扃竹户，灯火未禅栖。", 
            "遥见客投寺，犹疑渔出溪。", 
            "别因日已久，语尽日应西。", 
            "怪尔归偏促，行舟欲曙鸡。"
        ], 
        "title": "沈汝纳姚叔祥晚过", 
        "type": "律诗", 
        "yun": "齐"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "郊扉犹未掩，草径夕阴凝。", 
            "汝出亦扶病，人寻恰共僧。", 
            "竹多迟见月，风急屡防灯。", 
            "欲更与深语，盘桓恐不胜。"
        ], 
        "title": "晚同彭伯鹄访钱长卿", 
        "type": "律诗", 
        "yun": "蒸"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "微径树边入，亭偏池水涯。", 
            "即能钟野趣，兼亦占鸥沙。", 
            "晚色湖生月，秋香荇作花。", 
            "竹扉分夜火，只与钓鱼艖。"
        ], 
        "title": "题元朗水亭", 
        "type": "律诗", 
        "yun": "麻"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "开亦未几日，忽惊红乱飞。", 
            "生憎风底急，犹赖燕衔归。", 
            "随水意何限，过墙力渐微。", 
            "虽含零落感，曾忆在芳菲。"
        ], 
        "title": "落红", 
        "type": "律诗", 
        "yun": "微"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "看竹闲相及，即非采艾期。", 
            "感时心自摄，与坐语还痴。", 
            "阶暝烟粘草，篱疏风损葵。", 
            "乞来平日饭，都是午时炊。"
        ], 
        "title": "五日过就公赋", 
        "type": "律诗", 
        "yun": "支"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "未得向深谷，空林且暂依。", 
            "自从草塞径，便不昼开扉。", 
            "疏磬隔烟晚，凉云逗竹飞。", 
            "相过平日客，谁复送令归。"
        ], 
        "title": "结夏", 
        "type": "律诗", 
        "yun": "微"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "买舟浦南地，逆风迟到来。", 
            "路行水次入，门借冢间开。", 
            "林黑鬼啸树，阶青月上苔。", 
            "未眠空外雁，犹自独飞哀。"
        ], 
        "title": "借宿古招提", 
        "type": "律诗", 
        "yun": "灰"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "忆汝立向晚，惊心月又明。", 
            "忍从今独见，曾照昔同行。", 
            "孤枕苦难即，空闺寒自生。", 
            "含情应不寐，到晓只盈盈。"
        ], 
        "title": "为茅止生作悼亡诗 其一", 
        "type": "律诗", 
        "yun": "庚"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "心惟结遐想，孤坐黯无言。", 
            "误听滴花露，疑归清夜魂。", 
            "也知伊岂在，终是我难谖。", 
            "短袖残灯下，浑教污泪痕。"
        ], 
        "title": "为茅止生作悼亡诗 其二", 
        "type": "律诗", 
        "yun": "元"
    }, 
    {
        "author": "道敷", 
        "era": "明", 
        "subtype": "五言律诗", 
        "text": [
            "信汝懒常出，空还所不虞。", 
            "想应入深谷，悔少问樵夫。", 
            "对竹坐堪久，虚檐日欲晡。", 
            "无妨拟重过，岂畏路途迂。"
        ], 
        "title": "同钱叔达茅止生访蕴晖不值", 
        "type": "律诗", 
        "yun": "虞"
    }, 
    {
        "author": "道衡", 
        "era": "明", 
        "subtype": "五言律诗", 
        "text": [
            "茅庵将已就，取径透柴门。", 
            "渐剔污泥净，平添怪石蹲。", 
            "雪埋留虎迹，雨过长苔痕。", 
            "让竹微成曲，还惊古道存。"
        ], 
        "title": "凿径", 
        "type": "律诗", 
        "yun": "元"
    }, 
    {
        "author": "道衡", 
        "era": "明", 
        "subtype": "五言律诗", 
        "text": [
            "世人那可避，有策亦无聊。", 
            "为凿一钩水，还安独木桥。", 
            "瘦筇扶过易，醉客望来遥。", 
            "渐得游踪少，浓霜踏不销。"
        ], 
        "title": "架桥", 
        "type": "律诗", 
        "yun": "萧"
    }, 
    {
        "author": "道衡", 
        "era": "明", 
        "subtype": "五言律诗", 
        "text": [
            "虽是无长物，从人也插篱。", 
            "远山留照眼，短缚不过眉。", 
            "未禁闲云度，宁防野鹿窥。", 
            "行看牵紫蔓，采菊在何时。"
        ], 
        "title": "编篱", 
        "type": "律诗", 
        "yun": "支"
    }, 
    {
        "author": "道衡", 
        "era": "明", 
        "subtype": "五言律诗", 
        "text": [
            "衲子家风在，空山自有年。", 
            "死心衣带下，生意头边。", 
            "火种锄秋月，刀耕破晓烟。", 
            "倦来何所事，高枕夕阳眠。"
        ], 
        "title": "力农", 
        "type": "律诗", 
        "yun": "先"
    }, 
    {
        "author": "道衡", 
        "era": "明", 
        "subtype": "七言律诗", 
        "text": [
            "却怪年来懒更长，见人无力下绳床。", 
            "自知无德将谁傲，一任诸方唤我狂。", 
            "活竹编篱生晚翠，新茅缚枕带秋香。", 
            "鸟声啼入碧烟去，古寺遥钟散夕阳。"
        ], 
        "title": "山居杂诗 其一", 
        "type": "律诗", 
        "yun": "阳"
    }, 
    {
        "author": "道衡", 
        "era": "明", 
        "subtype": "七言律诗", 
        "text": [
            "闲向颓檐昼负暄，前峰忽听落啼猿。", 
            "未离文字非心眼，欲证圆通有耳根。", 
            "翠羽每衔花入梦，好风特为我关门。", 
            "胸中一事凭谁论，将此身心报佛恩。"
        ], 
        "title": "山居杂诗 其二", 
        "type": "律诗", 
        "yun": "元"
    }, 
    {
        "author": "道衡", 
        "era": "明", 
        "subtype": "七言律诗", 
        "text": [
            "苍苔欲死翠光存，秋去空林冷梦魂。", 
            "竹暗小窗僧打坐，月明深壑虎敲门。", 
            "谩愁粒绝鼠无耗，应喜衣穿虱易扪。", 
            "天黯恐因霜雪至，呼童好护菊花根。"
        ], 
        "title": "山居杂诗 其三", 
        "type": "律诗", 
        "yun": "元"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "谁挑春色出园林，泄漏花情婀娜音。", 
            "吻带馀香闻柳巷，声翻浓艳动芳心。", 
            "趁花恋蝶游魂倦，啼树惊莺怯语沈。", 
            "欲买何人凭议价，妆台忙堕黛鬟簪。"
        ], 
        "title": "卖花音", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "但看须眉勿问年，旷观世界有三千。", 
            "且将心事随飘瓦，纵遇奇数付老天。", 
            "春上桃符应有脚，琴逢知己岂无弦。", 
            "若非主德怜耆旧，未得相依椒颂传。"
        ], 
        "title": "守岁步何采侯年家韵", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "北窗未得傲羲皇，漫向枝栖皇里傍。", 
            "紫陌迎暄归柳色，青规送暖入班行。", 
            "云间快睹金轮展，风静欣闻柏颂长。", 
            "到手年华忘老丑，白头逐队戴恩光。"
        ], 
        "title": "元旦赴朝先雨后晴", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "提戈整旅靖鸱张，恩命欣承到紫阳。", 
            "乞得閒身容老逸，免从尘鞅度炎凉。", 
            "邯郸幻梦迷初醒，江上秋风兴正长。", 
            "收拾担簦归旧里，白云深处息劳缰。"
        ], 
        "title": "得允请报告", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "江上芙蓉尚蓐收，寒光雨后带云流。", 
            "忽惊数点横窗白，乍觉暗香拂槛浮。", 
            "玉蕊未经深雪老，冰姿疑是向人羞。", 
            "为谁急报春消息，恼乱黄花一段秋。"
        ], 
        "title": "九日梅花", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "日度榴花影若铺，闭门谢客禁传呼。", 
            "矢弧无限关心处，岁月况多触景殊。", 
            "四次乞身天听远，六时归梦客途孤。", 
            "独凭濂沼风流在，意思一般漫自娱。"
        ], 
        "title": "初度依旧韵（时值岁荒）", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "六月园林景物奢，草间萤老暑侵衙。", 
            "投闲方是调生诀，习静何须掷米沙。", 
            "新月初看浮晚霁，他乡谁共酌流霞。", 
            "庭前值菊随时长，三径撩人天一涯。"
        ], 
        "title": "又依韵", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "越历关山到膝前，如何家累又相牵。", 
            "依依未悉趋庭语，逐逐况逢溽暑天。", 
            "到处米珠时事异，望来江树暮云连。", 
            "苍茫归路回肠绕，弄日计程阮水边。"
        ], 
        "title": "豫儿归", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "抽簪归卧草玄宅，著述无营得大年。", 
            "八十昆仑才一核，五千道德又重编。", 
            "霞觞醉吸瑶池月，阶树芳分玉井莲。", 
            "清福如公今有几，愿求要诀授庭坚。"
        ], 
        "title": "寿梁直生八十一（讳斗辉）", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "东风淡荡散溪湾，吹送春光也不悭。", 
            "儿报花开催我看，我携酒伴趁花闲。", 
            "香情艳意容狂叟，绿态红妆入醉颜。", 
            "非是年来归计早，那从频赏向林间。"
        ], 
        "title": "水亭赏花", 
        "type": "律诗", 
        "yun": "删"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "三月葵芳沼水湾，幽人得趣几曾悭。", 
            "云开日丽花添丽，风静花闲主亦闲。", 
            "剩有丹心堪结子，可无白酒一怡颜。", 
            "从来春色难关住，任出墙头薜荔间。"
        ], 
        "title": "又前韵", 
        "type": "律诗", 
        "yun": "删"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "解组归来一角巾，山中岁月又逢春。", 
            "初开玉历看正朔，未许椒花笑老人。", 
            "问柳犹凭双屐旧，团炉聊摘几蔬新。", 
            "独怜同侣晨星似，谩逐少年索酒频。"
        ], 
        "title": "癸未元旦", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "锦袍山静日轮赊，不向干支问岁华。", 
            "只有清閒酬步屧，都无技俩扰烟霞。", 
            "风翻丛桂堪开社，月上疏篱可看花。", 
            "即此便为难老诀，浪言勾漏觅丹砂。"
        ], 
        "title": "寿锦袍罗", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "渥沭恩光告老臣，归来丛桂一番春。", 
            "山中好结青莲侣，物外笑闲白发身。", 
            "云带磬声仍是旧，纱笼墨迹久弥新。", 
            "可能借我逃禅地，筇随飞锡不嫌频。"
        ], 
        "title": "和上人炤乘", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "愚溪昔著古人风，甘守一愚复见公。", 
            "机械不将猜野鸟，敦庞直可傲灵枫。", 
            "参来寿诀熊经外，会得神全斝酒中。", 
            "七十海筹初屈指，椿萱长护竹枝丛。"
        ], 
        "title": "寿甘愚兄七十一", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "小桥流水荡轻烟，三月桃开树树妍。", 
            "野老机忘鸥即我，至人踵息乳为泉。", 
            "三千不管闲中界，九十长娱物外天。", 
            "差似荆台披鹤氅，更从何处觅行仙。"
        ], 
        "title": "寿梁我泉九十一", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "笑酌姜醪劝客卮，百花正值献妍时。", 
            "春光浩荡原无量，庭树栽培自发枝。", 
            "赖有膝前传世业，不防岩畔早栖迟。", 
            "昔人信是知娱老，何物还能胜弄饴。"
        ], 
        "title": "添孙和韵", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "相思每于梦中寻，病里相思思转深。", 
            "得雨池鱼翻细浪，喜晴粉蝶弄轻阴。", 
            "蹉跎节序抛游屐，辜负春光满野林。", 
            "已檄前山留晓翠，柴门半掩望君临。"
        ], 
        "title": "答区舅问病", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "八载湖湘归梦频，乞骸得遂倦游身。", 
            "园中薜荔生鲜色，枝上鸣禽认主人。", 
            "闻道仙城多橘树，遥知丹室溥阳春。", 
            "采真若念投闲者，阮水矶头访钓纶。"
        ], 
        "title": "归初寄怀石藏孙", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "渔钓消閒得趣多，敢云挂壁有龙梭。", 
            "晴春燠煦明幽谷，立竹参差长阮坡。", 
            "朋好谩夸毛是凤，高歌谁和郭并何。", 
            "老怀烂醉眠春月，那问璋书讹不讹。"
        ], 
        "title": "和郭伯从何木生添孙韵", 
        "type": "律诗", 
        "yun": "歌"
    }, 
    {
        "author": "邹元标", 
        "era": "明", 
        "subtype": null, 
        "text": [
            "迢迢觅道，与道背驰。", 
            "归而求之，自有馀师。", 
            "朋友切切，兄弟怡怡。", 
            "大心体物，敬以自持。", 
            "实有诸已，信予匪欺。"
        ], 
        "title": "别友", 
        "type": "四言诗", 
        "yun": "支"
    }, 
    {
        "author": "邹元标", 
        "era": "明", 
        "subtype": null, 
        "text": [
            "诗咏多福，易言馀庆。", 
            "积善之家，罔不繁盛。", 
            "眇予小子，厕名士绅。", 
            "愧无实德，裨补君民。", 
            "未能治国，愿教吾家。", 
            "敷诚布衷，寂听无哗。", 
            "凡我宗人，无忽予言。", 
            "洗心涤虑，培根达源。", 
            "敬奉天地，孝养双亲。", 
            "与其浊富，宁守清贫。", 
            "勿利货贿，嘱托上官。", 
            "小民叫冤，尔心何安。", 
            "输赋无讼，迹绝公室。", 
            "尊宪守约，终鲜差失。", 
            "里闬姻党，情谊无涯。", 
            "富贵轮流，转眼虚花。", 
            "出入以度，惟公惟平。", 
            "夜半叩门，尔心不惊。", 
            "永言孝思，世德作求。", 
            "我语谆谆，我心悠悠。", 
            "毫釐不差，神明临汝。", 
            "良心不昧，三复斯语。"
        ], 
        "title": "家训", 
        "type": "四言诗", 
        "yun": null
    }, 
    {
        "author": "邹元标", 
        "era": "明", 
        "subtype": null, 
        "text": [
            "父母生我，耳聪目明。", 
            "能思能索，手持足行。", 
            "至道难闻，宁虚此生。", 
            "乘时勉学，敢告同盟。"
        ], 
        "title": "仁文书院 其一", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "先立其大，在识本心。", 
            "时时默识，海里寻针。", 
            "把柄在手，点铁为金。", 
            "有鹤在林，遗我好音。"
        ], 
        "title": "仁文书院 其二", 
        "type": "四言诗", 
        "yun": "侵"
    }, 
    {
        "author": "邹元标", 
        "era": "明", 
        "subtype": null, 
        "text": [
            "大明中天，千载一时。", 
            "无参意见，无涉支离。", 
            "卓彼先觉，示我良规。", 
            "上帝临汝，心实严师。"
        ], 
        "title": "仁文书院 其三", 
        "type": "四言诗", 
        "yun": "支"
    }, 
    {
        "author": "邹元标", 
        "era": "明", 
        "subtype": null, 
        "text": [
            "英贤济济，聚首一堂。", 
            "商搉疑义，剖晰毫芒。", 
            "凤毛麟趾，规圆矩方。", 
            "日新月盛，笃实辉光。"
        ], 
        "title": "仁文书院 其四", 
        "type": "四言诗", 
        "yun": "阳"
    }, 
    {
        "author": "邹元标", 
        "era": "明", 
        "subtype": null, 
        "text": [
            "莽莽谭禅，谁否谁得。", 
            "有喙三尺，横恣胸臆。", 
            "真学道者，先须一默。", 
            "甘苦自尝，无徒耳食。"
        ], 
        "title": "默庵和尚", 
        "type": "四言诗", 
        "yun": "职"
    }, 
    {
        "author": "邹元标", 
        "era": "明", 
        "subtype": null, 
        "text": [
            "咬得菜根，百事可成。", 
            "不负天子，不愧苍生。"
        ], 
        "title": "客有惠予菜图者予悬之斋头日夕爱之书俚言自勖 其一", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "咬得菜根，可以躬耕。", 
            "无忝庭训，贻亲令名。"
        ], 
        "title": "客有惠予菜图者予悬之斋头日夕爱之书俚言自勖 其二", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "咬得菜根，进退惟轻。", 
            "舍我斯退，用我斯行。"
        ], 
        "title": "客有惠予菜图者予悬之斋头日夕爱之书俚言自勖 其三", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "咬得菜根，物不能撄。", 
            "如霆斯震，我心不惊。"
        ], 
        "title": "客有惠予菜图者予悬之斋头日夕爱之书俚言自勖 其四", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "咬得菜根，与世无争。", 
            "所至虚舟，坦坦平平。"
        ], 
        "title": "客有惠予菜图者予悬之斋头日夕爱之书俚言自勖 其五", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "咬得菜根，高卧柴荆。", 
            "何必崇膴，布衣也荣。"
        ], 
        "title": "客有惠予菜图者予悬之斋头日夕爱之书俚言自勖 其六", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "咬得菜根，义利严明。", 
            "为世之瑞，为国之祯。"
        ], 
        "title": "客有惠予菜图者予悬之斋头日夕爱之书俚言自勖 其七", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "咬得菜根，万善皆诚。", 
            "塞于天地，心迹双清。"
        ], 
        "title": "客有惠予菜图者予悬之斋头日夕爱之书俚言自勖 其八", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "咬得菜根，扶危定倾。", 
            "首阳人远，匪弟伊兄。"
        ], 
        "title": "客有惠予菜图者予悬之斋头日夕爱之书俚言自勖 其九", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "咬得菜根，顺事无情。", 
            "味虽澹薄，其中有精。"
        ], 
        "title": "客有惠予菜图者予悬之斋头日夕爱之书俚言自勖 其十", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "告我诸弟，予猎浮名。", 
            "忆昔负遣，万死一生。", 
            "圣主恩深，归卧溪衡。", 
            "萧萧华发，绝知屏营。", 
            "人间毁誉，羽毛斯轻。", 
            "惟此簧鼓，世比蛙鸣。", 
            "水田之麓，可以躬耕。", 
            "岂无好我，示我周行。"
        ], 
        "title": "示昆弟", 
        "type": "四言诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "勖哉诸子，无汨尔真。", 
            "诜诜轮轮，难得者身。", 
            "修身维何，蹈道履淳。", 
            "彼佻者子，自堕沈沦。", 
            "耽于酒色，比于匪人。", 
            "时移运失，受此艰辛。", 
            "光阴驹隙，黾勉青春。", 
            "纵尔不思，当念尔亲。"
        ], 
        "title": "勖从子", 
        "type": "四言诗", 
        "yun": "真"
    }, 
    {
        "author": "邹元标", 
        "era": "明", 
        "subtype": null, 
        "text": [
            "手开斯卷，剖晰玄微。", 
            "芝兰并馥，珠玉联辉。", 
            "愧我不学，启口知非。", 
            "冥心冥心，尚杜德机。"
        ], 
        "title": "书刘生卷 其一", 
        "type": "四言诗", 
        "yun": "微"
    }, 
    {
        "author": "邹元标", 
        "era": "明", 
        "subtype": null, 
        "text": [
            "圣远言湮，浑浇淳漓。", 
            "意真词繁，道德背驰。", 
            "问子痛痒，子必自知。", 
            "曰孝曰弟，归有馀师。"
        ], 
        "title": "书刘生卷 其二", 
        "type": "四言诗", 
        "yun": "支"
    }, 
    {
        "author": "邹元标", 
        "era": "明", 
        "subtype": null, 
        "text": [
            "急开眼，谨贴身。", 
            "乾坤内，做个人。", 
            "学不疑，功不真。", 
            "疑不问，气不振。", 
            "际嘉会，乘青春。", 
            "鱼有水，德有邻。", 
            "宜黾勉，莫因循。", 
            "年年会，日日新。"
        ], 
        "title": "简会中同志", 
        "type": "古风", 
        "yun": "真"
    }, 
    {
        "author": "邹元标", 
        "era": "明", 
        "subtype": null, 
        "text": [
            "归善杨少宰，卓哉百世贤。", 
            "一从观化后，南望几呜咽。", 
            "挺然赖夫君，研易续新编。", 
            "易道通三才，谁能得其全。", 
            "明珠并瓦砾，随地有真诠。", 
            "达者须识取，一勺即深泉。", 
            "矫揉非大道，神圣以天然。", 
            "寄语会心人，素琴本无弦。"
        ], 
        "title": "题许给谏广易通", 
        "type": "古风", 
        "yun": "先"
    }, 
    {
        "author": "邹元标", 
        "era": "明", 
        "subtype": null, 
        "text": [
            "不见雪蓬久，今见雪蓬屋。", 
            "图书留四壁，白驹贲空谷。", 
            "高风人去远，遗响振林木。"
        ], 
        "title": "复真书院睹雪蓬旧隐处", 
        "type": "古风", 
        "yun": "屋"
    }, 
    {
        "author": "邹元标", 
        "era": "明", 
        "subtype": null, 
        "text": [
            "浩浩湘江水，终朝不断流。", 
            "天地有穷处，水流无时休。", 
            "东没千顷田，西荡百沙洲。", 
            "桑田曾几换，历尽几春秋。", 
            "青青红颜子，忽忽尽白头。", 
            "问之何能尔，光阴不暂留。", 
            "试看臂鹰手，力能取公侯。", 
            "一朝忽倾否，白骨委荒丘。", 
            "俯仰天地间，身世如蜉蝣。", 
            "堪怜昏昏者，拘拘如楚囚。", 
            "所以洙泗叟，耻为寝食谋。", 
            "逝者叹如斯，川上坐相求。", 
            "所以碧玉老，一生阳春楼。", 
            "背汗虽未收，木绵被重裘。", 
            "先哲开我蒙，惟有濂溪俦。", 
            "汉唐不知此，思之仍含羞。", 
            "学术苦未力，终夜犹多愁。", 
            "万物皆备我，汲汲当猛修。", 
            "典籍如汗海，役役如倒牛。", 
            "吐辞即为经，莫把六经抽。", 
            "白云满涧户，归袂风飕飕。", 
            "顺理为穷达，无心羡勋猷。", 
            "撒手悬崖坐，海岱一腔收。", 
            "可生亦可死，身外复何忧。"
        ], 
        "title": "涉沅湘歌", 
        "type": "古风", 
        "yun": "尤"
    }, 
    {
        "author": "邹元标", 
        "era": "明", 
        "subtype": null, 
        "text": [
            "圣学本无言，言者即不知。", 
            "大道本无思，有思属外驰。", 
            "荣华寻常耳，今古更共之。", 
            "贫贱信所遭，富贵亦有时。", 
            "鹍鹏元万里，鹪鹩自一枝。", 
            "万里元非远，一枝亦非卑。", 
            "嗟嗟寰中士，扰扰竟何为。", 
            "局蹐一生耳，徒令达者嗤。", 
            "置身五行外，庶不负男儿。", 
            "君更勿念我，久矣玩庖羲。"
        ], 
        "title": "有儒生思南胡精邵尧夫数学持李同野大参书谒予赠之以诗", 
        "type": "古风", 
        "yun": "支"
    }, 
    {
        "author": "邹元标", 
        "era": "明", 
        "subtype": null, 
        "text": [
            "结发为兄弟，恩爱永不离。", 
            "羽翮既差池，几度长相思。", 
            "一见一回老，悲喜不自持。", 
            "所嗟津途远，问道何多歧。", 
            "前驱日已暮，策足可迟迟。"
        ], 
        "title": "别曾舜徵仪部 其一", 
        "type": "古风", 
        "yun": "支"
    }, 
    {
        "author": "邹元标", 
        "era": "明", 
        "subtype": null, 
        "text": [
            "君处衡之南，我处湖之西。", 
            "悠悠一水间，辽阔渊与泥。", 
            "言笑方衎衎，征马苦长嘶。", 
            "一间若未达，犹堕千劫迷。", 
            "莫年戒在得，圣训岂无稽。"
        ], 
        "title": "别曾舜徵仪部 其二", 
        "type": "古风", 
        "yun": "齐"
    }, 
    {
        "author": "邹元标", 
        "era": "明", 
        "subtype": null, 
        "text": [
            "金玉为公资，松柏为公质。", 
            "少年谒金门，端笏扶天日。", 
            "未老先悬车，半榻斋金栗。", 
            "道容穆以睟，洗心藏于密。", 
            "忘道复忘名，世味悉荡潏。", 
            "士林瞻北斗，泰山何崒嵂。", 
            "望云空遥祝，畴能入公室。"
        ], 
        "title": "参知蒙山陈先生八十", 
        "type": "古风", 
        "yun": "质"
    }, 
    {
        "author": "邹元标", 
        "era": "明", 
        "subtype": null, 
        "text": [
            "身在三才中，学超象数先。", 
            "有相终为幻，无为本自然。", 
            "问予何所事，饥餐与倦眠。", 
            "流云閒出岫，栖鸟倦飞还。", 
            "万物皆如此，谁能悟真诠。", 
            "我欲杜吾口，忘言玄更玄。"
        ], 
        "title": "示郑天台山人", 
        "type": "古风", 
        "yun": "先"
    }, 
    {
        "author": "邹元标", 
        "era": "明", 
        "subtype": null, 
        "text": [
            "几从江上过，危峰坐中见。", 
            "清秋披蒙茸，始得陟崇巘。", 
            "诸贤聚一堂，图书已识面。", 
            "忆昔迷歧路，困衡不善变。", 
            "博文并格物，留情经与传。", 
            "于今两寘之，深荷圣衷眷。", 
            "古人弃糟粕，用为来者劝。", 
            "素琴本无弦，了心何足辩。"
        ], 
        "title": "独对亭书怀次王阳明先生韵", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": null, 
        "text": [
            "人皆笑拙宦，我独乐有馀。", 
            "浮气日以敛，性天日以舒。", 
            "名者不祥器，况复窃高誉。", 
            "洗心力澄汰，庶不负居诸。"
        ], 
        "title": "雪中偶吟四首 其一", 
        "type": "古风", 
        "yun": "鱼"
    }, 
    {
        "author": "邹元标", 
        "era": "明", 
        "subtype": null, 
        "text": [
            "巀嶪白云司，乃在玄武滨。", 
            "湖中有佳果，四时常鲜新。", 
            "昔年产明珠，灼烁光四邻。", 
            "今乃伏泥滓，一望常悲辛。", 
            "堤上松愈好，日暮隐龙鳞。"
        ], 
        "title": "雪中偶吟四首 其二", 
        "type": "古风", 
        "yun": "真"
    }, 
    {
        "author": "邹元标", 
        "era": "明", 
        "subtype": null, 
        "text": [
            "予性本刚方，予度甚汪洋。", 
            "片言切名理，服膺讵敢忘。", 
            "泰华难尺度，沧溟岂斗量。", 
            "嗟彼夸毗子，咄咄徒刚肠。"
        ], 
        "title": "雪中偶吟四首 其三", 
        "type": "古风", 
        "yun": "阳"
    }, 
    {
        "author": "邹元标", 
        "era": "明", 
        "subtype": null, 
        "text": [
            "我钦邓宗伯，高斋绝轮鞅。", 
            "贫难供菽水，潜身卧草莽。", 
            "一朝膺特命，贤关振韶响。", 
            "簉迹夔龙间，游心羲皇上。", 
            "学问窥天人，玄珠得象罔。", 
            "念予性孤贞，高轩时来往。", 
            "拟卧西山曲，疑义共欣赏。", 
            "予本澹荡者，一见心惝恍。"
        ], 
        "title": "雪中偶吟四首 其四", 
        "type": "古风", 
        "yun": "养"
    }, 
    {
        "author": "邹元标", 
        "era": "明", 
        "subtype": null, 
        "text": [
            "予性本跌宕，投閒性所宜。", 
            "济济青衿士，设礼强为师。", 
            "忆昔文中子，抗颜年少时。", 
            "予学本蹇浅，模范无足仪。", 
            "古有青蓝语，辞让亦何为。", 
            "敩学元相长，矢心共提撕。"
        ], 
        "title": "杂兴简同志 其一", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": null, 
        "text": [
            "大道茫茫尔，孝友是根荄。", 
            "利欲戕贼之，正路成蒿莱。", 
            "濯足沧浪水，轩举泰山隈。", 
            "高卑皆自取，孺子得予怀。", 
            "人生多陷溺，平旦良心开。", 
            "良心虽几希，达之贯三才。"
        ], 
        "title": "杂兴简同志 其二", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": null, 
        "text": [
            "洙泗微言绝，濂洛扬其徽。", 
            "我明诸大儒，鲁阳戈正挥。", 
            "世儒纷口耳，中心昧是非。", 
            "泰山千仞冈，予其欲振衣。", 
            "鸢鱼察上下，至理无显微。", 
            "冥心复冥心，谁其杜德机。"
        ], 
        "title": "杂兴简同志 其三", 
        "type": "古风", 
        "yun": "微"
    }, 
    {
        "author": "邹元标", 
        "era": "明", 
        "subtype": null, 
        "text": [
            "大镛列东序，横击乃有声。", 
            "彼物为妖者，不叩而斯鸣。", 
            "孔门称善问，竟以大儒名。", 
            "有疑斯有问，有问斯乃成。", 
            "教然后知困，予任良匪轻。"
        ], 
        "title": "杂兴简同志 其四", 
        "type": "古风", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "昔谒庐山师，一见相提携。", 
            "嗜利蔽天性，斯言予诵之。", 
            "父母同天地，因利失孝慈。", 
            "兄弟本同气，因利失和怡。", 
            "贫乃士之常，颜宪有良规。", 
            "愿言二三子，冰霜慎自持。"
        ], 
        "title": "杂兴简同志 其五", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": null, 
        "text": [
            "彼美池中鱼，队队何活泼。", 
            "彼美林间鹿，一草相呼掇。", 
            "宇宙原同胞，八荒皆我闼。", 
            "矧我同心人，忍自相秦越。", 
            "迢迢千里道，得侣斯不躠。", 
            "为语同心人，斯道相濡沫。", 
            "长吟伐木诗，慰我中情豁。"
        ], 
        "title": "杂兴简同志 其六", 
        "type": "古风", 
        "yun": "曷"
    }, 
    {
        "author": "邹元标", 
        "era": "明", 
        "subtype": null, 
        "text": [
            "涧水何莹彻，仁峰何巃嵷。", 
            "弦诵比邹鲁，先辈多淳风。", 
            "处则躬孝友，出则懋清忠。", 
            "史书扬其烈，高风激予衷。", 
            "年来古道丧，随俗而圆通。", 
            "我资禀庸愚，耐可守颛蒙。", 
            "藩篱须自固，一德以初终。"
        ], 
        "title": "杂兴简同志 其七", 
        "type": "古风", 
        "yun": "东"
    }, 
    {
        "author": "邹元标", 
        "era": "明", 
        "subtype": null, 
        "text": [
            "诸生事佔毕，朝夕圣贤书。", 
            "六经何浩瀚，汗牛与充车。", 
            "古人骨已朽，言语皆土苴。", 
            "吾能得其精，经史糟粕馀。", 
            "斲轮解我意，请观无极初。", 
            "年华如流水，勿自负居诸。"
        ], 
        "title": "杂兴简同志 其八", 
        "type": "古风", 
        "yun": "鱼"
    }, 
    {
        "author": "邹元标", 
        "era": "明", 
        "subtype": null, 
        "text": [
            "文章千古事，壮夫比彫虫。", 
            "彫虫虽小技，斯文岂易工。", 
            "今人竞词藻，古人性灵通。", 
            "性灵既以通，源泉滋不穷。", 
            "六经文章伯，无语不鸿濛。", 
            "笔可参造化，谁与领春风。"
        ], 
        "title": "杂兴简同志 其九", 
        "type": "古风", 
        "yun": "东"
    }, 
    {
        "author": "邹元标", 
        "era": "明", 
        "subtype": null, 
        "text": [
            "圣贤亦有过，此心在自知。", 
            "但能洗心改，便是得师时。", 
            "昔为屠沽子，撒手證菩提。", 
            "昔日蒙不洁，沐浴帝监兹。", 
            "仲由喜闻过，卒为百世师。", 
            "人心良炯炯，无为蹈自欺。"
        ], 
        "title": "杂兴简同志 其十", 
        "type": "古风", 
        "yun": "支"
    }, 
    {
        "author": "邹元标", 
        "era": "明", 
        "subtype": null, 
        "text": [
            "尔上金陵去，何事泪浪浪。", 
            "阿郎听吾训，朝夕慎莫忘。", 
            "尔心虽慈善，尔性何太刚。", 
            "半生滨九死，天度幸汪洋。", 
            "古人佩韦弦，国手审温凉。", 
            "良玉比君子，何事不易方。", 
            "罔发他人隐，罔恃自己长。", 
            "扬善不扬恶，齿颊有馀芳。", 
            "循循身有德，汪汪度难量。", 
            "和气蒸闺阃，子嗣自繁昌。", 
            "勉哉崇令德，古语戒垂堂。", 
            "阿儿听我训，朝夕慎莫忘。"
        ], 
        "title": "纪慈训", 
        "type": "古风", 
        "yun": "阳"
    }, 
    {
        "author": "邹元标", 
        "era": "明", 
        "subtype": null, 
        "text": [
            "尘途争捧檄，皇皇曰为亲。", 
            "苟遂犬马事，而坠百年身。", 
            "曾子能养志，颜生重归仁。", 
            "岂无负米者，扬亲亿万春。", 
            "家有圣善母，七十共艰辛。", 
            "容我衡门老，朝夕共鲈莼。"
        ], 
        "title": "閒居杂兴 其一", 
        "type": "古风", 
        "yun": "真"
    }, 
    {
        "author": "邹元标", 
        "era": "明", 
        "subtype": null, 
        "text": [
            "万乘原非重，一芥不为轻。", 
            "茅茨即广厦，沟渎亦沧溟。", 
            "翩翩复翩翩，振衣我何营。", 
            "至理已跃如，岂必證无生。"
        ], 
        "title": "閒居杂兴 其二", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": null, 
        "text": [
            "逖观尘途士，党与纷欢呼。", 
            "世无师旷耳，亦获圭璋誉。", 
            "转盼骨己朽，人与年俱徂。", 
            "廓落乾坤内，万古皆吾徒。"
        ], 
        "title": "閒居杂兴 其三", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": null, 
        "text": [
            "我志在烟霞，肝肠常皎皎。", 
            "言辞鹓鹭班，振衣寻窈窕。", 
            "偶逢识面僧，高卧白云杪。", 
            "谭宗振空谷，羽翼还二妙。", 
            "我本素心人，久绝尘寰扰。", 
            "不藉金篦力，一晤能百了。"
        ], 
        "title": "出都门宿大觉庵遇二僧时偕曾职方徐尚宝", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": null, 
        "text": [
            "维舟章江上，江门多故知。", 
            "念我成远别，朝夕数追随。", 
            "杂佩各持赠，伐木有馀悲。", 
            "惭余虽驽马，敢复背良规。", 
            "长风催彩鹢，恨恨不能移。", 
            "招手成南北，永夜徒相思。"
        ], 
        "title": "舟中寄怀张明成学士邓以德太史涂汝高侍御三先生二首 其一", 
        "type": "古风", 
        "yun": "支"
    }, 
    {
        "author": "邹元标", 
        "era": "明", 
        "subtype": null, 
        "text": [
            "学士富经纶，四海拟伊周。", 
            "太史性寂莫，雅志耽玄修。", 
            "侍御温如玉，澄清志已酬。", 
            "我本淡荡者，干时诚足羞。", 
            "我性非干时，我志在千秋。", 
            "所志如未偶，长揖谢王侯。", 
            "为语冥寥士，异派终同流。"
        ], 
        "title": "舟中寄怀张明成学士邓以德太史涂汝高侍御三先生二首 其二", 
        "type": "古风", 
        "yun": "尤"
    }, 
    {
        "author": "邹元标", 
        "era": "明", 
        "subtype": null, 
        "text": [
            "父母生我身，圣贤觉我仁。", 
            "毫釐如有差，爱敬皆非真。", 
            "彼美名家子，意气凌苍旻。", 
            "浩瀚破千卷，挥毫若有神。", 
            "明月千古珍，灼烁光四邻。", 
            "用之弹鸟雀，叹息道旁人。", 
            "颜生尊四勿，张也敬书绅。", 
            "美玉藉山石，盘铭在日新。"
        ], 
        "title": "赠但友孟皋", 
        "type": "古风", 
        "yun": "真"
    }, 
    {
        "author": "邹元标", 
        "era": "明", 
        "subtype": null, 
        "text": [
            "有客扬青骢，衔命报君王。", 
            "抚枕不能寐，起坐意徬徨。", 
            "徬徨意何许，美人天一方。"
        ], 
        "title": "安节吴公之还朝也情不能已再为诗十章 其一", 
        "type": "古风", 
        "yun": "阳"
    }, 
    {
        "author": "邹元标", 
        "era": "明", 
        "subtype": null, 
        "text": [
            "老去空山里，同心觉渐稀。", 
            "江河方滔滔，世故日以非。", 
            "脉脉不能语，泪落沾我衣。"
        ], 
        "title": "安节吴公之还朝也情不能已再为诗十章 其二", 
        "type": "古风", 
        "yun": "微"
    }, 
    {
        "author": "邹元标", 
        "era": "明", 
        "subtype": null, 
        "text": [
            "四海论交日，结发称弟兄。", 
            "出处虽殊致，相期良匪轻。", 
            "送君从此别，归卧掩柴荆。"
        ], 
        "title": "安节吴公之还朝也情不能已再为诗十章 其三", 
        "type": "古风", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "会面知何时，望君崇明德。", 
            "明德旨惟微，不大声以色。", 
            "纯一以不已，无为见天则。"
        ], 
        "title": "安节吴公之还朝也情不能已再为诗十章 其四", 
        "type": "古风", 
        "yun": "职"
    }, 
    {
        "author": "邹元标", 
        "era": "明", 
        "subtype": null, 
        "text": [
            "会心人已远，世儒苦支离。", 
            "葛藤还自缚，苍苍以管窥。", 
            "不如两忘之，日星自昭垂。"
        ], 
        "title": "安节吴公之还朝也情不能已再为诗十章 其五", 
        "type": "古风", 
        "yun": "支"
    }, 
    {
        "author": "邹元标", 
        "era": "明", 
        "subtype": null, 
        "text": [
            "寒灰应六律，万卉自春风。", 
            "堪笑夸毗子，人力夺天工。", 
            "玄珠得象罔，忘言意自融。"
        ], 
        "title": "安节吴公之还朝也情不能已再为诗十章 其六", 
        "type": "古风", 
        "yun": "东"
    }, 
    {
        "author": "邹元标", 
        "era": "明", 
        "subtype": null, 
        "text": [
            "莫谓人身小，巍巍可配天。", 
            "廓落复廓落，匠心谁与传。", 
            "庭前有奇树，莫负此因缘。"
        ], 
        "title": "安节吴公之还朝也情不能已再为诗十章 其七", 
        "type": "古风", 
        "yun": "先"
    }, 
    {
        "author": "邹元标", 
        "era": "明", 
        "subtype": null, 
        "text": [
            "百年瞬息耳，至难得者人。", 
            "我心非一掬，我性岂识神。", 
            "二曜昭昭在，各各自天真。"
        ], 
        "title": "安节吴公之还朝也情不能已再为诗十章 其八", 
        "type": "古风", 
        "yun": "真"
    }, 
    {
        "author": "邹元标", 
        "era": "明", 
        "subtype": null, 
        "text": [
            "勺水即深泉，我心万古心。", 
            "一唯即一贯，不用苦搜寻。", 
            "试看望影者，长啸振空林。"
        ], 
        "title": "安节吴公之还朝也情不能已再为诗十章 其九", 
        "type": "古风", 
        "yun": "侵"
    }, 
    {
        "author": "邹元标", 
        "era": "明", 
        "subtype": null, 
        "text": [
            "少年不省事，忆昔徒奔波。", 
            "金屑还翳目，知音岂在多。", 
            "休心复休心，尔我勿虚过。"
        ], 
        "title": "安节吴公之还朝也情不能已再为诗十章 其十", 
        "type": "古风", 
        "yun": "歌"
    }, 
    {
        "author": "邹元标", 
        "era": "明", 
        "subtype": null, 
        "text": [
            "相见温如玉，相交情断金。", 
            "君登青云去，何处寄吾琴。", 
            "泰山千仞高，龙门百尺深。", 
            "高深会有极，莫负百年心。", 
            "玄珠藏草泽，谁识象罔寻。"
        ], 
        "title": "杨如石孝廉计偕 其一", 
        "type": "古风", 
        "yun": "侵"
    }, 
    {
        "author": "邹元标", 
        "era": "明", 
        "subtype": null, 
        "text": [
            "大道惟率性，至人无饰说。", 
            "圣门贵皓皓，行谊常高洁。", 
            "世纲久沦亡，邈矣愧前哲。", 
            "回首长安道，朔风苦栗烈。", 
            "慇勤欲有赠，衔杯气已结。"
        ], 
        "title": "杨如石孝廉计偕 其二", 
        "type": "古风", 
        "yun": "屑"
    }, 
    {
        "author": "邹元标", 
        "era": "明", 
        "subtype": null, 
        "text": [
            "高碑插穹窿，瞻拜心震惊。", 
            "今日泰华重，当年一羽轻。", 
            "勉哉岩廊士，勿愿有斯名。"
        ], 
        "title": "过杨椒山墓碑 其一", 
        "type": "古风", 
        "yun": "庚"
    }, 
    {
        "author": "邹元标", 
        "era": "明", 
        "subtype": null, 
        "text": [
            "宿墓多青草，黄云莽莽垂。", 
            "欲别不忍别，令人有遗思。", 
            "毒死忠良士，奚独一分宜。"
        ], 
        "title": "过杨椒山墓碑 其二", 
        "type": "古风", 
        "yun": "支"
    }, 
    {
        "author": "邹元标", 
        "era": "明", 
        "subtype": null, 
        "text": [
            "六载之前禾川去，六载之后禾川归。", 
            "记得扁舟江上来，士民相聚牵征衣。", 
            "长沙一去何时返，相顾不禁泪自挥。", 
            "赠之骊歌饮我酒，如斯高谊古今稀。", 
            "恭际圣时得归期，故人道旁迎嬉嬉。", 
            "笑我不殊麋鹿性，依然还怡丘壑姿。", 
            "去时正值桃花放，归来亦在初春时。", 
            "重指桃花固堪喜，忆昔艰危益可悲。", 
            "拟共山中结岁盟，只因新命自丹墀。", 
            "箧中短剑难分赠，聊写长歌慰相知。", 
            "借问何以慰相知，重此江门千古身。", 
            "重此堂堂千古人，廊庙江湖俱有事，神交切莫负青春。"
        ], 
        "title": "归禾川酬诸同志歌", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": "五言排律", 
        "text": [
            "白首盟心日，祇园独坐时。", 
            "鹏抟三万里，椿寿八千期。", 
            "海宇仪公望，吾邦颂鲁尼。", 
            "游神本淡漠，赋性自希夷。", 
            "常灌门前李，深编户外篱。", 
            "春风拂客座，时雨润枯枝。", 
            "东海为仙醴，庐山作寿卮。", 
            "独怜多病客，无路一探奇。"
        ], 
        "title": "太常王塘南先生八十", 
        "type": "排律", 
        "yun": "支"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "掀翻尘见解，推倒旧河山。", 
            "谢绝寰中扰，亲身见孔颜。"
        ], 
        "title": "柬王梦峰", 
        "type": "绝句", 
        "yun": "删"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "洞是何年辟，寻幽我乍来。", 
            "拨云餐石髓，朵朵莲花开。"
        ], 
        "title": "游石莲洞 其一", 
        "type": "绝句", 
        "yun": "灰"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "下榻万缘空，泠然欲御风。", 
            "真人不可作，谁与论参同。"
        ], 
        "title": "游石莲洞 其二", 
        "type": "绝句", 
        "yun": "东"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "束发诵遗篇，生迟五十年。", 
            "焚香端不愧，心迹可青天。"
        ], 
        "title": "游石莲洞 其三", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "前辈风流在，后来渐不如。", 
            "江河无计挽，深愧彦方居。"
        ], 
        "title": "游石莲洞 其四", 
        "type": "绝句", 
        "yun": "鱼"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "经宵即出洞，密偈付藤萝。", 
            "时有松风至，为僧发浩歌。"
        ], 
        "title": "游石莲洞 其五", 
        "type": "绝句", 
        "yun": "歌"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "是谁为洞主，非我亦非伊。", 
            "承前须直领，不用转头思。"
        ], 
        "title": "游石莲洞 其六", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "岂是鬼神凿，幻出琼花奇。", 
            "月照黄金屋，雪留白玉枝。"
        ], 
        "title": "游石莲洞 其七", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "遥指岩头桂，先生亲手栽。", 
            "蒲团趺坐稳，时有暗香来。"
        ], 
        "title": "游石莲洞 其八", 
        "type": "绝句", 
        "yun": "灰"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "开士叩禅关，朗公已出山。", 
            "题诗岩窦里，未许落人间。"
        ], 
        "title": "游石莲洞 其九", 
        "type": "绝句", 
        "yun": "删"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "直上怀濂阁，愁深虎豹关。", 
            "九重天浩荡，赢得老僧閒。"
        ], 
        "title": "游石莲洞 其十", 
        "type": "绝句", 
        "yun": "删"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "圣贤久寂莫，六籍总荒芜。", 
            "夜夜庭前月，相看自不孤。"
        ], 
        "title": "朋来亭", 
        "type": "绝句", 
        "yun": "虞"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "消磨豪气尽，踪迹任浮沈。", 
            "有地堪逃暑，无人可会心。"
        ], 
        "title": "观澜轩次谢虚亭韵 其一", 
        "type": "绝句", 
        "yun": "侵"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "芙蓉我独宿，君自恩江来。", 
            "为结同心友，禅关日日开。"
        ], 
        "title": "观澜轩次谢虚亭韵 其二", 
        "type": "绝句", 
        "yun": "灰"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "沥沥泉声响，因风杂涧篁。", 
            "仲尼观逝水，孺子咏沧浪。"
        ], 
        "title": "闻泉亭", 
        "type": "绝句", 
        "yun": "阳"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "大道元无定，如何说觉今。", 
            "须知觉了后，不减原初心。"
        ], 
        "title": "题觉今堂 其一", 
        "type": "绝句", 
        "yun": "侵"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "借问觉者谁，未许落言思。", 
            "向日华堂下，寒温祗自知。"
        ], 
        "title": "题觉今堂 其二", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "突兀群峰耸，凭栏多大意。", 
            "道人何所见，心境还俱弃。"
        ], 
        "title": "大意亭", 
        "type": "绝句", 
        "yun": "寘"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "万法皆应舍，何论泡影身。", 
            "岂因禅定力，久已渡迷津。"
        ], 
        "title": "舍身岩", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "平生无所好，所好在图书。", 
            "藉此传心印，千秋意不虚。"
        ], 
        "title": "赠郭生善篆图书者", 
        "type": "绝句", 
        "yun": "鱼"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "华堂闻鸟语，隔林送鸡声。", 
            "悟證无生理，空门掉臂行。"
        ], 
        "title": "龙华寺坐", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "赋性本颛蒙，崎岖一线通。", 
            "万缘随分了，撒手大从容。"
        ], 
        "title": "偶占七首 其一", 
        "type": "绝句", 
        "yun": null
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "初学苦支离，閒心自得师。", 
            "纤毫皆帝力，无语付天倪。"
        ], 
        "title": "偶占七首 其二", 
        "type": "绝句", 
        "yun": null
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "人笑我痴愚，胸藏明月珠。", 
            "万方都照彻，随处得真如。"
        ], 
        "title": "偶占七首 其三", 
        "type": "绝句", 
        "yun": null
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "圣学失其真，由人认识神。", 
            "识神生死本，仇怨结交亲。"
        ], 
        "title": "偶占七首 其四", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "生涯惟白业，心事只青山。", 
            "花落云深处，牧童自往还。"
        ], 
        "title": "偶占七首 其五", 
        "type": "绝句", 
        "yun": "删"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "少日冒虚名，蹉跎百不成。", 
            "无成真我学，倍觉去来轻。"
        ], 
        "title": "偶占七首 其六", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "手种千桃树，扶疏向日红。", 
            "须教时雨露，岁岁领春风。"
        ], 
        "title": "偶占七首 其七", 
        "type": "绝句", 
        "yun": "东"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "我漱江边石，君棹渡头船。", 
            "船去几千里，问君何日还。"
        ], 
        "title": "别杨如石孝廉四首 其一", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "问君何日还，衷情赖汝宣。", 
            "极目天边雁，频将尺素传。"
        ], 
        "title": "别杨如石孝廉四首 其二", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "秋江有芙蓉，采采赠夫君。", 
            "采之不盈把，聊以慰停云。"
        ], 
        "title": "别杨如石孝廉四首 其三", 
        "type": "绝句", 
        "yun": "文"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "聊以慰停云，伫足听芳闻。", 
            "怪杀江边水，流影照离群。"
        ], 
        "title": "别杨如石孝廉四首 其四", 
        "type": "绝句", 
        "yun": "文"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "多病宜逃世，浮名合敛踪。", 
            "杜门安偃蹇，自性本愚慵。"
        ], 
        "title": "漫吟二首 其一", 
        "type": "绝句", 
        "yun": "冬"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "千句竟成閒，片言如泰山。", 
            "欲知语与默，意在合离间。"
        ], 
        "title": "漫吟二首 其二", 
        "type": "绝句", 
        "yun": "删"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "慷慨当官易，蹉跎林下难。", 
            "斋心期白首，敢负主恩宽。"
        ], 
        "title": "感事三首 其一", 
        "type": "绝句", 
        "yun": "寒"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "传家惟食力，笔札当躬耕。", 
            "酌水漱残齿，优游度此生。"
        ], 
        "title": "感事三首 其二", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "铅华曾久谢，老去能依人。", 
            "脉脉绳床坐，情偏水石亲。"
        ], 
        "title": "感事三首 其三", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "何年韩相岭，此日共攀跻。", 
            "尔我投閒意，相看路不迷。"
        ], 
        "title": "同贺汝定偕诸宋曾二文学登韩相岭二首 其一", 
        "type": "绝句", 
        "yun": "齐"
    }, 
    {
        "author": "邹元标", 
        "era": "明", 
        "subtype": "五言绝句", 
        "text": [
            "石如狮子吼，山作石头城。", 
            "剩有莲花座，云深可结盟。"
        ], 
        "title": "同贺汝定偕诸宋曾二文学登韩相岭二首 其二", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "斯道天开万象陈，根荄枝叶总吾真。", 
            "诸君欲问传心者，请听街前击瓮人。"
        ], 
        "title": "仁文席上有破瓮者", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "登坛济济说良知，不著丝毫更数谁。", 
            "抛却语言诸伎俩，日星千古自昭垂。"
        ], 
        "title": "题阳明先生像六首 其一", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "群贤列圣无他语，惟一惟精只此中。", 
            "腊底雪消山尽处，柴门夜夜领春风。"
        ], 
        "title": "题阳明先生像六首 其二", 
        "type": "绝句", 
        "yun": "东"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "辛苦平生几问津，迟回歧路倍伤神。", 
            "于今识得先生面，野草閒花一样春。"
        ], 
        "title": "题阳明先生像六首 其三", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "吾心宇宙有同然，却道金溪是学禅。", 
            "不是先生勤指点，谁令吾道日中天。"
        ], 
        "title": "题阳明先生像六首 其四", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "吾乡先辈盛流传，疑信相参苦未坚。", 
            "踏破草鞋无觅处，始知吾道有真诠。"
        ], 
        "title": "题阳明先生像六首 其五", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "人疑此道大圆通，规矩方圆妙不穷。", 
            "效地法天无两事，圆神方智总吾宗。"
        ], 
        "title": "题阳明先生像六首 其六", 
        "type": "绝句", 
        "yun": null
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "收敛精神入太虚，终朝兀兀总如愚。", 
            "老来不识原头路，只恐青山也笑予。"
        ], 
        "title": "自警二首 其一", 
        "type": "绝句", 
        "yun": null
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "今朝不知明朝事，肯效人间寿者痴。", 
            "若要了时即便了，乾坤伶俐几男儿。"
        ], 
        "title": "自警二首 其二", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "秦川自古帝王州，此日乘骢亦壮游。", 
            "莫道匈奴今远避，黄沙莽莽使人愁。"
        ], 
        "title": "送龙紫海侍御之秦二首 其一", 
        "type": "绝句", 
        "yun": "尤"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "三月莺花江上行，大宛万马自逢迎。", 
            "骊歌不唱阳关曲，鹭水悠悠万里情。"
        ], 
        "title": "送龙紫海侍御之秦二首 其二", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "十年不到龙华寺，归卧山僧旧草亭。", 
            "笑予漂泊西南久，消得楞严几卷经。"
        ], 
        "title": "龙华寺旧谭道处也归来不觉愯然辄成四绝情见于辞时自都匀环归 其一", 
        "type": "绝句", 
        "yun": "青"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "眼前事业岂为真，世上浮名几误人。", 
            "寄语芸窗年少者，莫将章句送青春。"
        ], 
        "title": "龙华寺旧谭道处也归来不觉愯然辄成四绝情见于辞时自都匀环归 其二", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "当年碣石谭天友，白雪泠泠一代才。", 
            "长望青霄人去远，孤身独绕法王台。"
        ], 
        "title": "龙华寺旧谭道处也归来不觉愯然辄成四绝情见于辞时自都匀环归 其三", 
        "type": "绝句", 
        "yun": "灰"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "拟向山中学耦耕，归来犹自急王程。", 
            "莫将猿鹤移文诮，须鉴当年报主情。"
        ], 
        "title": "龙华寺旧谭道处也归来不觉愯然辄成四绝情见于辞时自都匀环归 其四", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "问归情更切，驻马复迟迟。", 
            "泪尽长川逝，心悬寸草知。", 
            "乖离终是恨，重庆岂难期。", 
            "会有金鸡诏，遐方酹酒时。"
        ], 
        "title": "禾川别母", 
        "type": "律诗", 
        "yun": "支"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "跏趺聊独坐，高枕忆王孙。", 
            "雨滴阶前树，鸡鸣塞外村。", 
            "真空怜我独，妙用向谁论。", 
            "四大都零落，还馀一息存。"
        ], 
        "title": "夜坐", 
        "type": "律诗", 
        "yun": "元"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "病骨淹旬久，乏裁还尔思。", 
            "残经谈去远，香积到来稀。", 
            "默识同尼叟，忘言忆惠施。", 
            "未须嫌寂莫，吾学贵心期。"
        ], 
        "title": "观音寺杂兴", 
        "type": "律诗", 
        "yun": null
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "家徒四壁在，短鬓坐黄昏。", 
            "微月临周幌，清风拂杜轩。", 
            "閒来忘业障，静极见天根。", 
            "俯仰乾坤里，谁人知我尊。"
        ], 
        "title": "偶成", 
        "type": "律诗", 
        "yun": "元"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "拨草天坛坐，翛然似习忘。", 
            "雨馀千嶂静，春老百花香。", 
            "玄论惊潭渚，狂歌闹夕阳。", 
            "依稀童冠乐，不让舞雩乡。"
        ], 
        "title": "诸生天坛歌咏盈野", 
        "type": "律诗", 
        "yun": "阳"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "暂寄镜中影，谁知物外身。", 
            "本来无色相，何处著纤尘。", 
            "事业从飘泊，生涯付隐沦。", 
            "千秋谁只眼，彷佛见吾真。"
        ], 
        "title": "写照口占", 
        "type": "律诗", 
        "yun": "真"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "老去交情重，怀君意转深。", 
            "廿年青琐客，同赋白头吟。", 
            "突兀千秋意，蹉跎万古心。", 
            "嘤嘤闻好鸟，相唤出幽林。"
        ], 
        "title": "柬罗公廓给谏", 
        "type": "律诗", 
        "yun": "侵"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "停车郊外寺，重会是何年。", 
            "数仞宫墙峻，千秋情义偏。", 
            "聆音今几席，判袂各风烟。", 
            "出处真无计，回思亦怆然。"
        ], 
        "title": "别朱鉴塘老师郊外口占二律 其一", 
        "type": "律诗", 
        "yun": "先"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "三吴雄镇地，斧钺下青霄。", 
            "简命先臣牧，纶音切帝尧。", 
            "戈船云里集，楼阁镜中飘。", 
            "筹策多公暇，坐看海气消。"
        ], 
        "title": "别朱鉴塘老师郊外口占二律 其二", 
        "type": "律诗", 
        "yun": "萧"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "运当明盛际，芸馆傍江开。", 
            "济济名家彦，泠泠白雪才。", 
            "赋堪云汉丽，剑拂斗牛回。", 
            "百里贤人聚，精光绚草莱。"
        ], 
        "title": "文昌书院东诸秀才是日校文", 
        "type": "律诗", 
        "yun": "灰"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "凿石临青嶂，开门俯碧流。", 
            "生涯聊自适，世网复何求。", 
            "睥睨千峰晓，藤萝万木秋。", 
            "牛羊三径里，樵唱好赓酬。"
        ], 
        "title": "太平山房 其一", 
        "type": "律诗", 
        "yun": "尤"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "出郭才半里，小构两三间。", 
            "禾黍平高下，牛羊任往还。", 
            "穿林寻窈窕，移步弄潺湲。", 
            "架上书千卷，閒居取次删。"
        ], 
        "title": "太平山房 其二", 
        "type": "律诗", 
        "yun": "删"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "邻曲两三家，晨昏共岁华。", 
            "春来烹细笋，雨后试新茶。", 
            "嵎虎成朝市，林蜂散午衙。", 
            "居然寂寞意，静景得无哗。"
        ], 
        "title": "太平山房 其三", 
        "type": "律诗", 
        "yun": "麻"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "一榻挂楼居，八窗映碧虚。", 
            "观空腾野马，纵目数游鱼。", 
            "懒慢身堪寄，登临眼独舒。", 
            "门前花鸟乱，疑枉故人车。"
        ], 
        "title": "太平山房 其四", 
        "type": "律诗", 
        "yun": "鱼"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "十载知名久，初看是梦中。", 
            "坐来人似玉，谭去气成虹。", 
            "百粤风烟壮，千山道路穷。", 
            "愿言频爱护，朝论倚山公。"
        ], 
        "title": "章衡阳省丈赴谪罗定州道文江宿小斋 其一", 
        "type": "律诗", 
        "yun": "东"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "英雄俱失路，聚首倍堪怜。", 
            "把臂风尘绝，停杯意气偏。", 
            "驱车君似隐，面壁我疑禅。", 
            "细雨分离处，无言亦黯然。"
        ], 
        "title": "章衡阳省丈赴谪罗定州道文江宿小斋 其二", 
        "type": "律诗", 
        "yun": "先"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "艰危曾共尔，舍我竟仙游。", 
            "云佩飘何处，鸾台黯不收。", 
            "乾坤难寄恨，日月此堪愁。", 
            "却忆鼓盆者，何心得自由。"
        ], 
        "title": "清明登先江安人陇有感 其一", 
        "type": "律诗", 
        "yun": "尤"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "万里方伊始，修途遽失君。", 
            "百年悲短发，四望莽愁云。", 
            "月落惊鸳梦，风高急雁群。", 
            "重泉应念否，无语对斜曛。"
        ], 
        "title": "清明登先江安人陇有感 其二", 
        "type": "律诗", 
        "yun": "文"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "为厌城西地，郊墟别业开。", 
            "山光临户牖，水色浸楼台。", 
            "座有谭经侣，庭悬问字杯。", 
            "秋深芳桂吐，带月我重来。"
        ], 
        "title": "别依仁山馆", 
        "type": "律诗", 
        "yun": "灰"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "违远慈容久，新冬始一过。", 
            "有身成病楚，无泪不滂沱。", 
            "草木蒙茸湿，云山变幻多。", 
            "重冥真隔世，心折此烟萝。"
        ], 
        "title": "冬至展先母罗太安人漕坪陇有感 其一", 
        "type": "律诗", 
        "yun": "歌"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "矗矗云山壮，阴阴草木稠。", 
            "昔年曾瑞鹤，此地见眠牛。", 
            "地胜疑天意，人和岂力谋。", 
            "先慈多隐德，佳气正千秋。"
        ], 
        "title": "冬至展先母罗太安人漕坪陇有感 其二", 
        "type": "律诗", 
        "yun": "尤"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "狂愚南窜地，我母泪千行。", 
            "寸草方承日，萱亲竟萎霜。", 
            "断机声在耳，尊足戒垂堂。", 
            "多少君花意，无言倍黯伤。"
        ], 
        "title": "冬至展先母罗太安人漕坪陇有感 其三", 
        "type": "律诗", 
        "yun": "阳"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "燕市论交日，空门共被时。", 
            "见来何太喜，别去翻成悲。", 
            "月迥云阶草，风回鸟树枝。", 
            "邮亭客店晚，银烛两相思。"
        ], 
        "title": "宁阳别孟我疆尚宝有怀", 
        "type": "律诗", 
        "yun": "支"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "卧病衡门下，愁闻一叶飞。", 
            "霜添征士铗，泪湿故人衣。", 
            "灯火怜吾党，交游忆帝畿。", 
            "除书如己下，早为报庭闱。"
        ], 
        "title": "蓝豫阳国学赴选兼柬孟我疆尚宝 其一", 
        "type": "律诗", 
        "yun": "微"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "北海孟夫子，风流迥不群。", 
            "经纶齐董贾，著述拟河汾。", 
            "玉树曾频梦，尺书久未闻。", 
            "翩翩南雁至，何日慰停云。"
        ], 
        "title": "蓝豫阳国学赴选兼柬孟我疆尚宝 其二", 
        "type": "律诗", 
        "yun": "文"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "几年龙卧稳，此日上征轺。", 
            "官以横经重，名因射策饶。", 
            "言辞猿鹤侣，重听凤凰韶。", 
            "吾道须公等，愁闻丛桂招。"
        ], 
        "title": "刘调父国子应召", 
        "type": "律诗", 
        "yun": "萧"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "青云附骥年，形影共相怜。", 
            "世态烟云变，交情金石坚。", 
            "忧时频击楫，吊古更谭天。", 
            "应律春长在，吾家事可传。"
        ], 
        "title": "与汝光太史联舟投赠（自复真抵安成）", 
        "type": "律诗", 
        "yun": "先"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "春水引行舟，桃花夹岸流。", 
            "沙明群鹭白，雨过万峰幽。", 
            "浊酒浇孤兴，青山笑晚愁。", 
            "萋萋芳草绿，无语对江洲。"
        ], 
        "title": "春日赴白鹭洲", 
        "type": "律诗", 
        "yun": "尤"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "尔我故穷交，相过藉白茅。", 
            "惭非扬子宅，聊比野人巢。", 
            "地僻天疑迥，情深俗可抛。", 
            "浊醪长日共，寂莫任君嘲。"
        ], 
        "title": "甘子明雪中过山居 其一", 
        "type": "律诗", 
        "yun": "肴"
    }, 
    {
        "author": "邹元标", 
        "era": "明", 
        "subtype": "五言律诗", 
        "text": [
            "学道共年深，俄惊莫境临。", 
            "青山原不厌，白雪故相侵。", 
            "听鸟便幽意，看云协素心。", 
            "但期肝胆在，那复问知音。"
        ], 
        "title": "甘子明雪中过山居 其二", 
        "type": "律诗", 
        "yun": "侵"
    }, 
    {
        "author": "邹迪光", 
        "era": "明", 
        "subtype": "五言律诗", 
        "text": [
            "胜游不惜屡，馀兴尚淋漓。", 
            "竹路青相借，花宫翠乱披。", 
            "酒阑留月住，曲半受风吹。", 
            "为问梁溪夜，何如吴苑时。"
        ], 
        "title": "吴门归入惠山寺", 
        "type": "律诗", 
        "yun": "支"
    }, 
    {
        "author": "邹迪光", 
        "era": "明", 
        "subtype": "七言律诗", 
        "text": [
            "买得菟裘已十年，朅来归隐共周旋。", 
            "为山直割云头石，凿沼频偷地底泉。", 
            "清梵自天投宝篆，疏钟挟雨答朱弦。", 
            "生平不少蛾眉妒，剩有烟霞与作缘。"
        ], 
        "title": "家园即事", 
        "type": "律诗", 
        "yun": "先"
    }, 
    {
        "author": "邹亮", 
        "era": "明", 
        "subtype": null, 
        "text": [
            "月明露湿宫花影，梦断瑶台桂香冷。", 
            "阑干缥缈碧云齐，银潢欲堕星斗低。", 
            "紫篁吹残彩霞坠，翩然同上青鸾背。", 
            "青鸾背稳仙骨轻，玉妃笑倚珠宫迎。", 
            "铜凫漏尽秦楼曙，琼管遗声落何处？"
        ], 
        "title": "凤台曲", 
        "type": "古风", 
        "yun": null
    }, 
    {
        "author": "邹亮", 
        "era": "明", 
        "subtype": null, 
        "text": [
            "冯夷镂水驻花魄，奇芬染肌沁仙骨。", 
            "天风吹梦落瑶台，家住江南水云窟。", 
            "弄珠拾草潇湘渚，带月迷烟愁不语。", 
            "小龙潜开水晶殿，玉杯凉露承华宴。", 
            "青鸟衔书来阆苑，笑指蓬莱水清浅。"
        ], 
        "title": "水仙花效李长吉", 
        "type": "古风", 
        "yun": null
    }, 
    {
        "author": "邹亮", 
        "era": "明", 
        "subtype": null, 
        "text": [
            "宓妃肌肤莹冰雪，体素含香夐清绝。", 
            "骊宫夜寒愁不眠，微步沧洲拾明月。", 
            "月光如练波茫茫，仙魂不归愁断肠。", 
            "湘娥含颦老龙泣，鲛人洒泪铜槃湿。", 
            "瑟瑟江风吹梦醒，翠袖笼寒袜罗冷。", 
            "白露无声满瑶草，烟水迢迢镜光晓。"
        ], 
        "title": "又效温飞卿", 
        "type": "古风", 
        "yun": null
    }, 
    {
        "author": "邹亮", 
        "era": "明", 
        "subtype": null, 
        "text": [
            "兰膏腻滑金钗溜，绣带斜分亸香袖。", 
            "锁窗睡起思娇慵，练裙六幅湘波皱。", 
            "月转虚檐风满林，碧云迢递银河深。", 
            "香尘不到袜罗冷，下阶踏碎梧桐阴。", 
            "梧桐老去孙枝长，枝上凤凰栖两两。", 
            "凭谁巧斫琴瑟成，谐奏宫商协幽响。", 
            "萧郎不归春意阑，梦绕梨云花作团。", 
            "银塘露冷芙蓉老，锦鸳怨入秋风寒。", 
            "楚云湘水鳞鸿杳，两点春山愁不扫。", 
            "低徊顾影悄无言，明朝只恐朱颜老。"
        ], 
        "title": "梧桐仕女图为钱孟实题", 
        "type": "古风", 
        "yun": null
    }, 
    {
        "author": "邹亮", 
        "era": "明", 
        "subtype": "五言绝句", 
        "text": [
            "漾舟采芙蓉，回桡过莲浦。", 
            "与君剖莲房，试看谁心苦。"
        ], 
        "title": "杂怨", 
        "type": "绝句", 
        "yun": "麌"
    }, 
    {
        "author": "邹亮", 
        "era": "明", 
        "subtype": "五言绝句", 
        "text": [
            "妾如江边花，君如江上水。", 
            "花落随水流，东风吹不起。"
        ], 
        "title": "古意", 
        "type": "绝句", 
        "yun": "纸"
    }, 
    {
        "author": "邹亮", 
        "era": "明", 
        "subtype": "七言绝句", 
        "text": [
            "缈缈烟波带白蘋，露寒风细月如银。", 
            "沙棠舟上愁回首，只听猿声不见人。"
        ], 
        "title": "湘中弦", 
        "type": "绝句", 
        "yun": "真"
    }, 
    {
        "author": "邹亮", 
        "era": "明", 
        "subtype": "五言律诗", 
        "text": [
            "妙舞方承宠，愁怀独感伤。", 
            "金舆门外度，纨扇箧中藏。", 
            "别殿闲秋月，空阶粲晓霜。", 
            "凉飙太情薄，浑不到昭阳。"
        ], 
        "title": "长信宫", 
        "type": "律诗", 
        "yun": "阳"
    }, 
    {
        "author": "邹梦桂", 
        "era": "明", 
        "subtype": "七言律诗", 
        "text": [
            "玉节春明二月莺，画船花柳正初晴。", 
            "承恩已达如纶命，报国常怀补衮情。", 
            "一曲尊前人再别，片帆江上月同行。", 
            "欲知后日相逢处，联骑天街听漏声。"
        ], 
        "title": "送华补庵先生奉使还朝", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "欣逢胜友坐亭檐，别久相看白发添。", 
            "逸趣都从闲况得，高谈那把世情拈。", 
            "吐珠敲玉陈惊坐，傍柳随花夏不炎。", 
            "更喜山中疏礼法，野人鸡黍未伤廉。"
        ], 
        "title": "陈芬阁过访 其一", 
        "type": "律诗", 
        "yun": "盐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "晴花弄影拂虚檐，有客相过景色添。", 
            "物态从他情外幻，风光且得眼前拈。", 
            "柴门柳巷堪娱老，地僻林深可避炎。", 
            "下榻不惊溪畔鸟，聊凭水月话清廉。"
        ], 
        "title": "陈芬阁过访 其二", 
        "type": "律诗", 
        "yun": "盐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "冈城日永映三花，披拂薰风舞袖斜。", 
            "鹤算悠悠才六帙，兰枝烨烨斫双华。", 
            "谁知吸瀣餐霞客，即在问奇载酒家。", 
            "可是欢娱为寿诀，未须勾漏觅丹砂。"
        ], 
        "title": "寿杨悦生亲家", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "掩映榴花艳暑天，漫留佳客酌蔬筵。", 
            "方惭设矢悬弧意，敢谓呼羊叱石仙。", 
            "木屐葵蓑聊自老，白云红日可高眠。", 
            "乾坤容我闲方得，濯足村前有碧川。"
        ], 
        "title": "生日和香山侄孙", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "几年湖海历岖欹，每忆园林是坦夷。", 
            "陇上白云寻旧友，岩头绿树结新知。", 
            "忘机野老时过访，得趣幽怀喜共披。", 
            "况有骚人南北阮，可无促膝睹芳仪。"
        ], 
        "title": "和水南方恒侄见寄 其一", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "风化波流孰砥维，一门节孝好支持。", 
            "满千积功三千界，望百慈亲七十儿。", 
            "酌得流霞供鹤发，舞回斑袖映庞眉。", 
            "商山芝草瑶池月，都任庭除共玩嬉。"
        ], 
        "title": "和水南方恒侄见寄 其二", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "飞鸣鸿雁散江皋，草泽年来长野蒿。", 
            "呼吁向谁哺乳切，困疲全仗抚摩劳。", 
            "若非彩棒清刁斗，那得苍黎适乐郊。", 
            "野老偷閒城市迥，射堂遥望日轮高。"
        ], 
        "title": "李四尹", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "一别频年费梦思，为谁此日扫茅茨。", 
            "到来野色宜人处，正值秋光满径时。", 
            "风月不辞谈夜永，园蔬聊供酌军持。", 
            "还期认取天台路，禄洞峰头摘紫芝。"
        ], 
        "title": "感堂表叔见访", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "逶迤步屐度山坳，半日偷閒俗可抛。", 
            "喜有陇云知我意，相随芒履到衡茅。", 
            "杯浮紫翠岚光漾，语带烟霞竹浪敲。", 
            "未雨绸缪桑土计，长林归鸟稳栖巢。"
        ], 
        "title": "龙榜看土镇 其一", 
        "type": "律诗", 
        "yun": "肴"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "偶过前村几曲坳，斜风微雨乱云抛。", 
            "天垂野色方离树，景绘秋容半在茅。", 
            "鸟语无腔饶韵致，樵歌信口不推敲。", 
            "土城筑就携壶酌，涧畔优游洗耳巢。"
        ], 
        "title": "龙榜看土镇 其二", 
        "type": "律诗", 
        "yun": "肴"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "巍峨高阁倚山墩，径入藤萝俗不浑。", 
            "厌逐天涯违白社，欣从家圃对青樽。", 
            "不妨褦襶恣游眺，况有骚人共谑言。", 
            "醉后村烟看渐翥，花阴移席坐云痕。"
        ], 
        "title": "似雅侄西庄野酌 其一", 
        "type": "律诗", 
        "yun": "元"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "竹坞梅庄墩又墩，穿林散步主宾浑。", 
            "山花献彩当霞锦，荔子浮香佐晚樽。", 
            "止可閒情收野趣，勿将世事杂清言。", 
            "盘桓勿觉牛羊下，踏遍苔莓屐有痕。"
        ], 
        "title": "似雅侄西庄野酌 其二", 
        "type": "律诗", 
        "yun": "元"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "六月凉生何处墩，游踪汗漫野人浑。", 
            "岩头老树摇阶影，亭畔飞花扑酒樽。", 
            "惯住山乡宜拙性，每闻樵唱喜忘言。", 
            "微风向夕翻衣袂，低拂秾阴不滞痕。"
        ], 
        "title": "似雅侄西庄野酌 其三", 
        "type": "律诗", 
        "yun": "元"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "幽寻何必谢家墩，树色岚光叠叠浑。", 
            "山鸟不猜忘机老，啼声如劝酌芳樽。", 
            "欲凭真率消长日，且藉徜徉狎放言。", 
            "隔断炎尘无溽暑，林端新月挂微痕。"
        ], 
        "title": "似雅侄西庄野酌 其四", 
        "type": "律诗", 
        "yun": "元"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "拉客携孙心若飞，席阴前岭话机微。", 
            "岩光映酒烟凝紫，秋色留人暮未归。", 
            "欲与黄花分逸致，凭将晚节傲斜晖。", 
            "邻山呼马兴犹剧，醉影参差月上衣。"
        ], 
        "title": "登高郭伯从韵", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "谩剪蓬蒿筑草堂，班荆笑语日舒长。", 
            "天随偏得人称散，贺老那嫌自号狂。", 
            "吾道交游凭意气，暮年兄弟共沧浪。", 
            "高轩若肯频临况，须认云深薜荔墙。"
        ], 
        "title": "答陈芬阁", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "初衣赋就一篮舆，世事悠悠附太虚。", 
            "岂谓鼓鼙惊泽鸟，遂令风鹤骇乡闾。", 
            "高牙赖有雄威振，陇亩欣依化日锄。", 
            "草野敢云干庙略，北窗赢得傲羲遽。"
        ], 
        "title": "部院拨兵扫平土寇阮乡兵曾助堵截陈芬阁书来有义举之誉答之", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "岂与群芳较陆离，惟从壶峤傲霜姿。", 
            "森森翠干淩汉老，烨烨苍颜带露披。", 
            "丹凤栖来皆五色，馨兰荫处几多枝。", 
            "灵根不受千秋管，好附漆园叟者知。"
        ], 
        "title": "何琨瑶壶峤长椿图", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "看月正当月色移，月华人影共参差。", 
            "也无底事牵尘虑，惟有清言泛酒卮。", 
            "乍觉侵衣风淡荡，却疑绕树鹊相窥。", 
            "醉馀散步花阴下，兔魄歌声处处随。"
        ], 
        "title": "十五夜麓庵赏月步韵", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "乘寒一拜小梅陇，陟巘穿林两袖轻。", 
            "有客携茶并小榼，向余说偈及无生。", 
            "才看塔影连山色，又听松涛和鸟声。", 
            "无限子情何处看，长江荡漾晚霞明。"
        ], 
        "title": "初寒拜先考墓适君常侄携茶榼至口占", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "柳缀轻烟渐搴幢，条风淑气共相撞。", 
            "韶华乍觉更新甲，野老依然是旧庞。", 
            "浩荡君恩何处报，艰难世事几时降。", 
            "闻鸡唤起儿曹辈，好个三涯在碧窗。"
        ], 
        "title": "甲申元日早起示儿孙", 
        "type": "律诗", 
        "yun": "江"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "紫气缤纷丽古冈，西池消息到华堂。", 
            "山鸣露浥樛弥秀，椿霭霞流婺更光。", 
            "酒酌麻姑浮沆瀣，响谐琴瑟振璈琅。", 
            "九如三寿原同调，歌向阶前乞玉浆。"
        ], 
        "title": "瀛一侄母子夫妇三寿", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "归来岁事两经阑，草野流光一钓竿。", 
            "梅堤展舒新气色，江山辞谢旧严寒。", 
            "起看星斗移何处，虽转干支岂自安。", 
            "漫藉儿孙为半壁，不胜烦恼入椒盘。"
        ], 
        "title": "甲申守岁", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "谁傍青山结舍新，山情水意写天真。", 
            "鸟声侵幌因风急，花气扑帘带月频。", 
            "幽僻了无尘俗累，满前都是自家春。", 
            "著书拟比草玄宅，应有藜光乙夜臻。"
        ], 
        "title": "欧阳氏东华精舍册", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "分得竹林逸士居，祥云林际卷还舒。", 
            "三春万紫千红候，六矢双谐七袟馀。", 
            "涧溪翛然黄发伴，机神犹自壮年如。", 
            "不须分外寻娱境，膝下有人舞彩裾。"
        ], 
        "title": "寿宇祥侄七十一", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "自省生平似仲先，宽閒况是古稀年。", 
            "更无非想閒居里，只有閒情岁彩前。", 
            "剩水閒山随所适，閒花垂柳任悠然。", 
            "清风明月閒为主，杖履优閒别一天。"
        ], 
        "title": "寿石头卢省閒七十一自述韵", 
        "type": "律诗", 
        "yun": "先"
    }, 
    {
        "author": "邹元标", 
        "era": "明", 
        "subtype": null, 
        "text": [
            "昔云大隐隐城市，我今小隐隐招提。", 
            "招提半在山之曲、水之涯。", 
            "识破万事等浮沤，残生从此托一枝。", 
            "忆昔射策黄金榜，英风凛凛逼斗维。", 
            "誓策功勋报天子，笑杀管晏何卑卑。", 
            "于今老去岩壑里，日月不居双鬓丝。", 
            "床头一剑蒯缑尽，闻鸡起问夜何其。", 
            "壮心只今己销磨，侧足空门有所思。", 
            "半榻时枉明月照，短衣不禁松风吹。", 
            "野僧终日问姓字，笑指白云莽莽垂。", 
            "我生无姓亦无字，迹遍名山号无为。", 
            "有时散发解天韬，有时放歌和天倪。", 
            "有时醉酌花间酒，有时閒题壁上诗。", 
            "无修无證亦无持，但教名姓不出山，那管世人知不知。"
        ], 
        "title": "题南皋小隐处", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": null, 
        "text": [
            "扁舟昨日过匡庐，沐浴焚香谒五老。", 
            "今朝乘兴上青阳，九华苍苍色更好。", 
            "历历星辰皆可扪，迢迢直上青天道。", 
            "青莲居士何太奇，江上看山便题诗。", 
            "胸蟠珠玑何磊落，于今岩壑光陆离。", 
            "新建生平真好游，献俘重来十八秋。", 
            "心印只今谁直领，乾坤俯仰空悠悠。", 
            "空悠悠，泪双流，识得一，万事休。", 
            "悟来只在刹那间，山僧含笑虎溪头。", 
            "石火光阴转瞬过，文章道德莫蹉跎。", 
            "古今不少奇游者，几人山色共嵯峨。"
        ], 
        "title": "登九华山歌", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": null, 
        "text": [
            "忆昔少年来问道，恭逢名硕聚一堂。", 
            "空林歌声裂金石，德音孔昭奏宫商。", 
            "转眼韶光三十载，可堪耆旧半消亡。", 
            "岩头只见白云飞，巍巍古道成榛荒。", 
            "今年天气倍清明，虚堂秋色来萧爽。", 
            "赖有济济诸年少，閒将疑义共欣赏。", 
            "一木岂能支大厦，愧我无端成独往。", 
            "但使耳根声不断，不嫌孤峰独拍掌。", 
            "君不见老僧凿石寄岩阿，朝朝苾刍念弥陀。", 
            "吾侪空负缨冠志，竟将岁月苦蹉跎。", 
            "夜来检点平生事，俯仰先贤愧已多。", 
            "寄语同心齐努力，莫将古洞挂薜萝。"
        ], 
        "title": "乙巳秋会青原有怀", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": null, 
        "text": [
            "结缡自昔期偕老，琴瑟欢娱百年好。", 
            "讵知莫莫敚所天，称未亡人何太早。", 
            "欲将此身殉夜台，谁为宗祏荐蘋藻。", 
            "矢节昌胙肩一心，冰雪棱棱日杲杲。", 
            "簧鼓可耐帷墙口，操刀刈发盟穹昊。", 
            "季公有子犹之子，煦媮鼌夕躬文葆。", 
            "机声轧轧霜始凝，乌啼惨惨天未皓。", 
            "百折不回百酸尝，儿能搦管长虹扫。", 
            "鹏搏九万程如只，节母顿破忧心捣。", 
            "帝旌节义纶俞下，六珈锡来恩波浩。", 
            "女贞树自向冬荣，雨露栽培真宰造。", 
            "真宰造福福无垠，世德绳绳怀远抱。", 
            "一门三叶式诒谷，始信善庆自有种，荣名不在玉为宝。"
        ], 
        "title": "荆溪吴节母贞裕挽诗 其一", 
        "type": "古风", 
        "yun": "皓"
    }, 
    {
        "author": "邹元标", 
        "era": "明", 
        "subtype": null, 
        "text": [
            "堪怜黄鹄歌早寡，身外荣华付土苴。", 
            "独抱一片金石心，羞彼淟涊何为者。", 
            "茕茕嫠室对孤灯，形影相吊呼不应。", 
            "鷇得仙儿能笑语，恍压群音度迦陵。", 
            "丸熊画荻不辞倦，艰贞百倍谁为援。", 
            "天悯节烈笃世祚，公侯复始真才见。", 
            "绰楔遥临玉女潭，龙綍辉煌焕斗南。", 
            "毋德君恩两不朽，节孝门第瑞气酣。", 
            "君不见杞妇殉夫宗祊殄，魏妻鞠子孙乃显。", 
            "何如节母殖庆长，朝阳鸣处凤毛腆。", 
            "慧龙骧首扈宗伯，忠犯逆鳞称蹇蹇。", 
            "诜诜曾孙世济美，文章秀发一时选。", 
            "残膏剩馥覆后昆，千秋不愧贞裕匾。"
        ], 
        "title": "荆溪吴节母贞裕挽诗 其二", 
        "type": "古风", 
        "yun": null
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "知君试政数年前，把臂金陵岂偶然。", 
            "此别应须各努力，莫将閒语负前贤。"
        ], 
        "title": "赠唐仁卿 其一", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "千圣相传只此心，夫君何事外头寻。", 
            "雷风露雨无非教，休向沙头只漫吟。"
        ], 
        "title": "赠唐仁卿 其二", 
        "type": "绝句", 
        "yun": "侵"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "谁道文编是学陈，陈王学脉定谁真。", 
            "停轺如过江门里，碧玉楼前春草新。"
        ], 
        "title": "赠唐仁卿 其三", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "棱棱丰骨自天成，老向长安觅友生。", 
            "座上不须弹法指，庭前菉竹已同声。"
        ], 
        "title": "赠谢磐谷山人 其一", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "堪怜四世老箕裘，白发萧萧亦壮游。", 
            "尘世相看成独往，几人端不为身谋。"
        ], 
        "title": "赠谢磐谷山人 其二", 
        "type": "绝句", 
        "yun": "尤"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "时逢閒处练元神，过眼浮荣未是真。", 
            "雨散云消浑不碍，山河大地露全身。"
        ], 
        "title": "马上吟 其一", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "忘思忘虑意閒閒，莫道风尘老客颜。", 
            "独往独来无一事，垂鞭马首看西山。"
        ], 
        "title": "马上吟 其二", 
        "type": "绝句", 
        "yun": "删"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "萧萧行李去匆匆，人拟前身是晦翁。", 
            "还少当年十二考，冰壶秋月此心同。"
        ], 
        "title": "出都门谩吟 其一", 
        "type": "绝句", 
        "yun": "东"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "平生踪迹使人疑，一片丹心祗自知。", 
            "雪搅长空人语少，且携妻子共流离。"
        ], 
        "title": "出都门谩吟 其二", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "自笑逢迎百不能，人间好汉亦相憎。", 
            "萍踪到处曾飘泊，游宦恰如行脚僧。"
        ], 
        "title": "出都门谩吟 其三", 
        "type": "绝句", 
        "yun": "蒸"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "浮云抉破青天开，撒手悬崖万丈台。", 
            "悟后浑然无一事，无修原自有修来。"
        ], 
        "title": "谩吟六首 其一", 
        "type": "绝句", 
        "yun": "灰"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "廿年踪迹遍穷途，到处人间费浪呼。", 
            "今日猛然无可道，不妨人笑是痴愚。"
        ], 
        "title": "谩吟六首 其二", 
        "type": "绝句", 
        "yun": "虞"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "无古无今无显微，千年贤圣竟同归。", 
            "庭前草色青青长，未许人间说是非。"
        ], 
        "title": "谩吟六首 其三", 
        "type": "绝句", 
        "yun": "微"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "腰间三尺龙泉剑，付与人间斩葛藤。", 
            "未断葛藤终浪语，须知斯道在人弘。"
        ], 
        "title": "谩吟六首 其四", 
        "type": "绝句", 
        "yun": "蒸"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "纷纷谭道何多歧，道听途闻也自欺。", 
            "纵说良知无觅处，谁知吾道在希夷。"
        ], 
        "title": "谩吟六首 其五", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "有意搜寻终道远，安排著意亦成魔。", 
            "鱼龙高卧澄潭彻，莫以无风更起波。"
        ], 
        "title": "谩吟六首 其六", 
        "type": "绝句", 
        "yun": "歌"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "翩翩文彩迈时流，拥传俄看出帝州。", 
            "大别山前春色满，还谁同眺岳阳楼。"
        ], 
        "title": "薛钦宇督学楚中 其一", 
        "type": "绝句", 
        "yun": "尤"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "濂溪溪上草绸缪，月色岩光迥不侔。", 
            "寂寞河东风咏后，沅兰湘芷忆前修。"
        ], 
        "title": "薛钦宇督学楚中 其二", 
        "type": "绝句", 
        "yun": "尤"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "浮云不碍水中天，翠竹亭亭大士禅。", 
            "江上渔翁高卧稳，随风吹去渡头船。"
        ], 
        "title": "示宇初同年", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "久别相看慰所思，送君惟有泪临歧。", 
            "黄沙莽莽无穷意，不为尊前感别离。"
        ], 
        "title": "俞定所同年赴大名道 其一", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "赤水玄珠何处寻，觉来大地悉黄金。", 
            "金陵紫塞迢迢道，碧海青天夜夜心。"
        ], 
        "title": "俞定所同年赴大名道 其二", 
        "type": "绝句", 
        "yun": "侵"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "巨海浮沤浪得身，还谁一窍见天真。", 
            "东风吹动江门树，一夜寒花遍地新。"
        ], 
        "title": "杨如石任仁堂 其一", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "萧条陋巷可希颜，今古何人解订顽。", 
            "为语故人杨伯子，工夫只在舞雩间。"
        ], 
        "title": "杨如石任仁堂 其二", 
        "type": "绝句", 
        "yun": "删"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "嵯峨峭壁有高台，太乙谁将混沌开。", 
            "见说远公曾说法，空中纷堕雨花来。"
        ], 
        "title": "天池寺次阳明先生韵 其一", 
        "type": "绝句", 
        "yun": "灰"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "问道山僧谁是主，山僧指点空中取。", 
            "空中无相亦无色，龙过山头行暮雨。"
        ], 
        "title": "天池寺次阳明先生韵 其二", 
        "type": "绝句", 
        "yun": "麌"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "是处青山能作主，年来无住亦无取。", 
            "琼浆一掬正泠泠，翻手为云覆手雨。"
        ], 
        "title": "天池寺次阳明先生韵 其三", 
        "type": "绝句", 
        "yun": "麌"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "趺坐凌空并鸟宿，雷声隐隐来东麓。", 
            "须臾雨散银河净，月满岩头云满屋。"
        ], 
        "title": "天池寺次阳明先生韵 其四", 
        "type": "绝句", 
        "yun": "屋"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "春色光芒映太玄，梅花吾意共相传。", 
            "年来心事浑如水，也共儿童逐世缘。"
        ], 
        "title": "丁酉元旦口占", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "四壁萧然未是贫，清斋聊寄水云身。", 
            "请君试看岩前鹤，刷羽千峰有半尘。"
        ], 
        "title": "友有以居间事谒者作此示之 其一", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "岭外桃花深几许，庭前松竹自青青。", 
            "江头几遇纫兰者，也向渔翁咏独醒。"
        ], 
        "title": "友有以居间事谒者作此示之 其二", 
        "type": "绝句", 
        "yun": "青"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "春风堂下集诸生，一日能开万古盟。", 
            "莫道壶浆迎父老，千山飞雪迓行旌。"
        ], 
        "title": "沈慎庵父母雪中赴泷江书院投赠", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "记得濒行倒玉卮，春风系缆己多时。", 
            "别来几度增惆怅，只向人前说项斯。"
        ], 
        "title": "和周吏部海门公韵 其一", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "文水潆回绕故城，几呼渔父盏同倾。", 
            "醉来搔首忘机事，独上冈头看月明。"
        ], 
        "title": "和周吏部海门公韵 其二", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "壁间时挂不弦琴，风度泠泠万古心。", 
            "我欲一弹山水调，却嫌人拟太高深。"
        ], 
        "title": "和周吏部海门公韵 其三", 
        "type": "绝句", 
        "yun": "侵"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "閒眠饱食只寻常，不用人间费忖量。", 
            "欲向虚空弹一指，却疑傀儡此登场。"
        ], 
        "title": "和周吏部海门公韵 其四", 
        "type": "绝句", 
        "yun": "阳"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "纷纷异说总纵横，春到园林万木生。", 
            "檐角风传天籁处，有声谁听到无声。"
        ], 
        "title": "和周吏部海门公韵 其五", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "每临秋水情偏淡，兴揽千山迹不孤。", 
            "欲赠夫君难寄取，临风倍觉一言无。"
        ], 
        "title": "和周吏部海门公韵 其六", 
        "type": "绝句", 
        "yun": "虞"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "江门渔父老渔矶，笋蕨山中生事微。", 
            "莫道小臣忘报主，春风时舞芰荷衣。"
        ], 
        "title": "和周吏部海门公韵 其七", 
        "type": "绝句", 
        "yun": "微"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "尔乡先辈著千秋，勋帛名高第一流。", 
            "俎豆堂开如在日，愿将忠孝答前修。"
        ], 
        "title": "文昌诸友共集投赠", 
        "type": "绝句", 
        "yun": "尤"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "泷水泷冈天下奇，翠微深处竟谁知。", 
            "我来欲傍渔翁宿，鸥鹭閒随钓艇移。"
        ], 
        "title": "偶怀简泷江同社", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "先生检点已多年，不待焚香始告虔。", 
            "却笑纷纷欺暗室，犹将底事赖苍天。"
        ], 
        "title": "题焚香图", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "铁干铜柯耸碧霄，凌霜傲雪过前朝。", 
            "生来不是墙头柳，耻向东风舞细腰。"
        ], 
        "title": "题枯木图", 
        "type": "绝句", 
        "yun": "萧"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "铿然舍瑟春风里，弄月吟归得我情。", 
            "千载真传谁会得，好将一唯振家声。"
        ], 
        "title": "信斯轩偈似曾文螺", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "夜阑紫极云深处，梦里分明见母颜。", 
            "起听檐鸡催曙色，两行血泪对青山。"
        ], 
        "title": "紫极观梦先太安人", 
        "type": "绝句", 
        "yun": "删"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "驱驰万里旅魂惊，为别相看泪满缨。", 
            "去国谩怀乡土念，临歧更怆弟兄情。", 
            "书传绝域秋鸿远，梦入荒山夜月明。", 
            "归到文江春色好，逢人莫说二难名。"
        ], 
        "title": "禾川别大哥", 
        "type": "律诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "寂寂寥寥扬子居，悟来那用五车书。", 
            "春凝池畔莲将茂，绿满窗前草不除。", 
            "得意举杯邀去鸟，会心束手伴游鱼。", 
            "惺惺正属吾家事，未忍无成岁月虚。"
        ], 
        "title": "草堂杂兴", 
        "type": "律诗", 
        "yun": "鱼"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "不禁岁月苦相侵，细雨开窗祗树林。", 
            "趺坐高随山石并，投踪潜拟海云深。", 
            "鱼翻萍沼传真印，莺过杨园送好音。", 
            "谢客岂缘求静果，从兹欲了百年心。"
        ], 
        "title": "书室初成", 
        "type": "律诗", 
        "yun": "侵"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "红尘玉案休相侵，为爱名山即道林。", 
            "残卷开题珠影遍，空斋长掩白云深。", 
            "眼看大易原非画，弹到朱弦别有音。", 
            "何处更寻糟粕句，斲轮先已得吾心。"
        ], 
        "title": "读书", 
        "type": "律诗", 
        "yun": "侵"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "不辞蹑屩远寻师，廿载襟怀始一披。", 
            "几向南中瞻海岱，今从座上挹琼芝。", 
            "谩言潇洒吟风日，愿学屏营立雪时。", 
            "滥厕门墙成底事，抠趋惟有泪双垂。"
        ], 
        "title": "访朱鉴翁座师", 
        "type": "律诗", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "长拟求归竟未归，几逢佳节恋春晖。", 
            "争传荆树庭前秀，忍看鹡鸰江上飞。", 
            "季子古来遭堕落，元方应不羡轻肥。", 
            "太丘曾颂难兄教，好向江门娱彩衣。"
        ], 
        "title": "寄大哥 其一", 
        "type": "律诗", 
        "yun": "微"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "禾川把袂二年期，乡报长闻歌白眉。", 
            "缊被几悲同睡处，残经却记旧题时。", 
            "但观明道识仁句，胜赋惠连春草诗。", 
            "离别不须多怅望，萼楼旋拟奏埙篪。"
        ], 
        "title": "寄大哥 其二", 
        "type": "律诗", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "玄都风境尚依然，陈迹回看已十年。", 
            "渔唱浅深来渡口，桃花烂漫放溪边。", 
            "鱼龙隐见澄潭窟，松柏高参古殿前。", 
            "胜地清光容易得，同游切莫负良缘。"
        ], 
        "title": "玄潭次罗文恭韵", 
        "type": "律诗", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "天王简命重南巡，绣斧遥临法象新。", 
            "荒郡何缘重拜睹，菲才有赖再陶甄。", 
            "一封慷慨忧民计，十载间关报主身。", 
            "章贡水澌流欲尽，共言骢马早行春。"
        ], 
        "title": "奉简朱侍御座师（时巡吉安未敢躬谒） 其一", 
        "type": "律诗", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "圣主恩深贾谊才，风流又上豫章台。", 
            "峨冠掩映云霄迥，彩笔凭陵日月开。", 
            "铃响堂空疑乍至，鸟栖鹤唳喜重来。", 
            "人传郡阁梅花瘦，夜夜精光烛斗台。"
        ], 
        "title": "奉简朱侍御座师（时巡吉安未敢躬谒） 其二", 
        "type": "律诗", 
        "yun": "灰"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "曾持三尺驻江城，野鸟山花识姓名。", 
            "白鹭应同贞节白，青螺能及使君清。", 
            "暂宽郊甸埋轮意，须记邮亭卧辙情。", 
            "寂寞侯芭难载酒，殷勤想见旧诸生。"
        ], 
        "title": "奉简朱侍御座师（时巡吉安未敢躬谒） 其三", 
        "type": "律诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "北望齐东眼欲穿，相传击壤独归田。", 
            "河山摇动搴帷色，父老欢腾揽辔年。", 
            "棣棣威仪今不减，棱棱丰骨尚依然。", 
            "桃花未识朝天急，隔岸深深绾画船。"
        ], 
        "title": "奉简朱侍御座师（时巡吉安未敢躬谒） 其四", 
        "type": "律诗", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "扁舟古渡正清秋，宝阁凌空翠欲流。", 
            "骑鹤仙人诗可在，焚鱼学士榻空留。", 
            "长松乍吼苍虬动，叠浪初翻白雪浮。", 
            "霜剑磨崖千古色，振衣还上最高头。"
        ], 
        "title": "玄潭观", 
        "type": "律诗", 
        "yun": "尤"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "水漫平田绿树滋，野塘孤浦敞遗祠。", 
            "春融砌草年年长，云拥图书片片垂。", 
            "未拜匡庐犹仰止，坐听彭渚亦流澌。", 
            "乾坤负荷者谁子，独立庭阶有所思。"
        ], 
        "title": "谒周元公祠", 
        "type": "律诗", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "俎豆堂开系所思，丹枫露冷正秋时。", 
            "昔年立雪人如在，此日吟风客自知。", 
            "渺渺长川迷古渡，悠悠世路共心期。", 
            "庭阶不尽迟回意，千载真传为语谁。"
        ], 
        "title": "玄潭观次曾司空韵是日祀二刘文学", 
        "type": "律诗", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "记得髫年此旧游，重来说法使人愁。", 
            "天留故老传宗教，人向空门悟实修。", 
            "野鸟有情凭槛语，碧云无恙傍檐流。", 
            "诸君不用多惆怅，试看青山自点头。"
        ], 
        "title": "王塘南少卿会讲龙华", 
        "type": "律诗", 
        "yun": "尤"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "同仁丽馆枕山隈，有客翩翩暮雨来。", 
            "我里衣冠原不忝，此乡文物更多才。", 
            "虚窗尽袅桐云色，曲槛斜通玉涧回。", 
            "最是传心难寄语，春风习习到江梅。"
        ], 
        "title": "同仁书院柬诸同盟", 
        "type": "律诗", 
        "yun": "灰"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "独向窗前抱膝吟，春来偏觉主恩深。", 
            "悬崖忽堕仙人露，碧水遥闻宓子琴。", 
            "断去葛藤时杜口，坐穿木榻解忘心。", 
            "青青柏树缘非偶，请听流莺送好音。"
        ], 
        "title": "次汪静峰使君见怀韵", 
        "type": "律诗", 
        "yun": "侵"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "倦鸟投林意已閒，何期招我入云山。", 
            "新硎自愧无全技，寸管敢云窥一斑。", 
            "风送泉声侵佛幌，日将树色拥禅关。", 
            "咏归尽有沂雩意，春在岩前指顾间。"
        ], 
        "title": "同诸友集讲太云寺", 
        "type": "律诗", 
        "yun": "删"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "一别禾川二十年，归来此日共谭天。", 
            "鹿鸣似解怀人思，莺韵如闻出谷篇。", 
            "浪迹不堪追往事，虚名犹自愧前贤。", 
            "春风满座还谁领，庭草交加意已传。"
        ], 
        "title": "少原余明府集通邑士缙会讲坐上有怀", 
        "type": "律诗", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "细雨泥涂行戌时，多君高谊共相期。", 
            "危楼尊酒看雄剑，野渡扁舟听子规。", 
            "仕路蹉跎羞短鬓，林皋懒慢负深知。", 
            "悠悠禾水潭千尺，照我肝肠有所思。"
        ], 
        "title": "昔年赴戍道出禾川承龙袍溪带湖贺巽东修吾昆仲及龙生作霖高雅感念今昔怅然有怀", 
        "type": "律诗", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "元化曾将赤手扶，名贤高榜映寰区。", 
            "先朝勋业谁能并，此地宫墙半欲芜。", 
            "檐际閒云蛛挂网，松梢明月鹤呼雏。", 
            "岩前空对蘋蘩色，几向庭阶荐束刍。"
        ], 
        "title": "阳明祠有感", 
        "type": "律诗", 
        "yun": "虞"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "少年曾此问迷津，荏苒韶光及此晨。", 
            "大药不教顽石变，春风难遣鬓毛新。", 
            "还凭麋鹿山中性，来结烟霞物外身。", 
            "丘壑盟心吾敢负，翠屏千古自嶙峋。"
        ], 
        "title": "青原偶感", 
        "type": "律诗", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "刘向传经事已违，归来仍掩白柴扉。", 
            "空门似待幽人往，莲社翻令静者依。", 
            "澹荡久便麋鹿性，疏狂新制芰荷衣。", 
            "相看不尽泠然意，彼我何时杜德机。"
        ], 
        "title": "赠刘述亭郎中", 
        "type": "律诗", 
        "yun": "微"
    }, 
    {
        "author": "道源", 
        "era": "明", 
        "subtype": null, 
        "text": [
            "故侣湖南不肯归，水洲贪看野凫飞。", 
            "竹房辜负绿蕉肥。", 
            "垆冷博山清话隔，簟开湘水倦眠稀。", 
            "信音莫待寄秋衣。"
        ], 
        "title": "浣溪沙 寄衍公", 
        "type": "词", 
        "yun": null
    }, 
    {
        "author": "辜兰凰", 
        "era": "明", 
        "subtype": "七言律诗", 
        "text": [
            "入帘双燕傍人飞，二月香巢语尚微。", 
            "架上落花红点袂，墙东飞柳绿侵衣。", 
            "琴书难了平生愿，铅粉偏于世俗违。", 
            "无限凭栏一凝眺，不堪芳草载斜晖。"
        ], 
        "title": "春闺", 
        "type": "律诗", 
        "yun": "微"
    }, 
    {
        "author": "贺颜登", 
        "era": "明", 
        "subtype": null, 
        "text": [
            "绿窗拥被莺呼醒，红云微皱愁难整。", 
            "檀炷袅薰笼，罗衣三两重。", 
            "流苏休便揭，欲起愁无力。", 
            "杨柳小腰肢，春来瘦不支。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "贺裳", 
        "era": "明", 
        "subtype": null, 
        "text": [
            "薄暮银塘风色静，闲倚雕阑，自赏娉婷影。", 
            "一簇芙蓉相掩映，唾花落处游鳞竞。", 
            "女伴潜呼浑未醒，横睇回波，才讶红妆并。", 
            "飞尽残霞天又暝，柳梢笑指新悬镜。"
        ], 
        "title": "蝶恋花 暮春", 
        "type": "词", 
        "yun": null
    }, 
    {
        "author": "贺裳", 
        "era": "明", 
        "subtype": null, 
        "text": [
            "啼罢荒鸡衰雁接，荧荧寒焰窗犹黑。", 
            "欲别重将酥手执，行又立，门前瘦马嘶残月。", 
            "递得金鞭红袖湿，回头已被疏林隔。", 
            "独倚高楼看去辙，铃音绝，纤腰凭久雕阑热。"
        ], 
        "title": "渔家傲 晓别", 
        "type": "词", 
        "yun": null
    }, 
    {
        "author": "贺钦", 
        "era": "明", 
        "subtype": null, 
        "text": [
            "婴儿之态，终身之谋。", 
            "人知是务，同俗是求。", 
            "卑污凡近，日趋下流。"
        ], 
        "title": "自警 其一", 
        "type": "四言诗", 
        "yun": "尤"
    }, 
    {
        "author": "贺钦", 
        "era": "明", 
        "subtype": null, 
        "text": [
            "大人之度，天下之虑。", 
            "天知是祈，同理是顾。", 
            "高明光大，天衢放步。"
        ], 
        "title": "自警 其二", 
        "type": "四言诗", 
        "yun": null
    }, 
    {
        "author": "贺南凤", 
        "era": "明", 
        "subtype": "七言律诗", 
        "text": [
            "独上高楼思何穷，况复秋光入望中。", 
            "术未能仙曾远地，天将可问莫书空。", 
            "悬怀最是云□白，游目偏惊树叶红。", 
            "漫对苍苍千岁柏，珊然笑傲与谁同。"
        ], 
        "title": "登灵光寺栖感秋", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "前山僻地也宽宽，与客相携坐月欢。", 
            "兴剧但知怜晚翠，醉馀那问正谁冠。", 
            "方贪秋色宜登眺，又觉松涛欲报寒。", 
            "其奈桔槔随处是，黍禾未并茱萸看。"
        ], 
        "title": "甲申登高时苦旱", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "栎社由来不计旬，烟笼五色霭初臻。", 
            "恍然步屧三千界，谁识先生七十春。", 
            "松柏翠添霜后友，芝兰辉映几前宾。", 
            "只今新主开元运，碧眼长看起瑞麟。"
        ], 
        "title": "步卢省閒乃郎韵", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "洒落襟期处处春，秋风披拂矢弧辰。", 
            "欲知老景庭前好，那向娱情膝下申。", 
            "鹤舞桃翻闲里我，岚峰烟渚趋中人。", 
            "年馀七十筹初数，一度秋光一度新。"
        ], 
        "title": "省閒乃侄韵", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "勿谓偷桃让朔先，文人七十引长年。", 
            "蹁跹玄鹤乘云至，呼吸阆风到牖前。", 
            "膝下有人堪莞尔，老怀何事不翛然。", 
            "庭阶我亦随班舞，疑是桃花洞里天。"
        ], 
        "title": "代寿岳丈（景白弟）", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "习习薰风逗舫窗，飞凫白浪沸长江。", 
            "莉花香扑霓裳调，山色晴侵艾虎缸。", 
            "击楫中流谁祖逖，吠刁半夜寝毛尨。", 
            "无端漫逐少年队，莫是痴心未肯降。"
        ], 
        "title": "甲申江门看竞渡", 
        "type": "律诗", 
        "yun": "江"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "云去云来未有踪，何云云在此楼中。", 
            "主人抗志闲云侣，呼伴邀云结社同。", 
            "得趣解衣云里坐，裁云拈韵景俱空。", 
            "何能我亦如云也，飞向楼前话冲融。"
        ], 
        "title": "云在楼为浙江陈年文（名朝辅字燮五）", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "桃李何须骋丽华，幽閒还让蕙兰葩。", 
            "二难并处枝连霭，双美具时馥转遐。", 
            "自是花神耽僻静，故舒异颖到山家。", 
            "携壶花下悠然酌，纫佩骚人未许誇。"
        ], 
        "title": "并头兰", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "人间何必问凡仙，洞里翛然别有天。", 
            "忍得非来心自豁，非能忍处物皆妍。", 
            "无怀氏与葛天氏，醉亦眠时懒亦眠。", 
            "梦回纸帐蘧然觉，人间何必问凡仙。"
        ], 
        "title": "忍非馆为李扶乾表侄步韵", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "久雨云开乍放晴，乘流东下扁舟轻。", 
            "龙章烜赫君王宠，彩旆辉煌谱籍情。", 
            "四十馀年闺阃范，百千永世夜台扃。", 
            "夕阳风卷松涛晚，潮去潮来护一茔。"
        ], 
        "title": "送先室余氏夫人葬", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "梅花放雪正初妍，紫气光浮十月天。", 
            "有叟欣寻双树侣，为君载诵九如篇。", 
            "冈陵日月谈何易，松柏阜川夙有缘。", 
            "更把南山比象麓，悠悠杖履弄云烟。"
        ], 
        "title": "九如图寿邓抱真七十一", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "世路未能便息肩，低徊故里好风烟。", 
            "森森竹叶庭前秀，籍籍书声耳畔传。", 
            "事业不离青策里，生涯还向紫宸边。", 
            "图南我漫凭羊角，看尔扶摇共翥骞。"
        ], 
        "title": "闻儿孙书声因而勉之", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "君傍青山作隐纶，襟期洒落迥埃尘。", 
            "三千世界维摩偈，八十馀閒栎社身。", 
            "杜曲烟云供伴兴，膝前桐竹媚歌颦。", 
            "神全不受支干管，黄菊年年佐饮醇。"
        ], 
        "title": "寿凤池侄八十一", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "浪迹频惊灏气澄，鹡鸰原上思飞腾。", 
            "瘦梅隔影随明月，老鹤凌寒啄冷冰。", 
            "世态人争趋祖约，胸怀我自具孙登。", 
            "几回笑破邯郸梦，旦晚归来结旧朋。"
        ], 
        "title": "寄卓藻兄", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "黄梅疏雨日初长，节序频移水一方。", 
            "云卷池塘蝼蝈语，风翻堤径柳花扬。", 
            "撩人景物偏多态，忧世痴情却欲狂。", 
            "夜里几回还里梦，竹声敲醒又他乡。"
        ], 
        "title": "旅寓有感", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "两载疏违抱膝前，倚栏回首望南天。", 
            "昔时同社人还几，此日殊方景屡迁。", 
            "半巷春风思旧侣，客途秋色怅新妍。", 
            "已呼童把归装束，共结香山九老缘。"
        ], 
        "title": "寄延构叔", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "四十年来兰茝缘，数千里外隔云天。", 
            "羹调鼎鼐消冰雪，雨洒干矛靖燧烟。", 
            "霄汉丘园星自异，曲江池草梦徒悬。", 
            "民情到处堪图绘，郑侠前模今也传。"
        ], 
        "title": "寄洪承畴亨九同年（字彦演）", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "暌违岁籥几更端，异地相携叹路难。", 
            "世界共怜山有浪，人情谁谓井无澜。", 
            "寒来范叔袍何在，迹托逢盟冠已残。", 
            "莫道江河去不返，海门试把汐潮看。"
        ], 
        "title": "送别赵叔良 其一", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "难里相逢感慨馀，况当灯节月来初。", 
            "老攀春色伤迟暮，倦向天涯赋卜居。", 
            "赖有连城归赵璧，愧无一矢谢辽书。", 
            "乍逢又别重搔首，十载离怀何处舒。"
        ], 
        "title": "送别赵叔良 其二", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "霜白云晴秋满篱，他乡九日一期颐。", 
            "白头红叶堪撩客，圃里黄花冷对谁。", 
            "纵欲登高惭破帽，如何翻帙遣衰迟。", 
            "疏砧几处斜阳外，风带馀音故故吹。"
        ], 
        "title": "九日有怀两孙 其一", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "雁影横斜海天宽，感时何处可相欢。", 
            "几年懒著登高屐，搔首更谁问正冠。", 
            "石壁谷深烟雾紫，芙蓉秋老露华寒。", 
            "山川不与秋容改，日射苍崖拄杖看。"
        ], 
        "title": "九日有怀两孙 其二", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "堪笑浮生只偶然，蹉跎八十更馀年。", 
            "七朝阅历惭何补，三畏操存谩自坚。", 
            "避地衰迟耽广莫，遭时草昧任播迁。", 
            "真机原在仪容表，纵有丹书未易传。"
        ], 
        "title": "旅中书怀", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "猎猎西风到海旁，怀人渐觉冷侵裳。", 
            "梦中有路乡园去，圃里无情草色荒。", 
            "老鹤宁同苍鹘喙，艳荷输却晚松香。", 
            "饶他景物随时变，只把虚舟作野航。"
        ], 
        "title": "秋怀", 
        "type": "律诗", 
        "yun": "阳"
    }, 
    {
        "author": "贺承", 
        "era": "明", 
        "subtype": "七言律诗", 
        "text": [
            "湖乡佳处足幽栖，路入蒹葭望欲迷。", 
            "一水远连天上下，几家如在瀼东西。", 
            "红尘市迥人稀到，绿树春深鸟自啼。", 
            "何日编茅居此地，杏花春雨看扶犁。"
        ], 
        "title": "湖乡佳处为朱昌年赋", 
        "type": "律诗", 
        "yun": "齐"
    }, 
    {
        "author": "贺钦", 
        "era": "明", 
        "subtype": null, 
        "text": [
            "我生幸居儒者流，放心日日胡能收。", 
            "圣地可造由立本，我田既荒安有秋。", 
            "适国迷途不知返，作室无基良可忧。", 
            "年过半百尚如此，转眼光阴成白头。"
        ], 
        "title": "自警四首 其三", 
        "type": "古风", 
        "yun": "尤"
    }, 
    {
        "author": "贺钦", 
        "era": "明", 
        "subtype": null, 
        "text": [
            "平生少陵诗，先生嗜之极。", 
            "方其得意时，宁知有六籍。", 
            "吟哦固所爱，句语肯轻掷。", 
            "未合此格调，终年不下笔。", 
            "章成持示人，苍古多弗识。", 
            "朋侪无赏音，抚简自叹息。", 
            "惩此谢诗坛，酒量空无敌。", 
            "我言扬子云，太玄终不匿。", 
            "今晦后应显，劝君无固必。"
        ], 
        "title": "戏赠友人张解州", 
        "type": "古风", 
        "yun": null
    }, 
    {
        "author": "贺钦", 
        "era": "明", 
        "subtype": null, 
        "text": [
            "淩之浒兮一竿竹，水洋洋兮山矗矗。", 
            "青琐归来三十秋，閒云野鸟相追逐。", 
            "日长午困憩茅轩，声利无关心自足。", 
            "终身得此复何求，况是书香儿已续。"
        ], 
        "title": "偶成", 
        "type": "古风", 
        "yun": null
    }, 
    {
        "author": "贺钦", 
        "era": "明", 
        "subtype": null, 
        "text": [
            "江上钓鱼翁，不识家何处。", 
            "我恨淩溪未得朋，安得与君同去住。"
        ], 
        "title": "题扇上钓鱼图 其一", 
        "type": "古风", 
        "yun": null
    }, 
    {
        "author": "贺钦", 
        "era": "明", 
        "subtype": null, 
        "text": [
            "墨宜黑，不可白。", 
            "粉宜白，不可黑。", 
            "粉而白，墨而黑。", 
            "物之则，墨而白。", 
            "粉而黑，反而忒。", 
            "人而灵，岂无则。", 
            "人而忒，斯大惑。"
        ], 
        "title": "墨室铭", 
        "type": "古风", 
        "yun": null
    }, 
    {
        "author": "贺钦", 
        "era": "明", 
        "subtype": null, 
        "text": [
            "躯如雪兮，尾如墨兮。", 
            "双目如炬，势雄杰兮。", 
            "主家鼠辈，群唧唧兮。", 
            "匪特夜游，闹白日兮。", 
            "汝独何为，弗搏击兮。", 
            "华饰以戏，空窃食兮。", 
            "空窃食兮，曾不思其职兮。"
        ], 
        "title": "题画猫", 
        "type": "古风", 
        "yun": null
    }, 
    {
        "author": "贺钦", 
        "era": "明", 
        "subtype": null, 
        "text": [
            "月下兮松间。", 
            "清琴兮罢弹。", 
            "倚松兮看月，何尘俗兮能干。"
        ], 
        "title": "题扇画", 
        "type": "古风", 
        "yun": null
    }, 
    {
        "author": "贺钦", 
        "era": "明", 
        "subtype": null, 
        "text": [
            "晚凉匹骑出，垂钓城西隅。", 
            "蚯蚓费且尽，鲂鲤秪自如。", 
            "时或得其稚，轻重不盈铢。", 
            "浩歌指归路，得意岂在鱼。"
        ], 
        "title": "钓淩溪", 
        "type": "古风", 
        "yun": null
    }, 
    {
        "author": "贺言", 
        "era": "明", 
        "subtype": "五言律诗", 
        "text": [
            "满架开初尽，唯留几许春。", 
            "轻风南陌上，落日莫江滨。", 
            "影淡帘栊月，香消辇路尘。", 
            "漂零莫飞去，别院有愁人。"
        ], 
        "title": "咏残花", 
        "type": "律诗", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "尘埋宝镜已多年，一旦光辉彻万千。", 
            "不是主人勤拂拭，淤泥那得吐青莲。"
        ], 
        "title": "偶吟 其一", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "当年我爱薛夫子，日日焚香可告天。", 
            "复性功深濂洛秘，谁云书录是言诠。"
        ], 
        "title": "偶吟 其二", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "流水何曾与物争，只缘造物忌高名。", 
            "閒观世态心如水，几为浮名误此生。"
        ], 
        "title": "偶吟 其三", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "避世无难涉世难，人情反覆几波澜。", 
            "从今卷却丝纶手，不著羊裘不钓竿。"
        ], 
        "title": "偶吟 其四", 
        "type": "绝句", 
        "yun": "寒"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "暂借禅林一夜眠，悠悠细雨到窗前。", 
            "空门即在人间世，泥吐莲花色更鲜。"
        ], 
        "title": "偶占与廖绍松", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "僧依水竹情偏寂，客到空庭念亦休。", 
            "尔我相看无片语，心随明月大江流。"
        ], 
        "title": "同虞汝薇游太云寺", 
        "type": "绝句", 
        "yun": "尤"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "踏破匡庐百万重，不知何处是归宗。", 
            "堂开可结东林社，来听阇黎半夜钟。"
        ], 
        "title": "予独宿太平山房果清上人远顾云欲复归宗寺予再三难之渠心甚坚予熟察其愿力学力必有合也漫书三绝赠之 其一", 
        "type": "绝句", 
        "yun": "冬"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "我向青山学懒慵，君还古寺振高踪。", 
            "他年法雨诸天集，惊起潭中久卧龙。"
        ], 
        "title": "予独宿太平山房果清上人远顾云欲复归宗寺予再三难之渠心甚坚予熟察其愿力学力必有合也漫书三绝赠之 其二", 
        "type": "绝句", 
        "yun": "冬"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "宝地久无狮子吼，野狐时复出蒿莱。", 
            "回看佛骨青霄上，照彻寒山万劫灰。"
        ], 
        "title": "予独宿太平山房果清上人远顾云欲复归宗寺予再三难之渠心甚坚予熟察其愿力学力必有合也漫书三绝赠之 其三", 
        "type": "绝句", 
        "yun": "灰"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "与君数世是通家，仁厚诗书泽未涯。", 
            "天意茫茫那可问，相逢且自惜年华。"
        ], 
        "title": "柳渠翁与先大夫双崖公为儒连蹇世皆笑之而二老自喜今后人犹世儒业不废谁谓儒可笑哉惟贤世兄过我感今追昔口占奉勖", 
        "type": "绝句", 
        "yun": "麻"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "题诗曾记昔年游，一别俄看已十秋。", 
            "松桧参天人境静，会心无语万缘休。"
        ], 
        "title": "再游灵谷寺时邓定宇少宰孟莲渚通参杨止庵符卿同游 其一", 
        "type": "绝句", 
        "yun": "尤"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "寺在钟陵最僻处，千年香火志公开。", 
            "无心更觅空王法，何日吟诗此再来。"
        ], 
        "title": "再游灵谷寺时邓定宇少宰孟莲渚通参杨止庵符卿同游 其二", 
        "type": "绝句", 
        "yun": "灰"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "见说栖霞曾住世，忽闻飞锡在匡庐。", 
            "非生非死应须识，莫向岩头又著书。"
        ], 
        "title": "题无学卷兼柬三怀上人时同寓匡庐 其一", 
        "type": "绝句", 
        "yun": "鱼"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "持经为母到西台，五两风轻一苇开。", 
            "月照蒲团猿鹤静，好骑白鹿再归来。"
        ], 
        "title": "题无学卷兼柬三怀上人时同寓匡庐 其二", 
        "type": "绝句", 
        "yun": "灰"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "乞归久作青山主，饱食閒眠学懒慵。", 
            "春来准拟岩前卧，瀑布还当第几峰。"
        ], 
        "title": "题无学卷兼柬三怀上人时同寓匡庐 其三", 
        "type": "绝句", 
        "yun": "冬"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "一入云山百念轻，蒲团坐破竟无生。", 
            "碧潭深处藏名好，纵是孤寒梦亦清。"
        ], 
        "title": "蓝生扩之常虑予召毁故作此解之 其一", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "看来万事羽毛轻，冰玉泠泠出世情。", 
            "不逐众生留口业，祗将心事托神明。"
        ], 
        "title": "蓝生扩之常虑予召毁故作此解之 其二", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "怪得叔孙毁仲尼，忧心悄悄亦何为。", 
            "死生进退浑忘却，无恙青天祗自知。"
        ], 
        "title": "蓝生扩之常虑予召毁故作此解之 其三", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "人间毁誉寻常耳，定脚江门我最真。", 
            "千古真人千古眼，尧仁蹠暴总纤尘。"
        ], 
        "title": "蓝生扩之常虑予召毁故作此解之 其四", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "观音妙相原非相，洞里观音不是真。", 
            "若向此中参得透，观音处处现全身。"
        ], 
        "title": "观音岩", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "江头系艇苦旬馀，无奈前旌望竟虚。", 
            "春鸟嘤嘤春水绿，与君相见更何如。"
        ], 
        "title": "黄仪部庭翠 其一", 
        "type": "绝句", 
        "yun": "鱼"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "君依珠斗侍明君，我傍岩头领白云。", 
            "心境纤毫原不二，年年风月自平分。"
        ], 
        "title": "黄仪部庭翠 其二", 
        "type": "绝句", 
        "yun": "文"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "懒慵高卧钓台深，白鹤飞鸣递好音。", 
            "无限心情难寄语，独将长啸振空林。"
        ], 
        "title": "黄仪部庭翠 其三", 
        "type": "绝句", 
        "yun": "侵"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "年来白业事如何，驹隙光阴荏苒过。", 
            "莫道心斋无个事，悬崖险峻误人多。"
        ], 
        "title": "黄仪部庭翠 其四", 
        "type": "绝句", 
        "yun": "歌"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "十年抱病卧柴门，过我频烦使者轩。", 
            "道在不须论出处，坐穿木榻久忘言。"
        ], 
        "title": "胡瑞之廉宪过访", 
        "type": "绝句", 
        "yun": "元"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "问君能不绘予心，只在青天月下寻。", 
            "莫怪病骸还偃蹇，试看野鹤在松林。"
        ], 
        "title": "赠梁绍东画士 其一", 
        "type": "绝句", 
        "yun": "侵"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "莲花绰约淤泥里，肯逐东风逞艳姿。", 
            "外直中通元不染，漫将彩笔寄予思。"
        ], 
        "title": "赠梁绍东画士 其二", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "潭水澄澄清且沚，心源不动湛如水。", 
            "一波才动万波随，观象吾今悟至理。"
        ], 
        "title": "文江八景 其一 墨潭澄镜", 
        "type": "绝句", 
        "yun": "纸"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "峰头有笔大如椽，一扫东南半壁天。", 
            "纵倒银河题不尽，时嘘颢气欲凌烟。"
        ], 
        "title": "文江八景 其二 巽峰卓笔", 
        "type": "绝句", 
        "yun": "先"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "仁山万仞插芙蓉，中有高人伴赤松。", 
            "我欲从之不可得，他年结屋最高峰。"
        ], 
        "title": "文江八景 其三 仁山拥翠", 
        "type": "绝句", 
        "yun": "冬"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "风行水上字如云，秀撷千山韵不群。", 
            "岂是地灵呈象数，故开宝篆兆人文。"
        ], 
        "title": "文江八景 其四 字水拖蓝", 
        "type": "绝句", 
        "yun": "文"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "春来江上鹁鸠鸣，夜雨萧萧卷浪声。", 
            "无限中流频击楫，和风相送片帆轻。"
        ], 
        "title": "文江八景 其五 金滩春涨", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "当年劈石自天成，秀削芙蓉夹岸明。", 
            "云护风雷时作吼，中宵隐隐似龙鸣。"
        ], 
        "title": "文江八景 其六 剑石晴云", 
        "type": "绝句", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "水碧沙明两岸分，斜阳拥照丽江濆。", 
            "山头倍有松楸慕，风送渔歌不忍闻。"
        ], 
        "title": "文江八景 其七 白沙晚照", 
        "type": "绝句", 
        "yun": "文"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "桐江江上水悠悠，一派青山天际浮。", 
            "最是无情深夜月，相看不尽古今愁。"
        ], 
        "title": "文江八景 其八 桐江夜月", 
        "type": "绝句", 
        "yun": "尤"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "古来操行畏人知，丘壑藏踪正所宜。", 
            "男儿无限平生事，炯炯良心敢自欺。"
        ], 
        "title": "勉明卿", 
        "type": "绝句", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "廿年白下忆相逢，尔自西兮我自东。", 
            "神剑元来终会合，夜看斗气贯长虹。"
        ], 
        "title": "别无念禅师 其一", 
        "type": "绝句", 
        "yun": "东"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "稳把渔竿坐钓矶，嗒然不辩是和非。", 
            "问予消息寻常事，且向山中饱蕨薇。"
        ], 
        "title": "别无念禅师 其二", 
        "type": "绝句", 
        "yun": "微"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "半生皮骨走红尘，回首杨朱倍怆神。", 
            "老去垂缰今已晚，出门有路即通津。"
        ], 
        "title": "别无念禅师 其三", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "归来兀兀坐空山，藕断丝连意未閒。", 
            "夜半天风吹铁瓦，千门万户破重关。"
        ], 
        "title": "别无念禅师 其四", 
        "type": "绝句", 
        "yun": "删"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "翠屏千古自嶙峋，此日来游意独亲。", 
            "忽听歌声林木起，始知天地属閒身。"
        ], 
        "title": "游青原翠屏", 
        "type": "绝句", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "谁写云烟枯木容，观来个个呼无念。", 
            "我知无念元无相，想是灵光常现见。"
        ], 
        "title": "客有绘无念禅师像者戏赠二绝 其一", 
        "type": "绝句", 
        "yun": null
    }, 
    {
        "author": "邹元标", 
        "era": "明", 
        "subtype": "七言绝句", 
        "text": [
            "金陵过我嘴巴巴，于今老去寂无哗。", 
            "持珠合口街头坐，拍手儿童呼佛爷。"
        ], 
        "title": "客有绘无念禅师像者戏赠二绝 其二", 
        "type": "绝句", 
        "yun": "麻"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "鸡鸣楼阁倚层霄，我辈同登未寂寥。", 
            "曾向罗浮专五岭，今从白下忆诸朝。", 
            "钟山云气当窗袅，册府莺声傍柳娇。", 
            "不禁乡思春烂漫，紫荆花下听鸣韶。"
        ], 
        "title": "同邓博罗登鸡鸣山时汝德司成同登", 
        "type": "律诗", 
        "yun": "萧"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "少年奇气颇峥嵘，中岁蹉跎短鬓生。", 
            "著述漫言窥二酉，谭玄空自守三庚。", 
            "雕虫篆刻非吾事，覆瓿藏山亦世情。", 
            "徙宅欲巢衡霍顶，春来驱犊带云耕。"
        ], 
        "title": "理旧稿偶成", 
        "type": "律诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "诏许巢由作远臣，衡门吾亦爱吾真。", 
            "极知城市逢迎苦，肯受亲朋礼数嗔。", 
            "野鹤青霄承沆瀣，冥鸿天末远风尘。", 
            "不妨裘仲时相顾，容我山中自在身。"
        ], 
        "title": "谢亲知见存", 
        "type": "律诗", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "济济衣冠聚一堂，须怜道脉类亡羊。", 
            "纲常万古天难泯，师友千秋谊不忘。", 
            "弱草纷纷随逝水，寒松郁郁自严霜。", 
            "振衣直上高台望，骀荡春风遍八荒。"
        ], 
        "title": "寄陈光庭效尧夫体", 
        "type": "律诗", 
        "yun": "阳"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "皓魄凌霄夜睡迟，科头松下漫支颐。", 
            "光涵天地堪谁说，影动鱼龙祗自知。", 
            "露下风高看斗转，庭空木落听蛩悲。", 
            "会心人远空陈迹，千载嗒然忆惠施。"
        ], 
        "title": "看月怀陈光庭", 
        "type": "律诗", 
        "yun": "支"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "春风澹荡送行舟，花满禾阳得胜游。", 
            "阖邑桑麻沾雨露，邻封童叟起歌讴。", 
            "家传安道源流远，政类中牟惠泽稠。", 
            "下榻不禁明发去，壮心欲折大江头。"
        ], 
        "title": "别少原余明府", 
        "type": "律诗", 
        "yun": "尤"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "怪来何事不相容，久别那堪意气慵。", 
            "春到莺声求友切，斋悬榻影带云封。", 
            "萧萧华发还同社，渺渺苍波任去踪。", 
            "松竹岁寒吾敢负，不妨时醉酒家佣。"
        ], 
        "title": "访刘静之光禄", 
        "type": "律诗", 
        "yun": "冬"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "三十馀年老弟兄，相思几度梦魂惊。", 
            "忽闻青雀云间至，不觉幽怀座上倾。", 
            "世味尝来偏磊磈，人情阅处太纵横。", 
            "匡庐乞得閒身地，岁晚相期共耦耕。"
        ], 
        "title": "桐江晤徐献和廉访使", 
        "type": "律诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "懒慢山中学耦耕，丁丁伐木忆同声。", 
            "天开章贡千年会，人卧衡庐百感生。", 
            "未许春风分半席，独将明月拥孤城。", 
            "从来鹭水澄澄绿，好向江门共濯缨。"
        ], 
        "title": "鹭洲胜会以病阻赴漫占二首 其一", 
        "type": "律诗", 
        "yun": "庚"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "东风吹动万回青，夜送花香扑满庭。", 
            "野鸟间关还解语，青山突兀对传经。", 
            "少年碣石高谭麈，老去江湖是客星。", 
            "独往独来无一事，大夫不是醉为醒。"
        ], 
        "title": "鹭洲胜会以病阻赴漫占二首 其二", 
        "type": "律诗", 
        "yun": "青"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "原是清朝执戟臣，翻然孤艇度迷津。", 
            "乍看紫气神偏王，久听玄谭意自真。", 
            "笔底青山堪寄老，腰间宝剑未为贫。", 
            "悬知别后遥相忆，江草江花入梦频。"
        ], 
        "title": "少白先生归三吴", 
        "type": "律诗", 
        "yun": "真"
    }, 
    {
        "author": "邹元标", 
        "era": "明", 
        "subtype": "七言律诗", 
        "text": [
            "西山凝望耸岧峣，宪府中开爽气摇。", 
            "历乱鹅群随綵笔，蹁跹凤翥下青霄。", 
            "河滨岂合当题品，院宇真看动斗杓。", 
            "千载伫瞻从此始，况堪棠荫见文饶。"
        ], 
        "title": "寄谢李廉访题仁文书院", 
        "type": "律诗", 
        "yun": "萧"
    }, 
    {
        "author": "贺甫", 
        "era": "明", 
        "subtype": null, 
        "text": [
            "焦桐古制作，乃是爨下材。", 
            "金徽灿星斗，玉轸调风雷。", 
            "宝之不欲弹，抚视日几回。", 
            "囊韬籍文锦，有待知音来。"
        ], 
        "title": "古诗二首 其一", 
        "type": "古风", 
        "yun": "灰"
    }, 
    {
        "author": "贺甫", 
        "era": "明", 
        "subtype": null, 
        "text": [
            "冶金铸为剑，精光射牛斗。", 
            "锋铓带血腥，曾斩楼兰首。", 
            "朅来开石函，忍作蛟龙吼。", 
            "不将持赠人，当世承平久。"
        ], 
        "title": "古诗二首 其二", 
        "type": "古风", 
        "yun": "有"
    }, 
    {
        "author": "贺一弘", 
        "era": "明", 
        "subtype": null, 
        "text": [
            "睡起日当楼，微风生帘幕。", 
            "远树鸣乳鸠，虚庭下驯雀。", 
            "人閒境亦静，事省心不恶。", 
            "弹琴展素书，聊以寻吾乐。", 
            "贤哉陋巷人，生平所愿学。"
        ], 
        "title": "睡起", 
        "type": "古风", 
        "yun": null
    }, 
    {
        "author": "贺一弘", 
        "era": "明", 
        "subtype": null, 
        "text": [
            "北风吹征衣，飒飒双蓬鬓。", 
            "神京万里遥，烟尘未全净。", 
            "驰驱趁晨夕，筋骨已瘦病。", 
            "青云虽可跻，造物尸其柄。", 
            "思之重思之，虚名累真性。", 
            "何如早回车，素位而安命。"
        ], 
        "title": "公车卧病 其一", 
        "type": "古风", 
        "yun": null
    }, 
    {
        "author": "贺一弘", 
        "era": "明", 
        "subtype": null, 
        "text": [
            "山村鸟夜啼，游子梦初晓。", 
            "凌晨复驱车，寒风摇树杪。", 
            "回首一天涯，孤飞云缥缈。", 
            "将以思古人，令我心如捣。", 
            "一养轻三公，胡为涉远道。", 
            "归去娱北堂，菽水堪终老。"
        ], 
        "title": "公车卧病 其二", 
        "type": "古风", 
        "yun": null
    }, 
    {
        "author": "贺一弘", 
        "era": "明", 
        "subtype": null, 
        "text": [
            "西风动高林，竦然惊非昨。", 
            "时序迫相催，朱颜日销铄。", 
            "素心将谓何，而今乃落落。", 
            "进不跻云霄，退不遁丘壑。", 
            "栖栖度年华，何时偿宿约。", 
            "閒且一登楼，对景引杯酌。"
        ], 
        "title": "秋兴", 
        "type": "古风", 
        "yun": "药"
    }, 
    {
        "author": "贺一弘", 
        "era": "明", 
        "subtype": null, 
        "text": [
            "薄暮度蕲阳，泛泛楚天涯。", 
            "白蘋起秋风，新月下江湄。", 
            "星象碧潭映，清夜如何其。", 
            "自揣非鉴衡，何以酬相知。", 
            "楚材洵多杰，所怜贵真奇。", 
            "誓将殚心力，搜罗不遐遗。", 
            "献之明天子，济济辅昌期。"
        ], 
        "title": "晚发蕲州", 
        "type": "古风", 
        "yun": "支"
    }, 
    {
        "author": "贺一弘", 
        "era": "明", 
        "subtype": null, 
        "text": [
            "妾有绿绮琴，结发已能鼓。", 
            "曲奏古遗音，宫商按新谱。", 
            "携之嫁良人，永期偕凤侣。", 
            "焉知一别离，十载不复顾。", 
            "园林花自春，青眼何时觑。", 
            "我欲操离鸾，一以幽怀诉。", 
            "殷勤托东风，吹上长安去。"
        ], 
        "title": "青闺 其一", 
        "type": "古风", 
        "yun": null
    }, 
    {
        "author": "贺一弘", 
        "era": "明", 
        "subtype": null, 
        "text": [
            "忆昔初嫁时，恩爱两不乖。", 
            "别来几十年，空阁对妆台。", 
            "朝间鹊声频，果有尺素来。", 
            "长跪启重缄，愁颜忽然开。", 
            "既云长相思，肯弃妾浮埃。", 
            "感此秉心坚，中夜却徘徊。", 
            "愿言效黄鸟，衔珠投君怀。"
        ], 
        "title": "青闺 其二", 
        "type": "古风", 
        "yun": null
    }, 
    {
        "author": "贺一弘", 
        "era": "明", 
        "subtype": null, 
        "text": [
            "游子出门庭，意气轻离别。", 
            "男儿志四方，弃捐何足说。", 
            "但愿登青云，曳裾黄金阙。", 
            "誓莫负生平，远慰薄命妾。", 
            "洛阳洵多花，寄言莫攀折。", 
            "韶姿娱目前，经时欲消歇。", 
            "何如岁寒松，苍苍不改节。"
        ], 
        "title": "青闺 其三", 
        "type": "古风", 
        "yun": null
    }, 
    {
        "author": "费宏", 
        "era": "明", 
        "subtype": null, 
        "text": [
            "舟中夜行，独坐无酒，抚卷作霜月高悬碧汉，画船自泛寒江。", 
            "银镫独对夜何长，窗外浮光荡漾。", 
            "可怪曲生疏阔，闲来冷落琼觞。", 
            "思量无计助清狂，且与青编相向。"
        ], 
        "title": "西江月", 
        "type": "词", 
        "yun": null
    }, 
    {
        "author": "费元禄", 
        "era": "明", 
        "subtype": null, 
        "text": [
            "瑞脑烧金鼎，卷重帘、庭阴正午，画堂人静。", 
            "春落天涯知何处，糁地杨花飞尽。", 
            "印玉枕、流莺催醒。", 
            "梅雨纱窗寒欲透，更长年、三月厌厌病。", 
            "愁不语，懒窥镜。", 
            "江南旧事须重整，隔花阴、传消寄息，月娥难倩。", 
            "梦断秦楼相思久，芳草佳期未准。", 
            "倚遍了、梧桐金井。", 
            "蝴蝶已归煤麝冷，枉教人、揉碎丁香影。", 
            "谁共我，步香径。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "董剑锷", 
        "era": "明", 
        "subtype": null, 
        "text": [
            "一拳浮玉，中流砥柱，茫茫烟水迷云树。", 
            "年来两过未曾登，那知张祜题诗处。", 
            "南北横分，古今几度，拿舟三老随歌渡。", 
            "歌声幸莫感伤人，江流一任人来去。"
        ], 
        "title": "踏莎行 过金山寺", 
        "type": "词", 
        "yun": null
    }, 
    {
        "author": "费元禄", 
        "era": "明", 
        "subtype": "七言律诗", 
        "text": [
            "烟沉弱柳隔晴沙，窈窕香台忆主家。", 
            "绮树游丝留晓色，雕窗粉蝶恋清华。", 
            "镜边月晕连城璧，陌上尘埋七宝车。", 
            "点额新妆招不起，黄鹂衔出旧时花。"
        ], 
        "title": "金陵咏怀古迹四首 其一 含章殿", 
        "type": "律诗", 
        "yun": "麻"
    }, 
    {
        "author": "费元禄", 
        "era": "明", 
        "subtype": "七言律诗", 
        "text": [
            "沧池漭沆凿昭明，前代风烟九曲平。", 
            "锦缆不收菱叶烂，红亭半啮浪痕生。", 
            "沙环凫渚邀垂钓，花积鱼床隐濯缨。", 
            "客醉何劳歌《桂树》，就中山水自忘情。"
        ], 
        "title": "金陵咏怀古迹四首 其二 善泉池", 
        "type": "律诗", 
        "yun": "庚"
    }, 
    {
        "author": "费元禄", 
        "era": "明", 
        "subtype": "七言律诗", 
        "text": [
            "八月金陵天气凉，劳劳亭畔雨花香。", 
            "谁家别泪沾红粉，几处秋风起白杨。", 
            "沽酒城边频系马，闻歌道上总思乡。", 
            "古今无恙东流水，多少行人为断肠。"
        ], 
        "title": "金陵咏怀古迹四首 其三 劳劳亭", 
        "type": "律诗", 
        "yun": "阳"
    }, 
    {
        "author": "费元禄", 
        "era": "明", 
        "subtype": "七言律诗", 
        "text": [
            "过江形胜感宗臣，暇日登临似雒滨。", 
            "风景凄凉空举目，神州凋敝属何人。", 
            "棠花自发青芜杳，燕子初归白屋贫。", 
            "况是经过王谢宅，不堪衰草更沾巾。"
        ], 
        "title": "金陵咏怀古迹四首 其四 新亭", 
        "type": "律诗", 
        "yun": "真"
    }, 
    {
        "author": "费宏", 
        "era": "明", 
        "subtype": null, 
        "text": [
            "都人望春信，顽阴尚凝寒。", 
            "白日惨无光，污泥几时乾。", 
            "有客束书卷，仓忙出长安。", 
            "问之笑不答，但云报恩难。", 
            "无由絷马足，把袂徒相看。", 
            "浮云亦易散，离筵勿辛酸。", 
            "今朝且痛饮，别后仍加餐。"
        ], 
        "title": "送吴克温南归 其一", 
        "type": "古风", 
        "yun": "寒"
    }, 
    {
        "author": "费宏", 
        "era": "明", 
        "subtype": null, 
        "text": [
            "池头五彩凤，刷羽恒自诧。", 
            "醴泉始肯饮，腐鼠胡能跨。", 
            "不效燕雀群，相随入朱厦。", 
            "儿童怪其然，弯弓共弹射。", 
            "山中有高梧，栖老亦閒暇。", 
            "朝阳光景新，览德看复下。"
        ], 
        "title": "送吴克温南归 其二", 
        "type": "古风", 
        "yun": "祃"
    }, 
    {
        "author": "费宏", 
        "era": "明", 
        "subtype": null, 
        "text": [
            "腊神方遇八，长至屡踰九。", 
            "郊禋重省视，臣职在奔走。", 
            "轩车薄暮出，落日正当酉。", 
            "归鸦自南来，阵阵集官柳。", 
            "城闉钥未合，阍吏谨迎候。", 
            "月弦此初上，仰认是何宿。", 
            "彷佛胃昴间，如弓适盈彀。", 
            "骑队间篝灯，平沙快驰骤。", 
            "天门俯而人，咫尺即牲囿。", 
            "牺人报名物，有兔实居首。", 
            "次鹿次牛羊，牢豕处其后。", 
            "旋归不淹晷，北向见珠斗。", 
            "寒更人欲定，钟鼓应清漏。", 
            "刮面苦寒风，侵凌透羔袖。", 
            "还家对妻子，附火索杯酒。", 
            "却忆去年冬，燕齐半强寇。", 
            "桑园抵任丘，掠焚遭毒手。", 
            "都邑频戒严，郊坰谨戌守。", 
            "苍黄从变礼，奉命当白昼。", 
            "儿童亦骇愕，此事昔无有。", 
            "感格极寅恭，犹能彻高厚。", 
            "如今幸宁谧，一笑可开口。", 
            "杞人固多忧，眉宇尚双皱。", 
            "至治有馨香，非登亦非豆。", 
            "皇祖著明训，心存听斯懋。", 
            "神灵配上帝，陟降常左右。", 
            "文孙可无念，成命我膺受。", 
            "恳悃竟何禆，穷苍庶阴诱。", 
            "转移谅非难，胤祚保长久。"
        ], 
        "title": "腊八日省牲", 
        "type": "古风", 
        "yun": null
    }, 
    {
        "author": "费宏", 
        "era": "明", 
        "subtype": null, 
        "text": [
            "懋君示我蜀川图，万里江山才一握。", 
            "纸尾亲题出魏公，云是潼川李生作。", 
            "岷山隐隐插云端，山下寒江经禹凿。", 
            "神施鬼设露端倪，阴合阳开分脉络。", 
            "嵯峨雪岭隔蓬婆，袅娜绳桥横滴博。", 
            "溪流芳腻花曾浣，江色澄鲜锦初濯。", 
            "娥眉淡扫月轮高，滟滪孤撑秋水落。", 
            "白盔赤甲形模异，龙脊虎须声势恶。", 
            "影疑百越看山鹧，鸣爱九霄闻聚鹤。", 
            "群仙戏集自逍遥，神女梦思犹绰约。", 
            "登龙飞凤入青霄，白马黄牛出丹壑。", 
            "瞿唐峡口束奔湍，脚底雷霆常喷薄。", 
            "青螺忽涌白银盘，湖里君山谁刬削。", 
            "披图不觉尘眸醒，奇径可疑还可愕。", 
            "如朝帝阙拥圭璋，如赴戎行攒剑槊。", 
            "又如钟磬在高悬，如设丹梯登峻阁。", 
            "九屏叠秀即匡庐，二室穷深更嵩洛。", 
            "就中地胜每因人，终古流芳真荦荦。", 
            "杜从夔府称诗圣，程向涪中传易学。", 
            "独醒亭畔诵骚辞，八阵碛边怀将略。", 
            "图穷尚有岳阳楼，志士登临非取乐。", 
            "我尝有意赋远游，苦被浮名自缠缚。", 
            "因图寓目亦欣然，更写此诗存大略。", 
            "重来借我细临模，画史何人解盘薄。"
        ], 
        "title": "题蜀江图", 
        "type": "古风", 
        "yun": null
    }, 
    {
        "author": "费宏", 
        "era": "明", 
        "subtype": null, 
        "text": [
            "匹马春游困驰逐，解鞍暂憩西城足。", 
            "巍然双表逼云霄，阆苑蓬莱惊在目。", 
            "试窥洞府瞰仙宫，碧瓦朱甍光可烛。", 
            "檐牙高喙总涂金，殿趾重铺皆砌玉。", 
            "雕墙画壁拥周遭，栀茜为泥间青绿。", 
            "诸天相去仅尺五，寸草化身成丈六。", 
            "尘途彷佛遇群真，世界依稀藏一粟。", 
            "龟趺屹屹载穹碑，揩眼含辛三四读。", 
            "乃云二阙在清都，能与苍生造冥福。", 
            "谁知无益只劳民，骨间推髓心剜肉。", 
            "神输鬼运谅未难，即使为之应夜哭。", 
            "忆昔鸠工庀材日，健卒赪肩车折轴。", 
            "是时秦晋正饥苦，不雨经时巫可暴。", 
            "爷娘食子夫食妻，米石宁论钱一斛。", 
            "地下真应有劫灰，人间忍见生妖木。", 
            "星摇石语皆缘此，下土彺夫谓神酷。", 
            "谁能因鬼见上帝，流涕长吁一披腹。", 
            "移取寸椽并片瓦，已堪覆庇逃亡屋。", 
            "百金可惜台可无，薄已忧民除秘祝。", 
            "归来偶读汉文纪，稽首吾君继芳躅。"
        ], 
        "title": "过灵济宫", 
        "type": "古风", 
        "yun": null
    }, 
    {
        "author": "费宏", 
        "era": "明", 
        "subtype": null, 
        "text": [
            "绿烟侵坐草抽芽，红雨沾衣杏着花。", 
            "使君拜命班春去，壮哉行色人矜誇。", 
            "公家爱民不如马，马在偿劳毙偿价。", 
            "郡人专待福星来，摸拜道旁迎别驾。", 
            "君今养马先养人，须知马耗由民贫。", 
            "他年布野如云锦，会有旌章下紫宸。"
        ], 
        "title": "送永平蒋通判", 
        "type": "古风", 
        "yun": null
    }, 
    {
        "author": "费宏", 
        "era": "明", 
        "subtype": null, 
        "text": [
            "生绡一幅中堂垂，眼前雪景何清奇。", 
            "悬崖绝壁光彩发，老树幻出琼瑶枝。", 
            "云际柴门半欲掩，似是白日将西时。", 
            "披毡戴笠者谁子，冲泥傍险相追随。", 
            "一人前行仰关进，蹇驴失脚双撑持。", 
            "仆夫荷杖药瓢举，以袖护顶行迟迟。", 
            "一人骑马过桥去，桥危溪恶马力疲。", 
            "二人骑驴各袖手，耸肩觅句寒如痴。", 
            "鬅鬙指关向翁语，须慎险峻毋遨嬉。", 
            "中有一人跨牛背，牛行不动如舟移。", 
            "最后二人从二奚，青骡白马光陆离。", 
            "囊中琴弦冻且折，志在山水谁相知。", 
            "吾闻岭南天气煖，群庞见雪嘷如驰。", 
            "从来此景不易得，固知画者劳心思。", 
            "坐令炎瘴尽消息，清气散入诗人脾。"
        ], 
        "title": "题广东陈氏雪景图", 
        "type": "古风", 
        "yun": "支"
    }, 
    {
        "author": "费宏", 
        "era": "明", 
        "subtype": null, 
        "text": [
            "奎光夜向金陵见，学士声华劳圣眷。", 
            "江南草木亦知名，不独文人求识面。", 
            "祠臣自古号仙官，留都更与仙官便。", 
            "禁鼓何妨朝卧稳，名山一任春游遍。", 
            "乐极惟愁儿辈觉，赋成不托乡人荐。", 
            "长安见日未忘情，杞国忧天时动念。", 
            "诗谏应陈创缔难，笔诛肯代奸谀传。", 
            "冷语冰人殊不畏，热官炙手谁能羡。", 
            "先生有似东坡老，峨嵋也近西充县。", 
            "奇才昔感先皇知，久次宜联浴堂殿。", 
            "带看腰下始生花，玉在璞中羞自衒。", 
            "我嗟蒿倚失长松，史局相望却生怨。", 
            "代言自合应时须，莲炬重来还燄燄。", 
            "试看花骥发谁迟，暮刷不教驽足先。", 
            "庐州别驾亦小坡，便亲少慰看云愿。", 
            "家庭倡和有新诗，寄我时封两三段。"
        ], 
        "title": "马学士先生有诗贺伯父致仕用韵奉答", 
        "type": "古风", 
        "yun": null
    }, 
    {
        "author": "费宏", 
        "era": "明", 
        "subtype": null, 
        "text": [
            "雁荡山高高且广，翠满台南如涌浪。", 
            "山翁筑隐选佳胜，暮霭朝霏千万丈。", 
            "流泉到枕醒尘梦，爽气浮窗惬真赏。", 
            "居家有政惟孝友，化俗无争尽谦让。", 
            "山间旧结神仙侣，酒盏诗筒日还往。", 
            "就中意气谁最亲，方石先生本姻丈。", 
            "忍庵心事已高贤，钜笔形容更精当。", 
            "先生请老今桃溪，白发黄眉两高尚。", 
            "望海亭中坐几回，不妨斫地歌声放。", 
            "小春南阁门弧悬，一篇定值千金贶。", 
            "二郎归贺索荒词，却愧缶鸣真冗长。", 
            "灵运平生纵游处，万壑千流结遐想。", 
            "何由一造先生门，亦欲从翁操几杖。"
        ], 
        "title": "寿忍庵章公八十一（公谢方石先生姻友）", 
        "type": "古风", 
        "yun": null
    }, 
    {
        "author": "费宏", 
        "era": "明", 
        "subtype": null, 
        "text": [
            "海水西头谁结屋，时时东望醒尘目。", 
            "苍凉初日挂扶桑，持书步出东斋读。", 
            "何许醒风蓦地来，眼中蜃气成楼台。", 
            "纷红骇绿忽如市，乱我衷曲增烦哀。", 
            "宿昔好仙术，寻常梦蓬莱。", 
            "珠宫贝阙容我住，讵似浊世多浮埃。", 
            "东皋斗绝几千仞，笑口到此还时开。", 
            "朅来待续远游赋，羽翰未就心悠哉。"
        ], 
        "title": "题冒车驾东皋唱和卷", 
        "type": "古风", 
        "yun": null
    }, 
    {
        "author": "费宏", 
        "era": "明", 
        "subtype": null, 
        "text": [
            "一亭稳著吴山巅，行人举首皆欣然。", 
            "喉乾吻燥足力倦，井干列坐㪺寒泉。", 
            "含冰漱玉失道暍，五浆之馈谁争先。", 
            "银瓶素绠无挂碍，鸱夷谩向征车悬。", 
            "问谁好事此修筑，往来尽道封君贤。", 
            "吴中此水称第一，分支远自层云边。", 
            "荒基断甃纷在眼，昔人遗惠仍流传。", 
            "泥汗不复飞鸟下，石罅但有鸣蛙专。", 
            "百年义举崇朝复，心存经济真拳拳。", 
            "惜哉未免行道恻，一勺小试山中权。", 
            "德丰报厚天可必，词林有子方孤骞。", 
            "渊澄井冽负公望，克举遗训常周旋。", 
            "云肤冰气互蒸滃，从龙行且升于天。", 
            "天瓢倾注慰高仰，沛为霖雨酾为川。", 
            "吾诗不忘如左券，贞珉可向亭中镌。"
        ], 
        "title": "井井亭", 
        "type": "古风", 
        "yun": "先"
    }, 
    {
        "author": "费宏", 
        "era": "明", 
        "subtype": null, 
        "text": [
            "雨收云淡东风软，叠叠林峦青似染。", 
            "翠蔼晴岚扑面来，游人选胜开春宴。", 
            "小小亭台载酒过，深深楼观题诗遍。", 
            "芳树交加百鸟鸣，清溪掩映千花艳。", 
            "谁摹此景笔颇奇，无限风光归匹练。", 
            "使君胸次若藏春，爱此寻常舒复卷。", 
            "画惟写意不须工，境若会心非在远。", 
            "阳和有脚望循行，寒谷吹嘘待邹衍。"
        ], 
        "title": "为三府安公题所藏史痴翁图二首 其一 春景", 
        "type": "古风", 
        "yun": null
    }, 
    {
        "author": "费宏", 
        "era": "明", 
        "subtype": null, 
        "text": [
            "万壑千崖堆玉尘，老松僵立霜皮皴。", 
            "行人飞鸟不见影，渔蓑揭揭趋江滨。", 
            "荒村酒薄鱼可换，径须一醉宁知贫。", 
            "诗人往往敬画此，不誇锦帐罗醲醇。", 
            "使君爱诗复爱画，行吟坐对皆天真。", 
            "高堂六月苦炎热，披图便觉融心神。", 
            "清飙拂座送凉冷，寒岫照眼增嶙峋。", 
            "欲凭一问茅檐下，或有扃门高卧人。"
        ], 
        "title": "为三府安公题所藏史痴翁图二首 其二 雪景", 
        "type": "古风", 
        "yun": "真"
    }, 
    {
        "author": "费宏", 
        "era": "明", 
        "subtype": null, 
        "text": [
            "舟中不记春将暮，忽见风中有飞絮。", 
            "巧能投隙入青帘，媚欲依人沾白纻。", 
            "漫空舞雪真颠彺，天地明远春茫茫。", 
            "琼楼玉宇最高处，因风作态随飘扬。", 
            "毡铺球转俱无益，雀啄鱼吹供戏剧。", 
            "儿童欲捉到手难，始终凭藉东风力。", 
            "柳花飞尽春江头，春光欲去不可留。", 
            "污池但有青萍合，烟景凄迷柳线柔。"
        ], 
        "title": "柳絮", 
        "type": "古风", 
        "yun": null
    }, 
    {
        "author": "费宏", 
        "era": "明", 
        "subtype": null, 
        "text": [
            "武夷之山信奇绝，幢节森罗屏障列。", 
            "清溪九曲绕山流，膏黛澄凝罗带摺。", 
            "神仙炼药须名山，遗蜕往往留山间。", 
            "洞门石扇瞰幽壑，丹梯百丈谁能攀。", 
            "我家去山才咫尺，屡阅图经常叹息。", 
            "何时一叶泛扁舟，历览烟霞访仙迹。", 
            "生今从仕闽关头，兹山应得时时游。", 
            "沿流击楫棹讴发，可藉胜境消閒愁。", 
            "山中闻说多瑶草，采服令人却衰老。", 
            "若得红颜生羽翰，世上浮沈何足道。"
        ], 
        "title": "赠程侃", 
        "type": "古风", 
        "yun": null
    }, 
    {
        "author": "费宏", 
        "era": "明", 
        "subtype": "五言排律", 
        "text": [
            "同云初黯黯，冻雨忽纤纤。", 
            "历乱先投瓦，霏微巧入帘。", 
            "不缘风自舞，时有霰相兼。", 
            "贪赏衣从湿，矜奇手自拈。", 
            "当坳偏厚积，洒壁每虚黏。", 
            "赑奰悬朱闼，轻盈压画檐。", 
            "竹俄封翠节，松忽变苍髯。", 
            "四野疑无路，群峰未没尖。", 
            "儿痴愁遽止，老怯恐无厌。", 
            "瀹茗资清苦，侵床减黑甜。", 
            "履穿妨近步，台迥眩遐瞻。", 
            "纵得幽人爱，还遭俗子嫌。", 
            "穷阎皆罢市，达道竟遭扻。", 
            "耸处肩将合，谈时口似钳。", 
            "腐儒良独喜，丰稔此能占。", 
            "麦必连云秀，蝗今入地潜。", 
            "袁门甘暂闭，墨突异常黔。", 
            "挟册光堪映，论诗禁最严。", 
            "苦唫毫屡秃，剧饮酒须添。", 
            "白战惭前辈，馀膏亦可沾。"
        ], 
        "title": "喜雪用禁体二十韵", 
        "type": "排律", 
        "yun": null
    }, 
    {
        "author": "费宏", 
        "era": "明", 
        "subtype": "五言排律", 
        "text": [
            "圣泽沾殊域，贤劳属近臣。", 
            "卷书辞翠幄，持节出丹宸。", 
            "恩饯来浮蚁，宫袍赐瑞麟。", 
            "赤心知报国，素志不谋身。", 
            "四牡遵涂急，三韩引领频。", 
            "华夷元共主，符命此更新。", 
            "驿路千山晓，王正万里春。", 
            "鳖桥成幻语，鸭绿是通津。", 
            "举国郊迎日，诸曹伴馆辰。", 
            "龙须专晏席，鹘舞乐嘉宾。", 
            "赋手看前辈，词峰詟远人。", 
            "端卿名久著，原父博无伦。", 
            "首夏应旋旆，同官每望尘。", 
            "神功烦纪录，帝学待敷陈。"
        ], 
        "title": "送徐舜和使高丽十六韵", 
        "type": "排律", 
        "yun": "真"
    }, 
    {
        "author": "费宏", 
        "era": "明", 
        "subtype": "七言排律", 
        "text": [
            "身世悠悠水上萍，高人栖泊傍岩扃。", 
            "浮生甫里从无宅，择胜坡翁别有亭。", 
            "意匠经营殊雀舫，心机忘尽对鸥汀。", 
            "推篷小酌江天碧，下碇遥连海屿青。", 
            "岂必侵星游别渚，不妨撑月吸波泠。", 
            "鲎帆隐隐当窗起，鱼艇飘飘倚槛停。", 
            "雨洒春波檐欲没，潮回秋浦酒初醒。", 
            "危樯飐浪吾何恐，击棹成讴客喜听。", 
            "京洛尘缨思一濯，长风借便可扬舲。"
        ], 
        "title": "屋舟为润人钱宗玉作", 
        "type": "排律", 
        "yun": "青"
    }, 
    {
        "author": "费宏", 
        "era": "明", 
        "subtype": "七言排律", 
        "text": [
            "百年异事骇初闻，反袂开缄老眼昏。", 
            "太史岂应侵谏职，寒儒自欲报君恩。", 
            "骊龙颔逆难遭睡，虎豹关严枉叫阍。", 
            "但使有光争日月，不惭无力正乾坤。", 
            "妖蟆寸铁心何苦，骏马千金骨仅存。", 
            "烈士殉名元可丧，佞人多巧舌空扪。", 
            "唐科讵愧刘蕡策，楚些须招屈子魂。", 
            "事定盖棺真不朽，声缘忧国竟须吞。", 
            "干将在狱犹冲斗，砥柱当流少遏奔。", 
            "文运盛衰关世运，长歌写罢不堪论。"
        ], 
        "title": "得邸报有异闻感而有作", 
        "type": "排律", 
        "yun": "元"
    }, 
    {
        "author": "费宏", 
        "era": "明", 
        "subtype": "七言排律", 
        "text": [
            "一函香帛出彤墀，东祀亲烦阁老斋。", 
            "七十二君封禅地，百千万世帝王师。", 
            "新朝望秩遵虞典，故国牲牢忆汉祠。", 
            "祝册御名劳自署，华原使传已先驰。", 
            "颂声远播怀柔后，道化孚昭感格时。", 
            "登望杜陵游甚壮，低回迁史去何迟。", 
            "秦碑细剔莓苔字，周桧徐攀雨露枝。", 
            "秘迹未缘窥玉牒，遗音如或听金丝。", 
            "长途记述诗偏富，盛礼遭逢兴亦奇。", 
            "青简裁成须大手，銮坡翘首数归期。"
        ], 
        "title": "送阁老熊峰石公祭告泰山阙里", 
        "type": "排律", 
        "yun": null
    }, 
    {
        "author": "费宏", 
        "era": "明", 
        "subtype": "七言绝句", 
        "text": [
            "一声两声牛背笛，三只四只渔人舟。", 
            "江村风景描难就，倚杖閒行古渡头。"
        ], 
        "title": "柴埠津", 
        "type": "绝句", 
        "yun": "尤"
    }, 
    {
        "author": "费宏", 
        "era": "明", 
        "subtype": "七言绝句", 
        "text": [
            "新竹春来日渐添，清阴翠色满疏帘。", 
            "此君每见难抛却，不觉孤亭日转檐。"
        ], 
        "title": "箱房后丛竹抽简甚多内直房候朝与司徒孙公谈种竹事公诵其在吏部郎署咏竹因次其韵", 
        "type": "绝句", 
        "yun": "盐"
    }, 
    {
        "author": "费宏", 
        "era": "明", 
        "subtype": "七言绝句", 
        "text": [
            "习閒成懒百无功，尘事难侵世累空。", 
            "睡起呼童向篱落，菊花枝上捉青虫。"
        ], 
        "title": "睡起", 
        "type": "绝句", 
        "yun": "东"
    }, 
    {
        "author": "费宏", 
        "era": "明", 
        "subtype": "七言绝句", 
        "text": [
            "目随帆影入云中，路出湖山东复东。", 
            "无限风光供指点，冰为溪水玉为峰。"
        ], 
        "title": "木亭发后用前韵寄之 其一", 
        "type": "绝句", 
        "yun": null
    }, 
    {
        "author": "费宏", 
        "era": "明", 
        "subtype": "七言绝句", 
        "text": [
            "吟社同推老作家，珍函题处字如鸦。", 
            "一尊未尽淹留兴，秋晚方看菊有花。"
        ], 
        "title": "木亭发后用前韵寄之 其二", 
        "type": "绝句", 
        "yun": "麻"
    }, 
    {
        "author": "费宏", 
        "era": "明", 
        "subtype": "七言绝句", 
        "text": [
            "剥后还教硕果存，阳和渐次满乾坤。", 
            "何曾老悖真堪啸，漫有□□到子孙。"
        ], 
        "title": "木亭发后用前韵寄之 其三", 
        "type": "绝句", 
        "yun": "元"
    }, 
    {
        "author": "费宏", 
        "era": "明", 
        "subtype": "五言律诗", 
        "text": [
            "南海三年别，东风万里归。", 
            "梦随池草变，行逐岭云飞。", 
            "宿处檠犹短，唫边笔屡挥。", 
            "遗珠吾不惜，转眼试春衣。"
        ], 
        "title": "送张凤翔归番禺", 
        "type": "律诗", 
        "yun": "微"
    }, 
    {
        "author": "费宏", 
        "era": "明", 
        "subtype": "五言律诗", 
        "text": [
            "小艇看山罢，归来日已昏。", 
            "机舂趁晚急，渔火集滩喧。", 
            "听树知秋意，观星认帝垣。", 
            "缘江谙小径，步屧到柴门。"
        ], 
        "title": "暮春即事", 
        "type": "律诗", 
        "yun": "元"
    }, 
    {
        "author": "费宏", 
        "era": "明", 
        "subtype": "五言律诗", 
        "text": [
            "春深才得雨，晏坐忽宽忧。", 
            "红见宫花润，青知陇麦抽。", 
            "涸才𢋫辙鲋，晴漫唤林鸠。", 
            "欲动清宵酌，檐声恐遂收。"
        ], 
        "title": "看雨", 
        "type": "律诗", 
        "yun": "尤"
    }, 
    {
        "author": "费宏", 
        "era": "明", 
        "subtype": "五言律诗", 
        "text": [
            "扶栋初成屋，为园旋筑墙。", 
            "看山嫌树密，傍砌觉花香。", 
            "蝶翅明如画，莺声巧似簧。", 
            "春光不相负，何必滞他乡。"
        ], 
        "title": "即事", 
        "type": "律诗", 
        "yun": "阳"
    }, 
    {
        "author": "费宏", 
        "era": "明", 
        "subtype": "五言律诗", 
        "text": [
            "云气吞山尽，江流带雨浑。", 
            "喜晴临野岸，观涨验沙痕。", 
            "拘束无官府，追思有弟昆。", 
            "孤舟横渡口，归憩欲黄昏。"
        ], 
        "title": "观涨", 
        "type": "律诗", 
        "yun": "元"
    }, 
    {
        "author": "费宏", 
        "era": "明", 
        "subtype": "五言律诗", 
        "text": [
            "久雨门难出，荒庭日易晡。", 
            "竹繁教略洗，花亸欲频扶。", 
            "迂拙真何用，幽閒且自娱。", 
            "过从有佳客，无酒亦须沽。"
        ], 
        "title": "雨中理菊书示星士徐东井", 
        "type": "律诗", 
        "yun": "虞"
    }, 
    {
        "author": "费宏", 
        "era": "明", 
        "subtype": "五言律诗", 
        "text": [
            "楼景专林壑，春归客未归。", 
            "几多巢鷇长，无数楹花飞。", 
            "笋尚侵阶出，梅应得雨肥。", 
            "秪须催酿秫，到日赏芳菲。"
        ], 
        "title": "忆至乐楼花竹 其一", 
        "type": "律诗", 
        "yun": "微"
    }, 
    {
        "author": "费宏", 
        "era": "明", 
        "subtype": "五言律诗", 
        "text": [
            "草阁依清樾，牙签插架齐。", 
            "平生有閒癖，未老得幽栖。", 
            "题竹诗堪赋，听莺酒可携。", 
            "从人争凤沼，我正忆龙溪。"
        ], 
        "title": "忆至乐楼花竹 其二", 
        "type": "律诗", 
        "yun": "齐"
    }, 
    {
        "author": "费宏", 
        "era": "明", 
        "subtype": "五言律诗", 
        "text": [
            "雨霁郊原润，春深景物妍。", 
            "暖云低覆树，流水漫成川。", 
            "径草碧如剪，槛花红欲燃。", 
            "呼童理耕稼，生计在农田。"
        ], 
        "title": "雨霁", 
        "type": "律诗", 
        "yun": "先"
    }, 
    {
        "author": "费宏", 
        "era": "明", 
        "subtype": "五言律诗", 
        "text": [
            "听雨门常闭，看云枕自欹。", 
            "閒愁喧燕语，浪喜飏蛛丝。", 
            "润气侵书帙，浮埃满砚池。", 
            "连朝亲药裹，无兴复吟诗。"
        ], 
        "title": "听雨", 
        "type": "律诗", 
        "yun": "支"
    }, 
    {
        "author": "费宏", 
        "era": "明", 
        "subtype": "五言律诗", 
        "text": [
            "长夏浑无事，山庄漫一游。", 
            "柴门迎犬吠，樵径突归牛。", 
            "云物清溪浅，风光碧树稠。", 
            "石泉尤可爱，滴滴绕阶流。"
        ], 
        "title": "游山庄偶书庄后有泉出石窍四时不绝欲名石泉别墅", 
        "type": "律诗", 
        "yun": "尤"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "伤心垂矢与和弓，此日哀思九宇同。", 
            "花压玉栏应厌世，鸟依金粟自呼风。", 
            "物资干始疑天坠，忧切丰亨在日中。", 
            "禁苑久叨供奉职，至今泪血洒残红。"
        ], 
        "title": "次邃庵西涯两公先帝忌辰悲感倡和之韵", 
        "type": "律诗", 
        "yun": "东"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "咫尺论心恨未能，蓟门南望睇空凝。", 
            "忧时定复添华发，医国真应属折肱。", 
            "归喜冬檐支睡枕，行当霜路蹴层冰。", 
            "欲知诸老拳拳意，不减韩翁惜孔丞。"
        ], 
        "title": "南吏侍罗圭峰考满赴京至良乡以折臂乞归中批遽从之作此奉寄", 
        "type": "律诗", 
        "yun": "蒸"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "出郭朝来正喜晴，通宵飞雨又纵横。", 
            "泥污厚土干何日，雷殷秋山怒未平。", 
            "老马识途空有志，寒蝉抱叶欲无声。", 
            "云师尔罪真难赦，何敢常韬日月明。"
        ], 
        "title": "十二日早发良乡复雨", 
        "type": "律诗", 
        "yun": "庚"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "醒眼寒窗对白虚，马军夜值卧瓶初。", 
            "呼童旋觅团脐蟹，谋妇方烹巨口鱼。", 
            "蕉叶浅斟能稍稍，梅花开放正疏疏。", 
            "心交久矣醇醪醉，岂必旴泉味有余。"
        ], 
        "title": "雪中崇之送麻姑一尊谢以前韵", 
        "type": "律诗", 
        "yun": "鱼"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "芋魁相送满筠笼，应念冰盘苜蓿空。", 
            "此日蹲鸱真损惠，当年黄独漫哀穷。", 
            "蒸时不厌葫芦烂，煨处还思榾柮红。", 
            "自是菜根滋味好，万钱谁复羡王公。"
        ], 
        "title": "谢姜宽送芋子", 
        "type": "律诗", 
        "yun": "东"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "夏木阴阴雨气寒，半黄肥颗摘林端。", 
            "齿输赤子先𢬵软，眉为苍生故自攒。", 
            "调剂功微惭玉铉，赐沾恩重忆金盘。", 
            "一株留取当阶树，嬴得花时索笑看。"
        ], 
        "title": "食梅", 
        "type": "律诗", 
        "yun": "寒"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "锦树芳尘送晚飔，长途酒盏未容辞。", 
            "豪吟自觉貂难续，奉引真惭马滥骑。", 
            "山翠空濛多雨后，川光潋滟欲冰时。", 
            "五云深处频回首，前辈多情有赠诗。"
        ], 
        "title": "禫祭谒陵和匏庵方石二先生赠行韵", 
        "type": "律诗", 
        "yun": "支"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "退鹢南飞趁晚风，休将形迹论穷通。", 
            "玉还荆国犹堪宝，瑟向齐门岂未工。", 
            "捧日自应怀冀北，看云谁复忆江东。", 
            "陆家兄弟今犹古，预识他年事业同。"
        ], 
        "title": "送陆庶子令弟下第南还用吴匏庵韵", 
        "type": "律诗", 
        "yun": "东"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "一别霞城知几年，故人多住凤楼前。", 
            "怀归每笑依刘客，乘兴还登忆戴船。", 
            "老去无财非病也，閒来有酒即欣然。", 
            "诗能自古穷如此，看取吟囊满壁悬。"
        ], 
        "title": "赠王古直", 
        "type": "律诗", 
        "yun": "先"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "一麾远守闽中郡，何日重闻阙下钟。", 
            "本为睢阳聊屈黯，应知渤海即还龚。", 
            "春庭草色埋三木，夜卷书声蔼四封。", 
            "儒吏名家真不忝，士民私幸属鋾镕。"
        ], 
        "title": "送兴化王太守分得封字", 
        "type": "律诗", 
        "yun": "冬"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "苍壁墩头野老家，一池云水一篱花。", 
            "高林雨过柴关晚，鼓吹眠听两部蛙。"
        ], 
        "title": "壁暾山居 其一", 
        "type": "绝句", 
        "yun": "麻"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "日高卧稳不开门，时向花前笑弄孙。", 
            "懒出自缘人事简，何曾里面草玄言。"
        ], 
        "title": "壁暾山居 其二", 
        "type": "绝句", 
        "yun": "元"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "自笑懒翁今转懒，柴门近午未开关。", 
            "道经半卷翻三日，祇向檐前卧看山。"
        ], 
        "title": "懒", 
        "type": "绝句", 
        "yun": "删"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "隐迹龙岩数十秋，归心常挂凤城头。", 
            "西桥杯酒今朝别，好向塘湖看白鸥。"
        ], 
        "title": "送吴隐岩自岩回潮", 
        "type": "绝句", 
        "yun": "尤"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "松擎翠盖竹含斑，卜得岩居近碧山。", 
            "采药任从云外去，寻梅曾向月中还。"
        ], 
        "title": "志怀 其一", 
        "type": "绝句", 
        "yun": "删"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "投簪两鬓未曾斑，占断莲花第一山。", 
            "养得西湖双鹤在，云间飞去又飞还。"
        ], 
        "title": "志怀 其二", 
        "type": "绝句", 
        "yun": "删"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "风花片片落衣斑，独倚萧墙看晚山。", 
            "远渚睡鸥閒自稳，高林飞鸟倦方还。"
        ], 
        "title": "志怀 其三", 
        "type": "绝句", 
        "yun": "删"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "落花苔径点苍斑，水静池平影倒山。", 
            "笑指白云谁管领，峰头放出复收还。"
        ], 
        "title": "志怀 其四", 
        "type": "绝句", 
        "yun": "删"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "出处关头莫浪谈，归收便合老云岩。", 
            "挂冠却怪陶真隐，犹带山中宰相衔。"
        ], 
        "title": "感兴 其一", 
        "type": "绝句", 
        "yun": "咸"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "等閒勘破利名关，赢得伸腰免汗颜。", 
            "若问好怀何处放，无过风月与溪山。"
        ], 
        "title": "感兴 其二", 
        "type": "绝句", 
        "yun": "删"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "黄鹤仙人去不还，层楼高涌入云端。", 
            "江天风景应无限，好写图归取自看。"
        ], 
        "title": "登黄鹤楼", 
        "type": "绝句", 
        "yun": "寒"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "閒邀吟侣访岩栖，雾树云山望处迷。", 
            "涧水不流花片出，未须疑作武陵溪。"
        ], 
        "title": "访吴东溪黄土庄 其一", 
        "type": "绝句", 
        "yun": "齐"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "兴尽流连倒绿樽，山中风景不胜论。", 
            "半岩斜日樵歌近，好蹑云根出洞门。"
        ], 
        "title": "访吴东溪黄土庄 其二", 
        "type": "绝句", 
        "yun": "元"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "蓼花舟泊钓鱼船，镇日潇潇雨满天。", 
            "独酌几杯蓬底睡，不知江涨没平田。"
        ], 
        "title": "舟中遇雨", 
        "type": "绝句", 
        "yun": "先"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "秋来摇落最堪悲，寂寞羁怀人梦归。", 
            "一曲谁家楼上笛，恼人偏向月中吹。"
        ], 
        "title": "旅怀", 
        "type": "绝句", 
        "yun": null
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "白蘋两岸起秋风，十里苍烟夕照中。", 
            "箫鼓江干来复往，桥南独立看冥鸿。"
        ], 
        "title": "閒眺", 
        "type": "绝句", 
        "yun": "东"
    }, 
    {
        "author": "贺一弘", 
        "era": "明", 
        "subtype": "七言绝句", 
        "text": [
            "领来生了合还渠，遗世声名亦赘馀。", 
            "七十三年无述处，一朝含笑上清虚。"
        ], 
        "title": "绝笔诗", 
        "type": "绝句", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "信是流光去似蛇，梅花开后又桃花。", 
            "花因节序催残腊，暖到枝头竟茁芽。", 
            "任却玄英还造物，放开老眼阅年华。", 
            "送年莫问谁醒醉，阮北阮南共一家。"
        ], 
        "title": "甲申除日见荔圃桃开", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "曙色苍茫感岁赊，关情此日颂椒花。", 
            "凤书乍展初颁朔，蹊草惊看自发芽。", 
            "增级旧臣歌帝力，重逢乙酉度春华。", 
            "东阶拜祝披文雀，袖拂和风野老家。"
        ], 
        "title": "乙酉元日前韵", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "悬弧嘉节喜相亲，扫榻焚香素品陈。", 
            "袖拂红霞翻舞彩，杯浮紫气酌清晨。", 
            "试从梅萼探消息，先占人间不老春。", 
            "勿讶园蔬非石髓，啖蔬差可适天真。"
        ], 
        "title": "刘亲家初度素酌（时避盗舍下）", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "但凭笔砚度支干，六十馀年顾蔗餐。", 
            "境静便饶调脉诀，心闲自裕摄神丹。", 
            "儿孙膝下翻青简，琴瑟声中和紫鸾。", 
            "纷扰尘途都莫问，凤毛习习看霄抟。"
        ], 
        "title": "寿", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "九阅丙年赘世翁，如何震雨复淩风。", 
            "路非山水真难测，思断见闻了不穷。", 
            "未得瓜浮消溽暑，漫将蔬酌当莲筒。", 
            "迩来差会深栖意，试向冥冥看翥鸿。"
        ], 
        "title": "八十一自述", 
        "type": "律诗", 
        "yun": "东"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "逃名那复问安居，异地同堂子与予。", 
            "百磴偏寻幽僻径，一生消受旧遗书。", 
            "朝晖自是清晨雾，翠柏应知笑晚蕖。", 
            "齐物逍遥庄叟语，请从这里悟空虚。"
        ], 
        "title": "寄守思", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "历落频年叹寄居，故园松菊梦撩予。", 
            "飞来锦字云边雁，传到阳春雪里书。", 
            "碧草乍惊辞野谷，寒梅却赖有池蕖。", 
            "天涯无限登楼意，日倚疏篱望太虚。"
        ], 
        "title": "和韵", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "一笑韶光孰系诸，剪残鹤发短还疏。", 
            "不因宿业缘难断，那得痴狂老有馀。", 
            "摇落风花谁管领，犹存荔圃好耕锄。", 
            "矶头凫鸟多情绪，不伴车尘伴钓渔。"
        ], 
        "title": "初度自嘲", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "门前流水碧漫漫，久育灵鲲长羽翰。", 
            "乍见泮池鱼露角，还期溟海翮高抟。", 
            "若非破浪乘风志，谁作中流击楫看。", 
            "阅世莫言知遇晚，临渊宜羡网正宽。"
        ], 
        "title": "贺小泽梁学培进庠", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "春归黯尔阁安眠，坐对残灯向夜燃。", 
            "纵欲寄怀春柳外，何心高枕碧山巅。", 
            "起看星斗云间度，懒听檐铃牖畔传。", 
            "独有多情摇翠竹，怜人寂寞舞翩翩。"
        ], 
        "title": "未成眠", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "引望前山眼界飞，风翻碧草浪波微。", 
            "好凭篱菊撑持力，为殿秋光勿放归。", 
            "老幼随踪淩紫草，岩林筛影坐晴晖。", 
            "携来浊酒聊堪酌，不用花开候白衣。"
        ], 
        "title": "九日仝余馆师儿叔侄登高用杜牧之韵", 
        "type": "律诗", 
        "yun": "微"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "萱花其奈蚤零何，廿载慈容动寝吪。", 
            "肠与日回形影吊，泪随笔落短长歌。", 
            "诗能写慕诗难尽，思到无言思转多。", 
            "想像圣俞曾护母，眸痕常在水流河。"
        ], 
        "title": "题北堂追慕草", 
        "type": "律诗", 
        "yun": "歌"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "昔曾逐队上明庭，早赋閒居唤我醒。", 
            "泗水扬辉呈极宿，阮山分映佩兰英。", 
            "庚联乙丙生成序，诗并埙篪唱和情。", 
            "七十馀年过眼是，共看阶树竞华嬴。"
        ], 
        "title": "和何云侣年兄", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "去年不到垄邱前，江上又逢拜扫天。", 
            "花落花开春事急，帆来帆去客怀牵。", 
            "雨馀岚色描眉黛，风外鸟声递咽鹃。", 
            "引望家乡云起处，谁宣纶綍到山巅。"
        ], 
        "title": "清明", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "草堂冉冉带春星，辉映郁葱绕户庭。", 
            "曙色当窗流霭碧，兰芽向日拂砌青。", 
            "娱孙漫效分甘老，贻训应知学易丁。", 
            "眼下未须闲计较，先人旧有一函经。"
        ], 
        "title": "和木生添丁韵", 
        "type": "律诗", 
        "yun": "青"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "昔年共逐紫溪桥，旆拂梅花跃马骄。", 
            "数十岁华容易迈，百千变态总难描。", 
            "庭阶赖有兰枝馥，泉石聊凭松树招。", 
            "此日山中堪避暑，倚云长啸傲尘嚣。"
        ], 
        "title": "赠启捷侄", 
        "type": "律诗", 
        "yun": "萧"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "四十馀年覕眼抛，几回夜月忆知交。", 
            "班荆堪笑双蓬鬓，薄暮低徊一水抛。", 
            "未把尘谈搀野趣，只抽旧绪当风嘲。", 
            "联床信宿嫌宵短，莫厌频来笋可肴。"
        ], 
        "title": "梁毓丽五舅话旧", 
        "type": "律诗", 
        "yun": "肴"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "四十年前问视频，堂前今拜舞斑人。", 
            "仪容恍惚庭趋似，诗礼依稀面命真。", 
            "子职七朝惭禄养，天恩三世赖丝纶。", 
            "劬劳报答情何限，一颂椒花一怅神。"
        ], 
        "title": "拜父亲遗像", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "阮峰高倚碧云深，小阮人将拟汉阴。", 
            "七十馀年闲笑傲，百千变态任浮沈。", 
            "膝前饶有舒怀景，方外常存耐老心。", 
            "家近乡邻沽酒市，提壶携侣惬招寻。"
        ], 
        "title": "寿子荣侄", 
        "type": "律诗", 
        "yun": "侵"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "浪说双星聚会辰，纷纷乞巧易生嗔。", 
            "纵然巧得那堪用，争似拙存自适真。", 
            "好倩微风祛溽暑，更凭新月扫烟尘。", 
            "银河不隔家乡梦，荔圃矶头有钓纶。"
        ], 
        "title": "七夕", 
        "type": "律诗", 
        "yun": "真"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "晴日岩光满，登台谒晦翁。", 
            "大成千载学，小试一州功。", 
            "礼范家家俗，文流世世风。", 
            "山苍溪又碧，凝眺思何穷。"
        ], 
        "title": "龙岩谒朱文公祠", 
        "type": "律诗", 
        "yun": "东"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "重谒岩祠晓，山云淡欲收。", 
            "门庭森竹柏，俎豆肃春秋。", 
            "道际明时重，人知正学求。", 
            "疏慵虚典教，俯仰益含羞。"
        ], 
        "title": "重谒文公祠", 
        "type": "律诗", 
        "yun": "尤"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "星残天欲曙，早已出南关。", 
            "白现横塘水，青藏远霭山。", 
            "抡才膺重寄，典礼特荣颁。", 
            "八月文闱集，须多拔凤鸾。"
        ], 
        "title": "应聘分校楚闱", 
        "type": "律诗", 
        "yun": null
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "帘捲晴花雨，登楼一振衣。", 
            "千家山郭静，万里海云微。", 
            "天上来秋色，人间欲夕晖。", 
            "乡关何处是，飘泊几时归。"
        ], 
        "title": "登聚奎楼", 
        "type": "律诗", 
        "yun": "微"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "悄悄山钟晚，行行石径幽。", 
            "霞光流野暝，树影入溪秋。", 
            "鹭起横塘口，马嘶古渡头。", 
            "道旁值野叟，因与访龙湫。"
        ], 
        "title": "发适中驿", 
        "type": "律诗", 
        "yun": "尤"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "雾生山渐暮，凉气袭衣裾。", 
            "坐啸孤灯下，行歌数盏馀。", 
            "滩声喧夜静，月色入庭虚。", 
            "处世浑如梦，飘蓬总任渠。"
        ], 
        "title": "宿平南驿", 
        "type": "律诗", 
        "yun": "鱼"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "小溪谁隐迹，曲水碧潺潺。", 
            "流去终归海，源来总自山。", 
            "石生苍藓润，沙睡白鸥閒。", 
            "愧抱山林志，频年此往还。"
        ], 
        "title": "过隐溪", 
        "type": "律诗", 
        "yun": "删"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "半载萍乡令，南归满路悲。", 
            "勤劳原自分，凋敝竟何裨。", 
            "泪感攀辕日，缘悭伏枕时。", 
            "深惭无惠政，去后奠遐思。"
        ], 
        "title": "寄潘朴斋", 
        "type": "律诗", 
        "yun": "支"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "归筑山中屋，躬耕拟鹿门。", 
            "稻田三涧水，茅屋数家村。", 
            "药草薰书幌，松花落酒樽。", 
            "世间无限事，陇上莫来论。"
        ], 
        "title": "思归", 
        "type": "律诗", 
        "yun": "元"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "日落秋空淡，烟销夜色清。", 
            "书灯分近舍，官鼓起高城。", 
            "萤乱池星影，蛩和涧水声。", 
            "幽人浑不寐，坐待月华生。"
        ], 
        "title": "秋夕", 
        "type": "律诗", 
        "yun": "庚"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "江转龟湖阔，中流自在行。", 
            "秋潭涵岸静，晚霭隔山生。", 
            "海月人千里，云天鹤一声。", 
            "弦歌何处闹，舟抵凤凰城。"
        ], 
        "title": "近晚到潮", 
        "type": "律诗", 
        "yun": "庚"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "世情垂老淡，天气入秋清。", 
            "坠叶随风转，浮云逆水行。", 
            "酒酣狂态出，诗苦瘦形生。", 
            "不受人拘束，从他孟浪评。"
        ], 
        "title": "漫述 其一", 
        "type": "律诗", 
        "yun": "庚"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "刻鹄形犹类，屠龙用不成。", 
            "风尘双鬓短，湖海一身轻。", 
            "举世都谈道，皇天亦忌名。", 
            "好归筑山舍，栖息任阴晴。"
        ], 
        "title": "漫述 其二", 
        "type": "律诗", 
        "yun": "庚"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "卜筑依山麓，幽居近水涯。", 
            "琴无弦挂壁，酒有斗藏家。", 
            "夜皎池中月，春延树底花。", 
            "为园刚半亩，懒种邵平瓜。"
        ], 
        "title": "壁墩居 其一", 
        "type": "律诗", 
        "yun": "麻"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "抱璞全吾性，林居旧俗存。", 
            "池塘桥畔路，竹树水边村。", 
            "酒熟频邀客，诗成略课孙。", 
            "晚来风雨急，落日闭柴门。"
        ], 
        "title": "壁墩居 其二", 
        "type": "律诗", 
        "yun": "元"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "庄开黄土砌，屋筑碧山巅。", 
            "坐看江船渡，行攀石磴悬。", 
            "千峰环紫翠，一径锁苍烟。", 
            "最爱此亭好，偏宜醉客眠。"
        ], 
        "title": "访吴东溪黄土庄 其一", 
        "type": "律诗", 
        "yun": "先"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "山深云满洞，水曲竹当门。", 
            "禾黍连高陇，松杉翳远村。", 
            "牛眠芳草软，鹿过小溪喧。", 
            "为问林丘卧，何如世路奔。"
        ], 
        "title": "访吴东溪黄土庄 其二", 
        "type": "律诗", 
        "yun": "元"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "烟萝一洞深，清景足游寻。", 
            "树色连云暝，泉声度石沉。", 
            "鸣鸠溪竹午，睡犊润松阴。", 
            "纵步凌山顶，狂歌信野心。"
        ], 
        "title": "访吴东溪黄土庄 其三", 
        "type": "律诗", 
        "yun": "侵"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "矶古名黄竹，芦生间白蒿。", 
            "悬崖泉乱落，叠障树争高。", 
            "云密藏龙窟，林疏露鸟巢。", 
            "平生恬淡性，不惹世人嘲。"
        ], 
        "title": "黄竹矶", 
        "type": "律诗", 
        "yun": null
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "归来栖涧谷，出入在丘樊。", 
            "水涨池痕阔，春深柳色繁。", 
            "雨花欹半落，风燕剧双翻。", 
            "属目聊成适，从心不作烦。"
        ], 
        "title": "閒步", 
        "type": "律诗", 
        "yun": "元"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "溪翁爱野客，邀赏撷芳园。", 
            "竹下憩瑶砌，花前开玉樽。", 
            "襟怀舒涑水，气象逼桃源。", 
            "欲和阳春曲，应惭大雅言。"
        ], 
        "title": "饶三溪翁邀饮 其一", 
        "type": "律诗", 
        "yun": "元"
    }, 
    {
        "author": "贺一弘", 
        "era": "明", 
        "subtype": "五言律诗", 
        "text": [
            "径曲花盈坞，池通水绕门。", 
            "白云帘外岫，绿树郭边村。", 
            "抚景閒观化，栖心静避喧。", 
            "微臣閒更乐，总荷圣明恩。"
        ], 
        "title": "饶三溪翁邀饮 其二", 
        "type": "律诗", 
        "yun": "元"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "登台一眺海天宽，独酌高亭未尽欢。", 
            "九日阴晴常客邸，百年俯仰祇儒冠。", 
            "云生鸟石金城迥，月上鳌峰玉宇寒。", 
            "来岁风光应更好，不知何处醉中看。"
        ], 
        "title": "九日客福城用杜韵", 
        "type": "律诗", 
        "yun": "寒"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "庙新威惠忻今日，像肃清高仰此方。", 
            "戎马当时分草泽，将军建节启封疆。", 
            "业垂海国千年烈，名并漳江一水长。", 
            "高阁重兴应有数，神灵陟降自云乡。"
        ], 
        "title": "威惠庙成次郡侯玉田卢公韵", 
        "type": "律诗", 
        "yun": "阳"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "南来一望豁双眸，空水冥濛象外幽。", 
            "万古乾坤开混沌，两轮日月祇沉浮。", 
            "谁能飞羽凌洲岛，我欲乘槎访斗牛。", 
            "近说波恬蛮国服，会看白雉贡成周。"
        ], 
        "title": "观海", 
        "type": "律诗", 
        "yun": "尤"
    }, 
    {
        "author": "贺甫", 
        "era": "明", 
        "subtype": "七言绝句", 
        "text": [
            "芳草晴烟处处迷，画堂应在画桥西。", 
            "花开记得寻君日，一路香风送马蹄。"
        ], 
        "title": "为香山顾敬中题画", 
        "type": "绝句", 
        "yun": "齐"
    }, 
    {
        "author": "贺甫", 
        "era": "明", 
        "subtype": "七言绝句", 
        "text": [
            "画舫西湖载酒行，藕花风度管弦声。", 
            "余情未尽归来晚，杨柳池台月又生。"
        ], 
        "title": "题画次矫以明韵", 
        "type": "绝句", 
        "yun": "庚"
    }, 
    {
        "author": "贺钦", 
        "era": "明", 
        "subtype": "五言绝句", 
        "text": [
            "战兢防失足，顷刻莫驰心。", 
            "勿谓人谁见，当知帝汝临。"
        ], 
        "title": "自警四首 其一", 
        "type": "绝句", 
        "yun": "侵"
    }, 
    {
        "author": "贺钦", 
        "era": "明", 
        "subtype": "五言绝句", 
        "text": [
            "为学不谨笃，到底是空言。", 
            "猩猩与鹦鹉，孤负昊天恩。"
        ], 
        "title": "自警四首 其二", 
        "type": "绝句", 
        "yun": "元"
    }, 
    {
        "author": "贺钦", 
        "era": "明", 
        "subtype": "五言绝句", 
        "text": [
            "年老睡还少，夜长醒更多。", 
            "土床烟火足，趺坐默吟哦。"
        ], 
        "title": "偶成", 
        "type": "绝句", 
        "yun": "歌"
    }, 
    {
        "author": "贺钦", 
        "era": "明", 
        "subtype": "五言绝句", 
        "text": [
            "问尔看山人，山中坐几春。", 
            "定知方寸里，无处着纤尘。"
        ], 
        "title": "题看山图", 
        "type": "绝句", 
        "yun": "真"
    }, 
    {
        "author": "贺钦", 
        "era": "明", 
        "subtype": "五言绝句", 
        "text": [
            "倚杖看闾山，垂纶钓淩水。", 
            "山头宿雾开，水面清风起。"
        ], 
        "title": "题扇上钓鱼图 其二", 
        "type": "绝句", 
        "yun": "纸"
    }, 
    {
        "author": "贺钦", 
        "era": "明", 
        "subtype": "五言绝句", 
        "text": [
            "云涌青山动，桥横碧涧斜。", 
            "幽人无俗事，拄杖去看花。"
        ], 
        "title": "题画", 
        "type": "绝句", 
        "yun": "麻"
    }, 
    {
        "author": "贺钦", 
        "era": "明", 
        "subtype": "五言绝句", 
        "text": [
            "因循六十年，未得成君子。", 
            "花神如有知，还应为人耻。"
        ], 
        "title": "题画莲", 
        "type": "绝句", 
        "yun": "纸"
    }, 
    {
        "author": "贺钦", 
        "era": "明", 
        "subtype": "五言绝句", 
        "text": [
            "先生坐水亭，三伏不知暑。", 
            "多少热中人，安得此閒处。"
        ], 
        "title": "三月十九日史三亲家置酒园舍以赏春芳花落枝空且有后时之叹传杯既久起而较射散步邻园忽见楸花一树红白可爱同游尽欢抵暮乃已因有此作山人识 其一 水亭凉处", 
        "type": "绝句", 
        "yun": "语"
    }, 
    {
        "author": "贺钦", 
        "era": "明", 
        "subtype": "五言绝句", 
        "text": [
            "桥下寒塘净，桥边风物清。", 
            "倚阑閒得句，不入俗人情。"
        ], 
        "title": "三月十九日史三亲家置酒园舍以赏春芳花落枝空且有后时之叹传杯既久起而较射散步邻园忽见楸花一树红白可爱同游尽欢抵暮乃已因有此作山人识 其二 小桥吟处", 
        "type": "绝句", 
        "yun": "庚"
    }, 
    {
        "author": "贺钦", 
        "era": "明", 
        "subtype": "五言绝句", 
        "text": [
            "种得四时花，终年香不绝。", 
            "有暇辄开樽，何必逢佳节。"
        ], 
        "title": "三月十九日史三亲家置酒园舍以赏春芳花落枝空且有后时之叹传杯既久起而较射散步邻园忽见楸花一树红白可爱同游尽欢抵暮乃已因有此作山人识 其三 花圃香处", 
        "type": "绝句", 
        "yun": "屑"
    }, 
    {
        "author": "贺钦", 
        "era": "明", 
        "subtype": "五言绝句", 
        "text": [
            "高楼时一上，眼界豁无涯。", 
            "望入辽天去，悽然有所思。"
        ], 
        "title": "三月十九日史三亲家置酒园舍以赏春芳花落枝空且有后时之叹传杯既久起而较射散步邻园忽见楸花一树红白可爱同游尽欢抵暮乃已因有此作山人识 其四 晴楼眺处", 
        "type": "绝句", 
        "yun": "支"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "问余何事寄西林，祗为从前枉寸阴。", 
            "欲识只今端的意，请君细玩壁间吟。"
        ], 
        "title": "答问者", 
        "type": "绝句", 
        "yun": "侵"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "青𤨏当年觅路头，几回联辔向圆丘。", 
            "别来老大浑无至，愧负乾坤第一流。"
        ], 
        "title": "和白沙韵述怀", 
        "type": "绝句", 
        "yun": "尤"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "一卧云山三十年，饥餐粝饭渴清泉。", 
            "此生自信能知命，莫把行藏更问仙。"
        ], 
        "title": "人有以命状呈者书一绝于后", 
        "type": "绝句", 
        "yun": "先"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "长官辞县赋归来，独爱幽花手自栽。", 
            "何日一樽同笑傲，东篱饱看带霜开。"
        ], 
        "title": "寄大尹邵文明", 
        "type": "绝句", 
        "yun": "灰"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "只今惟有大司成，岁晚能全故旧情。", 
            "犹怪书来无警戒，索居多过赖谁更。"
        ], 
        "title": "答同年大司成林亨大", 
        "type": "绝句", 
        "yun": "庚"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "二十年前同及第，数千里外叹离群。", 
            "谁知竟作终天诀，空对丹青泣暮云。"
        ], 
        "title": "挽同年罗一峰", 
        "type": "绝句", 
        "yun": "文"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "故人手写光风字，远托征鸿寄草堂。", 
            "铁画银钩且休论，高情雅意可能当。"
        ], 
        "title": "萧文明书寄光风大字有作 其一", 
        "type": "绝句", 
        "yun": "阳"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "珍重辽西海钓翁，閒挥大笔对光风。", 
            "书成不寄青云客，却忆平生贺克恭。"
        ], 
        "title": "萧文明书寄光风大字有作 其二", 
        "type": "绝句", 
        "yun": null
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "退士卧听传呼声，惊起倒屣门前迎。", 
            "故人久别喜会面，赋诗酌酒心相倾。"
        ], 
        "title": "伯初过访留饮赋诗", 
        "type": "绝句", 
        "yun": "庚"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "长官爱菊迈常情，有甚东篱嗅落英。", 
            "祗恐偷儿窥绝品，不教放蕊只观茎。"
        ], 
        "title": "寄邵大尹 其一", 
        "type": "绝句", 
        "yun": "庚"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "昔闻陶令无弦琴，今见邵公不花菊。", 
            "得趣岂在声色间，异代长官同一律。"
        ], 
        "title": "寄邵大尹 其二", 
        "type": "绝句", 
        "yun": null
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "半生荣辱断知闻，远处茅堂伴白云。", 
            "何事利名场里客，却将书札挠幽人。"
        ], 
        "title": "人有求荐举者题其书后", 
        "type": "绝句", 
        "yun": null
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "紫阳小学人谁读，祭酒居然教不行。", 
            "念念只归官禄上，谩言父母与神明。"
        ], 
        "title": "俗不读小学以科举不用故尔诗以纪之", 
        "type": "绝句", 
        "yun": "庚"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "东溟居士金兰契，笔底龙蛇满我家。", 
            "病里一闻乘化去，举头触目泪横斜。"
        ], 
        "title": "哭张东海", 
        "type": "绝句", 
        "yun": "麻"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "顾公雅操坚冰檗，邵令辞官掇菊英。", 
            "怪底君侯美如玉，顾门高弟邵家甥。"
        ], 
        "title": "赠达挥使", 
        "type": "绝句", 
        "yun": "庚"
    }, 
    {
        "author": "贺钦", 
        "era": "明", 
        "subtype": "五言律诗", 
        "text": [
            "壮岁辞青琐，还山坐白云。", 
            "天时看代谢，世事断知闻。", 
            "菽水奉慈母，诗书教后昆。", 
            "未能忘鄙陋，尝献野人芹。"
        ], 
        "title": "述怀", 
        "type": "律诗", 
        "yun": null
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "圣贤典训六经中，一本流来万不同。", 
            "片语未曾精着力，此生不觉遂成翁。", 
            "始知口舌空谈病，难及身心实践功。", 
            "莫咎回辀已迟暮，勉旃直欲造崆峒。"
        ], 
        "title": "自警四首 其四", 
        "type": "律诗", 
        "yun": "东"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "清晨起坐小茅堂，万事无关一炷香。", 
            "展卷细观前圣奥，驰名敢学世人狂。", 
            "也知老病年光促，争奈诗书意味长。", 
            "但愿桑榆粗有得，肯随流俗叹斜阳。"
        ], 
        "title": "读书", 
        "type": "律诗", 
        "yun": "阳"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "声利沉疴幸已瘳，烟霞痼疾岂须忧。", 
            "非关遁世矜高节，自是匡时乏远猷。", 
            "琐闼两年空窃禄，云山十载免包羞。", 
            "管宁本是辽东客，不愿重过五凤楼。"
        ], 
        "title": "和鄱阳守愚丘先生韵", 
        "type": "律诗", 
        "yun": "尤"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "太学陈东天下知，抗章不怕忤当时。", 
            "折腰彭泽成何事，回首闾山有所思。", 
            "轩外孤松全晚节，宅边五柳散春丝。", 
            "归来还是忘机客，传语沙鸥莫浪疑。"
        ], 
        "title": "古澄丁声远来访赋一律见遗因和答二首 其一", 
        "type": "律诗", 
        "yun": "支"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "曾见多人说旧知，几人能保岁寒时。", 
            "感君千里来相访，慰我终年病里思。", 
            "元伯欢呼具鸡黍，子期静听鼓桐丝。", 
            "连床几夜知心话，讲破群经多少疑。"
        ], 
        "title": "古澄丁声远来访赋一律见遗因和答二首 其二", 
        "type": "律诗", 
        "yun": "支"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "碌碌行藏两鬓星，甘心待尽水边亭。", 
            "匡时有志迂何补，学道无闻醉未醒。", 
            "鄙陋敢知符梦寐，高明误许见仪刑。", 
            "眼中好德陈司马，山海茫茫云树青。"
        ], 
        "title": "答守关陈司马谅之", 
        "type": "律诗", 
        "yun": "青"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "乡书曾得共推贤，金榜题名子更先。", 
            "大尹有才还解组，琐闱无补早归田。", 
            "利名风浪都无与，泉石膏肓两不偏。", 
            "同在故园不相见，闾山辽水思悽然。"
        ], 
        "title": "寄邵文明大尹", 
        "type": "律诗", 
        "yun": "先"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "山人寄语三公子，便买归舟莫更留。", 
            "南国可知春似锦，高堂无奈雪盈头。", 
            "黄金满载皆由命，白手还家岂足羞。", 
            "兄弟师生分非浅，诗成四韵泪双流。"
        ], 
        "title": "傅彦明昆仲久客维扬诗以寄之", 
        "type": "律诗", 
        "yun": "尤"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "白沙老子仙游远，青简遗音尘梦多。", 
            "江海百年钟间气，乾坤万古润馀波。", 
            "龙潜稍见黄金阙，凤去空馀翠竹窠。", 
            "西港可人今柱史，此心元不隔关河。"
        ], 
        "title": "次余柱史与石翁先生倡和诗韵", 
        "type": "律诗", 
        "yun": "歌"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "琐闼无堪早退藏，衰年幸得病躯康。", 
            "分曹校射依芳树，对景开樽乐小庄。", 
            "休言席上杯盘恶，且喜壶中日月长。", 
            "况是吾人俱白首，更忧何事不徜徉。"
        ], 
        "title": "与友人宴小庄", 
        "type": "律诗", 
        "yun": "阳"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "何人过我钓鱼亭，四十馀年故旧情。", 
            "羡子一章豺虎息，明时几度凤凰鸣。", 
            "寸心烨烨昭千古，万目明明看此行。", 
            "多少疲癃望苏息，莫因声利负平生。"
        ], 
        "title": "赠友人", 
        "type": "律诗", 
        "yun": "庚"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "昔时与子共谈经，情分相投北斗城。", 
            "别我十年身已达，听君一律句尤清。", 
            "幽居忽讶高轩过，多病深惭倒屣迎。", 
            "况遇故人丁大尹，连床同与话平生。"
        ], 
        "title": "和韵喜陈本仁相访", 
        "type": "律诗", 
        "yun": "庚"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "白云堆里得安身，名利无干远世尘。", 
            "静把简编窥往哲，每将菽水奉慈亲。", 
            "江山秀丽诗怀壮，窗户清幽瑟调新。", 
            "幸有此般閒快乐，任他人醉五陵春。"
        ], 
        "title": "再和鄱阳守愚丘先生韵", 
        "type": "律诗", 
        "yun": "真"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "谢病归来已十霜，閒中养就野夫狂。", 
            "每寻瑶草和成药，自剪青荷制作裳。", 
            "几曲枯桐秋月白，一竿修竹暮烟苍。", 
            "镜湖原是吾家水，还拟扁舟泛渺茫。"
        ], 
        "title": "和答董桂岩同年 其一", 
        "type": "律诗", 
        "yun": "阳"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "仙崖老桂凛风霜，嫩柳夭桃敢放狂。", 
            "十载长怀人似玉，几时再与子同裳。", 
            "青山遁迹心常泰，黄阁忧时鬓易苍。", 
            "日迈月征随所遇，肯教大道草茫茫。"
        ], 
        "title": "和答董桂岩同年 其二", 
        "type": "律诗", 
        "yun": "阳"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "行藏自昔贵因时，莫使傍人更起疑。", 
            "玄圣春秋非我事，先天图画是心期。", 
            "放言不论人长短，考古惟求道盛衰。", 
            "幸有箪瓢能免死，何妨随分老耘耔。"
        ], 
        "title": "偶成借白沙先生韵柬丁大尹", 
        "type": "律诗", 
        "yun": "支"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "钓台高处小茅堂，退士登临岁月长。", 
            "假寐不为黄阁梦，无营还笑白云忙。", 
            "清风明月何须买，绿水青山自可常。", 
            "三十年来无外事，此心赢得不炎凉。"
        ], 
        "title": "溪上茅亭和士咨", 
        "type": "律诗", 
        "yun": "阳"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "万里慈亲命已倾，天涯游子更南征。", 
            "也知雁使飞难到，岂有乌雏负所生。", 
            "吟身莫恋风光好，归棹须兼昼夜行。", 
            "若向西湖听杜宇，声声都是劝君情。"
        ], 
        "title": "儗寄乡人", 
        "type": "律诗", 
        "yun": "庚"
    }, 
    {
        "author": "贺钦", 
        "era": "明", 
        "subtype": "七言律诗", 
        "text": [
            "五十年来早退休，三边贤达子为头。", 
            "题诗每上春山寺，载酒频登夜月楼。", 
            "钓艇有时江上泛，兵书尽日箧中收。", 
            "常怜李广非知命，抵死何曾到列侯。"
        ], 
        "title": "题退休卷", 
        "type": "律诗", 
        "yun": "尤"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "冻合寒林噪暮鸦，川无游艇陆无车。", 
            "幻成海国蓬山景，飞尽天门瑞木花。", 
            "独拥渔蓑思钓叟，浅斟羔酒属豪家。", 
            "梁园谁受相如简，短赋初成手几叉。"
        ], 
        "title": "雪中次东坡韵", 
        "type": "律诗", 
        "yun": "麻"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "春来深慕浴沂贤，野外寻芳亸玉鞭。", 
            "细柳拂衣浓带露，好山迎客淡生烟。", 
            "多惭青史曾无补，一卧沧江巳有年。", 
            "心事傍人浑未解，谩誇题柱笔如椽。"
        ], 
        "title": "次韵答娄诚善先生见赠", 
        "type": "律诗", 
        "yun": "先"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "春风拂面散轻阴，信宿禅房会此心。", 
            "客思祗应孤雁得，交情大胜碧潭深。", 
            "云根穿水孤能立，宰木凌霜老更禁。", 
            "抚景相看多感慨，浩歌随意辄成音。"
        ], 
        "title": "陪都宪简公宿叫岩寺因次其旧题韵", 
        "type": "律诗", 
        "yun": "侵"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "林泉乐事属专门，殷屋涛声午枕喧。", 
            "身似虚舟宁有患，事如春梦了无痕。", 
            "池随晴雨频消长，山与云烟自吐吞。", 
            "已结渔樵成逸侣，石床频坐亦微温。"
        ], 
        "title": "次丘公韵题周璘秀才书屋", 
        "type": "律诗", 
        "yun": "元"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "今年春雨疑天漏，十日都无一日晴。", 
            "游处每劳持具出，梦回常厌打窗声。", 
            "照泥犹自愁星点，仰瓦何当罪月行。", 
            "真宰怜民应上诉，须留馀沥佐秋成。"
        ], 
        "title": "苦雨", 
        "type": "律诗", 
        "yun": "庚"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "重阳丛菊雨中开，篱下行吟日几回。", 
            "老圃秋香人独醉，夕山佳气鸟飞来。", 
            "登高旧许君能赋，斗健应偕客举杯。", 
            "闻道南阳泉石好，何时载酒更徘徊。"
        ], 
        "title": "九日赠人韵", 
        "type": "律诗", 
        "yun": "灰"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "客边今雨坐谁同，㒔倚秋轩咏晚风。", 
            "池镜浅涵云影白，檐绅低映菊花红。", 
            "更筹乱耳凭鸡报，霜信侵衣有雁通。", 
            "偪侧最怜南北巷，闷怀全露短笺中。"
        ], 
        "title": "和马侍读秋雨吟", 
        "type": "律诗", 
        "yun": "东"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "讲殿今年此日开，小阍宣唤众官来。", 
            "春衣冒雨何须惜，旱陇祈天正可哀。", 
            "云护綵屏龙蜿蟺，风萦香鼎鹤毰毸。", 
            "微臣一字曾无补，也向官筵醉饱回。"
        ], 
        "title": "经筵遇雨衣尽湿时方大雩喜而有作三月二十二日", 
        "type": "律诗", 
        "yun": "灰"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "拂衣还入海鸥群，野趣傍人未许分。", 
            "霜后疏篱开晚菊，雨馀深洞驻閒云。", 
            "新篘白酒时时醉，别院清香细细焚。", 
            "老眼天留看胜事，芝兰庭下蔼奇芬。"
        ], 
        "title": "又用韵寄奉伯父大人", 
        "type": "律诗", 
        "yun": "文"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "凭探箬笼出先春，敲臼仍呼隔竹人。", 
            "火拟丹烧分进退，泉将符调别新陈。", 
            "对花任杀风前景，当药能醒醉后神。", 
            "客至莫愁疲捧盌，生平清味最相亲。"
        ], 
        "title": "和赵侍御煎茶韵呈巡按陈崇之", 
        "type": "律诗", 
        "yun": "真"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "旅泊谁嫌度堰迟，旧交真乐胜新知。", 
            "曹经何逊曾游处，诗逼唐人最盛时。", 
            "信有瑶琚报桃李，祗将憔悴对姜姬。", 
            "无由得遂云龙愿，笥箧当开慰所思。"
        ], 
        "title": "过仪真吕水部祖邦以诗送别用韵答之", 
        "type": "律诗", 
        "yun": "支"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "一函千里贺龙飞，佩取重金下玉墀。", 
            "夕饮每当冰合处，冬行却喜雪飘时。", 
            "扁舟秪载桐江月，匹马还寻岘首碑。", 
            "便道庭趍应不忝，家传清德畏人知。"
        ], 
        "title": "送大参胡大声", 
        "type": "律诗", 
        "yun": "支"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "青年美誉动班行，蚤出郎曹绾郡章。", 
            "柳拂熊车春问俗，帘垂燕寝昼凝香。", 
            "诛求最缓豳农苦，抚字谁知汉吏良。", 
            "极目秋空鸿雁度，天书早晚即徵黄。"
        ], 
        "title": "送杨太守恭莆之常州府", 
        "type": "律诗", 
        "yun": "阳"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "百神受职逢新主，万里乘槎到海湄。", 
            "事异碧鸡烦汉使，祠临黄木见唐碑。", 
            "鳌波翠涌春流外，乌綵红看晓沐时。", 
            "几度瞻云今最便，谏垣应讶缀班迟。"
        ], 
        "title": "送都给事王文哲奉命祭告南海便道归东筦省亲", 
        "type": "律诗", 
        "yun": "支"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "城南归路踏平芜，望入明山兴不孤。", 
            "篱菊开迟应待玉，沙鸥睡稳亦忘吾。", 
            "风流可续睢阳会，烟景谁争贺鉴湖。", 
            "圣主恩深廊庙远，先忧一念未应无。"
        ], 
        "title": "题名山草亭送户部侍郎王公民望致仕归华容和守溪韵", 
        "type": "律诗", 
        "yun": "虞"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "风潭百顷木千章，老向林泉喜欲狂。", 
            "湍急不妨鸥泛稳，花残应笑蝶飞忙。", 
            "独醒忍断杯中物，无病閒抄肘后方。", 
            "犹有愿丰心未了，每逢邻叟问耕桑。"
        ], 
        "title": "寄致仕司空李公时雍次韵", 
        "type": "律诗", 
        "yun": "阳"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "容膝斋庐翠压低，笔床茶灶也堪携。", 
            "为邻恨不仍居左，乐国何缘却怨西。", 
            "僧供每分敲韵钵，佛灯堪伴校书藜。", 
            "怀人咫尺成千里，迎跸还期马首齐。"
        ], 
        "title": "徐殿读舜和宿庆寿寺中用前韵戏简", 
        "type": "律诗", 
        "yun": "齐"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "春夜西陵拜谒初，恍如前日候宫车。", 
            "尧仁未拭苍生泪，舜孝何惭太史书。", 
            "寂寂云峰扶飨殿，娟娟月涧绕斋庐。", 
            "如闻铁马常沾汗，凭藉威灵尚有馀。"
        ], 
        "title": "初谒泰陵", 
        "type": "律诗", 
        "yun": "鱼"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "昆季文章总大方，风潭佳处有书堂。", 
            "眼中帽影愁坡陇，梦里鸿声度野塘。", 
            "北海神鹍看速化，南山雾豹且深藏。", 
            "归来夏课应忙甚，黄入槐花树几行。"
        ], 
        "title": "予既以诗赠邦振北潭学士谓其四弟亦欲一诗乃和前韵赠之", 
        "type": "律诗", 
        "yun": "阳"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "咫尺天颜许暂违，臣忠子孝本同归。", 
            "瑞虹亭旧开华宴，濯锦江清舞彩衣。", 
            "喜信远凭双鹊报，乡心先逐白云飞。", 
            "门迎笑语真堪画，老大全胜玉带围。"
        ], 
        "title": "送杨太常正夫归蜀省其尊翁少保留耕先生次太宰邃庵杨公韵 其一", 
        "type": "律诗", 
        "yun": "微"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "此行人羡是登仙，蜀道从来似上天。", 
            "汉代家声推石奋，王家世誉数僧虔。", 
            "梦依北极常千里，诗补南陔可一篇。", 
            "所至苍生烦问喘，归来宣室岂虚延。"
        ], 
        "title": "送杨太常正夫归蜀省其尊翁少保留耕先生次太宰邃庵杨公韵 其二", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "七十馀年六月期，每逢此日辄生疑。", 
            "数椽亭就闲抛掷，三尺蓑成久未披。", 
            "蛱蝶飞飞难入梦，鸥凫泛泛欲依谁。", 
            "昨非虽觉非犹甚，今日还须到几时。"
        ], 
        "title": "生日", 
        "type": "律诗", 
        "yun": "支"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "时难始识特操殊，为国捐躯孰可符。", 
            "名义心存危愈厉，纲常身任死尤扶。", 
            "泪流不断九江水，节亮无惭六矢弧。", 
            "我共櫜鞬君独厄，忠魂料得气吞胡。"
        ], 
        "title": "挽秋涛先生（陈子壮礼部）", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "趋朝日日聚群英，三老班联集五更。", 
            "奎壁光飏辉帝座，典坟秘阐焕离明。", 
            "既资讲席敷文考，定酌端流净甲兵。", 
            "宴颊酣馀歌起喜，欢腾阊阖醉春莺。"
        ], 
        "title": "侍经筵（己丑二月十二日）", 
        "type": "律诗", 
        "yun": "庚"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "胸里何尘不扫除，天涯到处适吾庐。", 
            "青山绿水恣游眺，淡霭闲云任卷舒。", 
            "才得秋风披语座，何堪鸿雁唤离群。", 
            "逢人若问山中叟，浊酒留宾只剪蔬。"
        ], 
        "title": "赠别堪舆刘纶甫", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "携壶相访鹤先知，人懒云深扫径迟。", 
            "不用莲花开顷刻，只图荔树傲寒威。", 
            "轻风拂座翻霓羽，淡月浮杯映黛眉。", 
            "醉后林塘还散步，共看花木竞蕤葳。"
        ], 
        "title": "诸侄行绘荔圃长春图各有题咏兼榼酒过酌有歌姬在坐", 
        "type": "律诗", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "僻园只可避浮华，点缀凭谁景色加。", 
            "彩笔纵横翻荇藻，俗尘扫净远风沙。", 
            "鸥闲每盼扬雄室，客至时烹陆羽茶。", 
            "太乙老人爱俊逸，藜光昨夜到山家。"
        ], 
        "title": "和容亲家借馆", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "谬从颠踣度年华，潦倒宁辞拙渐加。", 
            "但得玄谈医俗障，何须勾漏问丹砂。", 
            "况分海外葡萄酒，共煮山中石鼎茶。", 
            "为谢世途扰扰者，免来唐突养生家。"
        ], 
        "title": "容亲家惠寿品有西洋酒并诗依韵", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "弃抛俗事读南华，分外何求毫末加。", 
            "起踏花阴穿曲坞，还看凫影点平砂。", 
            "树声鸟语供吟料，淡霭轻烟伴煮茶。", 
            "薄采篱边十八种，居然风味老农家。"
        ], 
        "title": "送容亲家", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "世界无情恶浪浑，瞻天愁绪不堪论。", 
            "荔园白板扉常掩，竹坞青萝蔓自翻。", 
            "幸得开霾舒霁日，可无挥麈狎清言。", 
            "渐从花底芟芜径，翘俟班荆话一尊。"
        ], 
        "title": "寄李卜大", 
        "type": "律诗", 
        "yun": "元"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "天恩叨沐八旬馀，闻报曾孙乍起予。", 
            "花木涵濡甘㴻润，芝兰栽植嫩条舒。", 
            "锦衣原有前时谱，典籍还存旧日书。", 
            "好续唐人脩故事，传呼儿戏闹阶除。"
        ], 
        "title": "得报添曾孙志喜", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "越历韶华何所凭，灵台光照旭初升。", 
            "凤鸾共挟阆风舞，椿桂交笼紫气腾。", 
            "不特胸中尘累减，还于物外好怀增。", 
            "篯铿岁月才逢一，总是参同心上灯。"
        ], 
        "title": "寿翼明兄八十一双寿", 
        "type": "律诗", 
        "yun": "蒸"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "人从圃里觅閒人，我向闲中觅我真。", 
            "日入虚亭通北牖，树依短壁结西邻。", 
            "但看树色扶疏影，便议春情点缀匀。", 
            "不论岁寒还岁暖，一春过了又逢春。"
        ], 
        "title": "和荔圃长春", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "忧时共把心如焚，平蔡由来羡李军。", 
            "旗卷波光清夜月，威摇山岳肃江云。", 
            "胸中饶有吞牛气，盾上还裁露布文。", 
            "击楫也知惭白发，其如无以答吾君。"
        ], 
        "title": "与李总戎防守三水赠之（号石函）", 
        "type": "律诗", 
        "yun": "文"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "七十馀年蹇厄身，无端浮海伴征人。", 
            "非因松菊荒畦径，其奈封疆起祲尘。", 
            "刁斗月明惊旅梦，樯帆风影篆江滨。", 
            "中流欸乃随波沸，好续铙歌答紫宸。"
        ], 
        "title": "自述", 
        "type": "律诗", 
        "yun": "真"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "挂帆鼓枻过前洲，草色侵篷漾碧流。", 
            "树罩轻烟春澹荡，波涵返照晚夷犹。", 
            "娱生未遂江鸥愿，阅世空勤漆室忧。", 
            "举目萧条村舍寂，几曾牛背稳于舟。"
        ], 
        "title": "三水移舟", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "高阁巍峨耸虚昂，俯瞰千峰四面降。", 
            "星逗楼前光焰焰，塔浮川畔影双双。", 
            "看风成色因凭树，听月有声为映江。", 
            "渺渺烟波何处岸，观空即是定幡幢。"
        ], 
        "title": "态侄携酒登阅江楼", 
        "type": "律诗", 
        "yun": "江"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "寻幽骋望认烟萝，郭外晴光散碧阿。", 
            "露八层云星可摘，胜穷叠巘象为罗。", 
            "瓷游汗漫闲方得，任受清凉兴转多。", 
            "试问上方披衲者，炎蒸虽灼奈人何。"
        ], 
        "title": "登七星岩绝顶", 
        "type": "律诗", 
        "yun": "歌"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "扳萝蹑蹬入苍烟，画里风光看不全。", 
            "寺说飞来还似幻，景当逢处都疑仙。", 
            "悬崖岚锁欲无地，古洞云归别有天。", 
            "雨带溪声留客住，一杯清对定心泉。"
        ], 
        "title": "游飞来寺", 
        "type": "律诗", 
        "yun": "先"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "何处阆风淑气翔，有人白鹿共班行。", 
            "八逢丙岁神弥壮，一揽春风景倍昌。", 
            "勿讶齐眉怜德耀，尤誇点颔比汾阳。", 
            "为叮绕膝承颜者，好把勤劬菽水将。"
        ], 
        "title": "贺顺堂表伯兄八十八", 
        "type": "律诗", 
        "yun": "阳"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "世上机锋竞巧尖，渔人分外不曾添。", 
            "目随流水烟波阔，舟傍津崖绿柳粘。", 
            "沙圃久谐凫雁约，钓纶那用易爻占。", 
            "羊裘不著无人问，隔断红尘一草帘。"
        ], 
        "title": "渔", 
        "type": "律诗", 
        "yun": "盐"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "满园红紫又芳春，三载音书那得闻。", 
            "折柳当时魂欲断，看花此日泪长纷。", 
            "心同浩月辉千里，身似寒梅瘦几分。", 
            "一种幽怀无处诉，兰房寂寞对残曛。"
        ], 
        "title": "廖韩泉拟俞敬堂内寄次韵以和", 
        "type": "律诗", 
        "yun": "文"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "危楼登览楚天涯，城郭千家日色迟。", 
            "黄鹤已归江浩渺，白云长在路参差。", 
            "亭开石镜吕仙笛，壁立岷碑崔颢诗。", 
            "对景挥觞舒一笑，斜阳两岸草离离。"
        ], 
        "title": "登黄鹤楼", 
        "type": "律诗", 
        "yun": "支"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "京国河山百二重，无端烽火入云中。", 
            "胡笳关内吹边月，汉帜城头捲塞风。", 
            "惊报朝廷忧近辅，恨因锁钥失元戎。", 
            "孤臣耿耿心如刺，投笔何当立战功。"
        ], 
        "title": "适中驿得报虏寇通州次西山势獗京师戒严不胜愤惋 其一", 
        "type": "律诗", 
        "yun": "东"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "欲将长剑欹空挥，净扫胡氛振国威。", 
            "六月尚歌征俨狁，八公何算胜淮淝。", 
            "华夷无限那容越，忠义人心讵尽微。", 
            "报主此生应不惜，请缨无路祇空悲。"
        ], 
        "title": "适中驿得报虏寇通州次西山势獗京师戒严不胜愤惋 其二", 
        "type": "律诗", 
        "yun": null
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "风叶萧萧竹队飞，整冠尘外世情微。", 
            "江山万古人空老，乡国重阳客正归。", 
            "佳菊不须怀旧径，冥鸿几见度斜晖。", 
            "一樽自办从游赏，何事篱根待白衣。"
        ], 
        "title": "九日南归途次用杜牧之韵", 
        "type": "律诗", 
        "yun": "微"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "秋山风起野云飞，雁度空江影渐微。", 
            "高处乾坤双眼尽，閒边丘壑几人归。", 
            "漫教白发凌寒色，还伴黄花对晚晖。", 
            "抚景且同并一醉，年来谁复问缁衣。"
        ], 
        "title": "九日偕张以贤戴允修游吴文瑞黄土庄", 
        "type": "律诗", 
        "yun": "微"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "一上高城四望宽，老逢佳节半悲欢。", 
            "莫谈鼙鼓惊驰檄，且对壶觞笑整冠。", 
            "沙市纷嚣仍闹晚，烟村掩映尚凝寒。", 
            "后人若问当年事，碑刻流传坠泪看。"
        ], 
        "title": "登三河镇新城", 
        "type": "律诗", 
        "yun": "寒"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "爱君茅屋半山隈，一径萦纡客少来。", 
            "涧草野花春不断，岩烟林蔼午方开。", 
            "凭栏池上观鱼戏，曳杖篱根叱犊回。", 
            "閒看江船帆上下，却疑身在小蓬莱。"
        ], 
        "title": "访吴东溪黄土庄", 
        "type": "律诗", 
        "yun": "灰"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "苍岩碧涧白沙田，黄竹矶头小洞天。", 
            "鸟隐晴林歌自在，犊归晚野剧争先。", 
            "江山望处浑成画，风月呼来不用钱。", 
            "茅屋荆扉云树里，更堪投谒醉时眠。"
        ], 
        "title": "山庄即事", 
        "type": "律诗", 
        "yun": "先"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "秋晚河桥漠漠烟，离歌叠唱转凄然。", 
            "才名未信郑虔后，风韵犹疑张翰前。", 
            "閒访孤山君有日，踪游五岳我何年。", 
            "江亭回首天涯暮，空想蒲团话学仙。"
        ], 
        "title": "送陈曲江掌教归杭州", 
        "type": "律诗", 
        "yun": "先"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "近野高林鸟倦飞，远村烟火隔川微。", 
            "随风霜叶飘还堕，映水岩云静自归。", 
            "浊酒登台怜子美，澄江如练忆玄晖。", 
            "何人早出樊笼外，千仞冈头独振衣。"
        ], 
        "title": "九日壁墩和杜牧之韵 其一", 
        "type": "律诗", 
        "yun": "微"
    }, 
    {
        "author": "贺一弘", 
        "era": "明", 
        "subtype": "七言律诗", 
        "text": [
            "城上层楼势欲飞，凭栏一眺万峰微。", 
            "高秋鹘击云间下，薄暮渔歌浦口归。", 
            "千古风流惟旧迹，百年节候几清晖。", 
            "祇因共尽登临兴，醉插黄花弄舞衣。"
        ], 
        "title": "九日壁墩和杜牧之韵 其二", 
        "type": "律诗", 
        "yun": "微"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "携壶欲就名园赏，借问如今春浅深。", 
            "但得红芳飞未尽，便来枝下听鸣禽。"
        ], 
        "title": "简乡亲", 
        "type": "绝句", 
        "yun": "侵"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "忽忽光阴六十馀，年来犹自惜居诸。", 
            "茅轩镇日无尘事，一炷清香一卷书。"
        ], 
        "title": "述事", 
        "type": "绝句", 
        "yun": "鱼"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "岂必满头方足乐，略教经眼便堪奇。", 
            "如何不对重阳酒，寂寞经旬见此枝。"
        ], 
        "title": "题晚菊", 
        "type": "绝句", 
        "yun": "支"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "从来退士偏怜菊，见说君家品最奇。", 
            "欲挈一壶来就赏，不知何日是开时。"
        ], 
        "title": "简乡人", 
        "type": "绝句", 
        "yun": "支"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "何人笑我上鱼矶，本是穷荒一竹枝。", 
            "纵然有节中无物，怪底长江举钓丝。"
        ], 
        "title": "鱼矶偶成", 
        "type": "绝句", 
        "yun": "支"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "峭壁镵成万佛身，招提开创几千春。", 
            "行童不识寻幽客，误作恭禅问法人。"
        ], 
        "title": "题万佛堂壁 其一", 
        "type": "绝句", 
        "yun": "真"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "云端石洞可栖身，水绕山围剩得春。", 
            "传语高僧休厌客，西林曾寓著书人。"
        ], 
        "title": "题万佛堂壁 其二", 
        "type": "绝句", 
        "yun": "真"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "太华峰头经月睡，洞庭湖外贴天飞。", 
            "欲知动静元无二，试问辽东丁令威。"
        ], 
        "title": "题华山高卧图赓丁声远之作", 
        "type": "绝句", 
        "yun": "微"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "落尽群芳枝已空，游人往往怨东风。", 
            "谁知寂寞幽园里，犹有楸花一树红。"
        ], 
        "title": "赏花（有跋）", 
        "type": "绝句", 
        "yun": "东"
    }, 
    {
        "author": "贺钦", 
        "era": "明", 
        "subtype": "七言绝句", 
        "text": [
            "落尽群芳枝巳空，游人往往怨东风。", 
            "谁知寂莫幽园里，犹着楸花一树红。"
        ], 
        "title": "赏花有跋", 
        "type": "绝句", 
        "yun": "东"
    }, 
    {
        "author": "董文骥", 
        "era": "明", 
        "subtype": null, 
        "text": [
            "神都西北界，天险设故关。", 
            "连山千里来，微径线缕间。", 
            "断崖刺天仄，金城本堑山。", 
            "崇墉冠其缺，雉堞纷回环。", 
            "入谷骑拥塞，缘云鸟飞还。", 
            "一夫荷长戟，百万未敢攀。", 
            "白梃昔奋呼，来去无险艰。", 
            "防虞此何及，守在羌与蛮。"
        ], 
        "title": "故关", 
        "type": "古风", 
        "yun": "删"
    }, 
    {
        "author": "董文骥", 
        "era": "明", 
        "subtype": null, 
        "text": [
            "昔闻无定河，远使河之涘。", 
            "源自大荒来，浊浪吼千里。", 
            "奔流何湍悍，颓沙性善徙。", 
            "地是古战场，四顾悲曷已。", 
            "其窟涨征魂，貂锦三千死。", 
            "时清无战骨，水寒终北鄙。", 
            "磨刀刀未莹，饮马马不喜。", 
            "一望塞垣深，九月边风起。", 
            "归渡会冰坚，悲哉宦游子。", 
            "北首溯河源，怨此南流水。"
        ], 
        "title": "缘无定河行", 
        "type": "古风", 
        "yun": "纸"
    }, 
    {
        "author": "董文骥", 
        "era": "明", 
        "subtype": null, 
        "text": [
            "上党南来狼孟城，连山地险不利兵。", 
            "鼠斗穴中勇者胜，父书能读徒空名。", 
            "赵王何愚赵人哭，国中壮士尽长平。", 
            "土花血碧拾金戟，战场处处今人耕。", 
            "已降杀尽为鬼雄，前有锐头后重瞳。", 
            "杜邮之土乌江水，剑且赐兮船自舣，六十万人含笑死。"
        ], 
        "title": "题长平驿壁", 
        "type": "古风", 
        "yun": null
    }, 
    {
        "author": "董文骥", 
        "era": "明", 
        "subtype": null, 
        "text": [
            "陟彼北邙山，累累满昔贤。", 
            "松柏摧为薪，原陵犁为田。", 
            "石马卧秋草，玉鱼出下泉。", 
            "而况洛城内，歌舞化寒烟。", 
            "燕赵有佳人，蓬莱有神仙。", 
            "一笑轻千金，一丸驻万年。"
        ], 
        "title": "北邙山", 
        "type": "古风", 
        "yun": "先"
    }, 
    {
        "author": "董以宁", 
        "era": "明", 
        "subtype": null, 
        "text": [
            "閒中好，茉莉香中坐，珠汗怕沾纱。", 
            "红绒罢绣花。"
        ], 
        "title": "閒中好•闺夏", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "若个粉郎娇艳。当面。", 
            "多事一凝眸。恰逢小妹乍回头。", 
            "羞么羞。羞么羞。"
        ], 
        "title": "荷叶杯•相逢曲", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "银蒜低垂睡起迟。", 
            "楝花天气耐相思。", 
            "羞对镜，怯吟诗。", 
            "午倦添香入被池。"
        ], 
        "title": "渔歌子•相思曲", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "金作勒，玉为羁。", 
            "小马惊香何处嘶。", 
            "红板桥头扉半掩，几丝杨柳挂黄鹂。"
        ], 
        "title": "捣练子•桥头", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "章台女，叩叩结新欢。", 
            "堂下每迎花底笑，人前私向镜中看。", 
            "可许一生拚。"
        ], 
        "title": "忆江南•叩叩词", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "东风庭院暗香恬。", 
            "半树梨花压画檐。", 
            "眉黛无端簇一尖。", 
            "晚愁添。", 
            "细雨潇潇不捲帘。"
        ], 
        "title": "忆王孙•春闺", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "绮语和郎细诵。", 
            "红袖半肩轻拥。", 
            "忘却漏声催，早是信鸡催送。", 
            "珍重。", 
            "珍重。", 
            "此去画桥霜冻。"
        ], 
        "title": "如梦令•赋别", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "已是别时惆怅。", 
            "更是而今惝恍。", 
            "空寄语，未逢欢，愁被春风吹长。", 
            "自怜一样。", 
            "眼角眉梢心上。"
        ], 
        "title": "风流子•久别", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "片云留。片云流。", 
            "水远山长客子愁。如何是尽头。", 
            "一孤洲。一孤舟。", 
            "憔悴天涯黑敝裘。相思玳瑁楼。"
        ], 
        "title": "长相思•舟泊", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "芳草萋萋如画。", 
            "唤起祢生閒话。", 
            "死向风波曾不怕。", 
            "长裤请君穿罢。", 
            "除是阿瞒还值骂。", 
            "黄祖不堪君诧。"
        ], 
        "title": "望梅花•过鹦鹉洲", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "记取。", 
            "和君语。", 
            "自读睢阳闻笛句。", 
            "纵馀黄土无归处。", 
            "莫洒双双红箸。", 
            "愿日后携侬巾帼，二十四城传去。"
        ], 
        "title": "调笑令•赋张巡妾", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "苏仙李仙。张颠米颠。", 
            "其诗其字之间。许云痴并肩。", 
            "书帘茗烟。琴弦画笺。", 
            "年年长向花前。著金貂醉眠。"
        ], 
        "title": "醉太平•寿玉虬叔三十叔别号云痴", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "昨夜传鸿信。", 
            "雨后花扶病。", 
            "兼传病有因。", 
            "为郎颦。", 
            "忒觉情多，真假转难分。", 
            "转难分。", 
            "便是空言，忍猜他未真。"
        ], 
        "title": "感恩多•鸿信", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "伴绣小青鬟，生性由来好。", 
            "惯得阿侬怜，不累伊家恼。", 
            "茶灶倩他炊，药臼亏他捣。", 
            "莫做阮咸姑，休学王珉嫂。"
        ], 
        "title": "生查子•柬内", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "不见有人烟。", 
            "寒苇露船灯。", 
            "月晚树阴多。", 
            "坐看云起时。"
        ], 
        "title": "生查子•临淮舟次集唐", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "小姑敛衽拜。", 
            "嫂嫂妆台下。", 
            "乞早整莲衣，花间去赌棋。", 
            "杏钗多戴个，停会来输我。", 
            "若倩小哥帮。", 
            "输时拔一双。"
        ], 
        "title": "醉公子•挑棋", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "乍握纤纤手。", 
            "侬意他知否。", 
            "莫便使他知，教他归去思。", 
            "重来花下见。", 
            "红晕潮生面。", 
            "纤手只微笼，多时露玉葱。"
        ], 
        "title": "醉公子•重来", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "侬心何事恼。", 
            "姐姐欺侬小。", 
            "偷看合欢书，憎侬问起居。", 
            "好从花下避，怕见书中字。", 
            "匿笑不回头，回头替姐羞。"
        ], 
        "title": "醉公子•赋艳", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "去去江舟，烟中山色浑无据。", 
            "落云迎屿。", 
            "雁向潇湘去。", 
            "晚浦观渔，不辨渔人语。", 
            "花如絮。", 
            "月芦深处。", 
            "那里汀头住。"
        ], 
        "title": "点绛唇•江晚", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "无可消閒，不愁怎得光阴过。", 
            "绿窗赓和。", 
            "佯说愁城大。", 
            "强约愁来，愁也来何莫。", 
            "曾经么。", 
            "和衣独卧。", 
            "今夜愁真个。"
        ], 
        "title": "点绛唇•消閒", 
        "type": "词", 
        "yun": null
    }, 
    {
        "author": "董儒", 
        "era": "明", 
        "subtype": "七言律诗", 
        "text": [
            "台上吹箫作凤声，凤凰相应共和鸣。", 
            "一从仙侣乘云去，几听遗音傍月明。", 
            "芳草洲前闲宿鹭，乌衣巷口语流莺。", 
            "可怜虎踞山边土，频筑南朝六代城。"
        ], 
        "title": "凤凰台", 
        "type": "律诗", 
        "yun": "庚"
    }, 
    {
        "author": "董嗣成", 
        "era": "明", 
        "subtype": null, 
        "text": [
            "驾发吴城隈，言臻琴川路。", 
            "触炎振短策，凌虚纵遐步。", 
            "幽崖转盘纡，苍林莽回互。", 
            "翠屏千余仞，虬螭肆蹲踞。", 
            "嵌空标玲珑，错采变晨暮。", 
            "巧岂椎凿功，力由神物护。", 
            "穷岩缀玄珠，飞泉喷深树。", 
            "随风奏宫商，映日炫丹素。", 
            "疑兹琼瑶宫，诧彼仙灵住。", 
            "因崇访道心，亦资济胜具。", 
            "悠然遇安期，逍遥陟玄圃。"
        ], 
        "title": "虞山（录一）", 
        "type": "古风", 
        "yun": null
    }, 
    {
        "author": "董越", 
        "era": "明", 
        "subtype": "七言律诗", 
        "text": [
            "鹍翮凌摩在绛霄，玉清高处领群僚。", 
            "宁无尺五归时论，会有登三报治朝。", 
            "商弼夜深方入梦，尧衢日出已闻谣。", 
            "头颅自信多公道，白发从渠不肯饶。"
        ], 
        "title": "和彭先生入阁述怀韵", 
        "type": "律诗", 
        "yun": "萧"
    }, 
    {
        "author": "董越", 
        "era": "明", 
        "subtype": "七言律诗", 
        "text": [
            "地近蓬莱尺五天，青绫番直记当年。", 
            "多才已献《长杨赋》，感旧频歌《伐木》篇。", 
            "烛秉夜阑真梦寐，车当明发且留连。", 
            "晨霜匹马趋朝路，却忆南州正晏眠。"
        ], 
        "title": "和师召太常留别韵", 
        "type": "律诗", 
        "yun": "先"
    }, 
    {
        "author": "董斯张", 
        "era": "明", 
        "subtype": null, 
        "text": [
            "轻暖轻寒，不晴不雨，辜负韶光九十。", 
            "落花飞絮两无情，仗千尺、游丝作合。", 
            "涂抹东西，飘零南北，从此扁舟一叶。", 
            "梦回始觉未归休，恨一点、窥人明月。"
        ], 
        "title": "鹊桥仙 感悟", 
        "type": "词", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "宿雨初收，晓烟未泮，浮云都逐飞鸿。", 
            "文君翠黛，一霎变颦容。", 
            "多少风鬟雾鬓，青螺髻、飘堕空濛。", 
            "频骋望，征帆灭处，远霭与俱穷。", 
            "古今来画手，谁如庄叟，笔底描风。", 
            "有江南一派，北苑南宫。", 
            "我亦烟霞骨相，闲点染、懞懂难工。", 
            "但记取、维摩诘语，山色有无中。"
        ], 
        "title": "满庭芳 题画", 
        "type": "词", 
        "yun": null
    }, 
    {
        "author": "董谷", 
        "era": "明", 
        "subtype": null, 
        "text": [
            "春早持斋一月余，罗衣初试觅香车。", 
            "丁宁夫婿严斋禁，顶上归来始破除。"
        ], 
        "title": "临清柳枝词二首 其一", 
        "type": "词", 
        "yun": "鱼"
    }, 
    {
        "author": "董谷", 
        "era": "明", 
        "subtype": null, 
        "text": [
            "结束腰肢细可怜，女奴相送上秋千。", 
            "风光又是清明近，堕却金钗记去年。"
        ], 
        "title": "临清柳枝词二首 其二", 
        "type": "词", 
        "yun": "先"
    }, 
    {
        "author": "董应举", 
        "era": "明", 
        "subtype": "五言绝句", 
        "text": [
            "昔人卧亦游，吾今游亦卧。", 
            "适来眼底山，知从梦中过。"
        ], 
        "title": "憩栖霞僧房", 
        "type": "绝句", 
        "yun": "个"
    }, 
    {
        "author": "董应举", 
        "era": "明", 
        "subtype": "五言绝句", 
        "text": [
            "五岁脱荒乱，中年荷治平。", 
            "何图六十四，天下遍征兵。"
        ], 
        "title": "六十四初度作二首 其一", 
        "type": "绝句", 
        "yun": "庚"
    }, 
    {
        "author": "董应举", 
        "era": "明", 
        "subtype": "五言绝句", 
        "text": [
            "老不任干戈，厌说胡尘起。", 
            "为问宗汝霖，当时六十几？"
        ], 
        "title": "六十四初度作二首 其二", 
        "type": "绝句", 
        "yun": "纸"
    }, 
    {
        "author": "董应举", 
        "era": "明", 
        "subtype": "七言绝句", 
        "text": [
            "南条一线自峨岷，拆楚分吴划到天。", 
            "独有妙高台上月，不为南北隔风烟。"
        ], 
        "title": "金山作", 
        "type": "绝句", 
        "yun": "先"
    }, 
    {
        "author": "董应举", 
        "era": "明", 
        "subtype": "七言绝句", 
        "text": [
            "出山已办沙场骨，今日生还亦主恩。", 
            "忽报辽阳飞骑近，白头垂泣向江门。"
        ], 
        "title": "丙寅闻边报", 
        "type": "绝句", 
        "yun": "元"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "汉庙衣冠拂旧埃，节祠常遣百官来。", 
            "云间玉座依稀见，月下金铺次第开。", 
            "叠嶂岚浮青拥䯻，古松阴重绿生苔。", 
            "文谟武烈真无愧，万里燕台接凤台。"
        ], 
        "title": "和子和弟冬至谒长陵", 
        "type": "律诗", 
        "yun": "灰"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "襟度休休发兴长，衣痕在眼自淋浪。", 
            "望依北斗天垣近，坐爱东村夜色凉。", 
            "霜竹种成凡几个，早梅吟罢有馀香。", 
            "远游莫忆当年赋，大老惟因住帝乡。"
        ], 
        "title": "奉答西涯翁二首 其一", 
        "type": "律诗", 
        "yun": "阳"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "路入荆溪兴愈长，钓游随处是沧浪。", 
            "春藏别坞花迎客，暑隔孤亭竹送凉。", 
            "蜀阜有碑当健笔，苏园无橘噀残香。", 
            "西归每作扁舟梦，恨不从公老此乡。"
        ], 
        "title": "奉答西涯翁二首 其二", 
        "type": "律诗", 
        "yun": "阳"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "明窗一枕午涛舂，适意閒来睡眼慵。", 
            "清瀹茗芽春焙细，便床筠簟夏敷重。", 
            "城高过雨闻疏点，野阔垂云接远峰。", 
            "行径绕池秋向晓，鸣蝉几树绿阴浓。"
        ], 
        "title": "午睡觉回文一首", 
        "type": "律诗", 
        "yun": "冬"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "空谷高人独掩扉，一时山水尽含晖。", 
            "遗荣剩得幽栖乐，仿古犹嫌胜会稀。", 
            "饮可称仙不知醉，诗如有癖欲忘机。", 
            "深杯对酒频烧烛，坐上轻寒透祫衣。"
        ], 
        "title": "再和閒斋韵 其一", 
        "type": "律诗", 
        "yun": "微"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "手栽花竹绕山扉，坐阅朝阳更夕晖。", 
            "架上古书经眼熟，世间尘务到心稀。", 
            "菉薋不入骚人室，杞菊能充晏岁饥。", 
            "只恐林泉难久恋，好贤还为赋缁衣。"
        ], 
        "title": "再和閒斋韵 其二", 
        "type": "律诗", 
        "yun": "微"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "草阁难招花外车，但从落日见樵渔。", 
            "庭心有橘谁为颂，墙角多蕉可学书。", 
            "农事未谙犹砚食，仙丹须炼且楼居。", 
            "山房乞取坡翁记，奎璧光华夜有馀。"
        ], 
        "title": "谢见素林公撰至乐楼记用其旧见寄韵", 
        "type": "律诗", 
        "yun": "鱼"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "苔垣写遍几行斜，癖句多愁鸟与花。", 
            "梅云路残销屐蜡，竹风吟罢岸巾纱。", 
            "灰燃夜鼎翻汤蟹，日射晨窗缀室蜗。", 
            "开眼醉馀诗兴遣，雷喧过耳厌声华。"
        ], 
        "title": "田园杂兴回文用弋阳令杨云凤韵 其一", 
        "type": "律诗", 
        "yun": "麻"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "游春晚兴适西庄，砚涤深池墨渍香。", 
            "麰野杂花间倚杖，竹园分笋嫩盈筐。", 
            "畴平遍插秧丛绿，雨苦嫌多水潦黄。", 
            "幽静每谈农甚乐，悠怀远慕上歌唐。"
        ], 
        "title": "田园杂兴回文用弋阳令杨云凤韵 其二", 
        "type": "律诗", 
        "yun": "阳"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "安步真应可当车，不妨踪迹混耕渔。", 
            "风前细撚花枝嗅，霜后閒将柿叶书。", 
            "陶叟白莲难入社，杜陵赤甲可迁居。", 
            "欲消长日惟诗酒，饮兴吟情颇有馀。"
        ], 
        "title": "閒中和见素旧寄韵", 
        "type": "律诗", 
        "yun": "鱼"
    }, 
    {
        "author": "费宏", 
        "era": "明", 
        "subtype": "七言律诗", 
        "text": [
            "牲帛分方礼数同，石坛高峙帝丘东。", 
            "人传碧海无波久，我觉神仙有路通。", 
            "老柏阴深低印月，祥烟缭绕远随风。", 
            "频年趋走承恩地，感极深惭赋未工。"
        ], 
        "title": "南郊分献仍得东字", 
        "type": "律诗", 
        "yun": "东"
    }, 
    {
        "author": "董希吕", 
        "era": "明", 
        "subtype": null, 
        "text": [
            "故人别我音尘阙，两见寒梅破香雪。", 
            "怅望清飞官阁云，相思梦断罗浮月。", 
            "去年花落客辞家，今岁花开天一涯。", 
            "水远山长愁不极，思君千里寄梅花。", 
            "踟蹰欲折伤离思，折梅旧是看花处。", 
            "身似山中瘦影留，魂随马上寒香去。", 
            "折梅莫折盛开时，寄君遥寄未开枝。", 
            "到时正及花开日，远道悠悠春信迟。"
        ], 
        "title": "同陈景明林熙绩赋得折梅寄远", 
        "type": "古风", 
        "yun": null
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "脚头常跨碧山尖，荷斧入林景自添。", 
            "鸟语关关岩际落，霞光冉冉帽边粘。", 
            "枯枝为业聊家计，野曲无腔信口占。", 
            "归径随云茅屋晚，门连山色翠当帘。"
        ], 
        "title": "樵", 
        "type": "律诗", 
        "yun": "盐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "雨馀云色上犁尖，布谷催啼霢霂添。", 
            "暖日暄风勤作息，尘容俗状不拖粘。", 
            "肫蹄篝满西畴祝，鸡骨年丰野老占。", 
            "还了租钱新酿熟，醉眠夜月枕萧帘。"
        ], 
        "title": "耕", 
        "type": "律诗", 
        "yun": "盐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "蒙茸草色绿莎尖，策犊相呼群侣添。", 
            "戴笠披蓑闲趣适，眠云坐荫湿痕粘。", 
            "许由忘械承流饮，宁戚有怀扣角占。", 
            "怪底年来歧路险，几能踏月归垂帘。"
        ], 
        "title": "牧", 
        "type": "律诗", 
        "yun": "盐"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "一派青山俨画图，山名羊石旧相呼。", 
            "初平仙去谁还叱，居士今来趣更殊。", 
            "地僻秦人鞭不到，岩幽黄老静传符。", 
            "世途久厌浮尘恶，愿与山灵借一区。"
        ], 
        "title": "憨叟初登叱石岩", 
        "type": "律诗", 
        "yun": "虞"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "曾羡虎邱石点头，今从石室豁双眸。", 
            "幽庵自是天然具，净土无烦卓锡求。", 
            "但悟山中惟定静，便知身外总虚浮。", 
            "听泉闻籁皆生韵，洗尽尘襟只此邱。"
        ], 
        "title": "和邓际时韵", 
        "type": "律诗", 
        "yun": "尤"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "曾闻魏野东郊居，凿土何如石洞虚。", 
            "户牖不从斤斧设，檐阶出自混元初。", 
            "室前流叇阴为槛，墙畔垂萝绿映闾。", 
            "阒寂清幽无锁钥，高人于此觅真如。"
        ], 
        "title": "叱石八景 其一 天然石室", 
        "type": "律诗", 
        "yun": "鱼"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "嵌岩空谷度云寒，玉轸琴床何处安。", 
            "别有丝桐非指上，悠然戛拊在流湍。", 
            "湘灵隐隐如闻鼓，绿绮泠泠不用弹。", 
            "日暮风飘声更娜，知音得趣任盘桓。"
        ], 
        "title": "叱石八景 其二 谷里泉琴", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "巍峨化石势亭亭，不费天工遣巨灵。", 
            "卓立恍疑参洞府，标空直欲碍云屏。", 
            "纹粘烟蕊朝霞紫，班缀苔痕夕霭青。", 
            "谁陟高巅搔首问，惊人诗句答真冥。"
        ], 
        "title": "叱石八景 其三 峭壁淩汉", 
        "type": "律诗", 
        "yun": "青"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "平铺底石奠于盘，承露栖云若个宽。", 
            "共道羊肠行处险，那知鹿迹坐来安。", 
            "棋枰可布仙人局，歌吹应同李白欢。", 
            "欲为俗缘求解脱，好从台上共团栾。"
        ], 
        "title": "叱石八景 其四 岩际平台", 
        "type": "律诗", 
        "yun": "寒"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "峻岭长松傲雪青，高悬夜月照林坰。", 
            "清含沆瀣珠光缀，润滴莓苔鹤梦醒。", 
            "不问金茎擎掌冷，但看玉液点芳馨。", 
            "悟来籁静声沈后，太宇澄空意自冥。"
        ], 
        "title": "叱石八景 其五 松冈月露", 
        "type": "律诗", 
        "yun": "青"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "林霏烟幄展山腰，中有涓涓碧涧缭。", 
            "色映空濛云下宿，气蒸坱北翠横漂。", 
            "回风似带寒光入，反照能将暮景描。", 
            "有客留连缨可濯，归林飞鸟共相招。"
        ], 
        "title": "叱石八景 其六 清涧浮翠", 
        "type": "律诗", 
        "yun": "萧"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "迂回溪径入岩丫，烂漫山花映彩霞。", 
            "晴罩蛛丝风袅乱，细牵香蕊树萦斜。", 
            "多情缱绻如相恋，轻态微茫属望遐。", 
            "蝶欲寻芳难驻足，挂红翻紫骇归鸦。"
        ], 
        "title": "叱石八景 其七 花径游丝", 
        "type": "律诗", 
        "yun": "麻"
    }, 
    {
        "author": "黄公辅", 
        "era": "明", 
        "subtype": "七言律诗", 
        "text": [
            "横抹烟岚影缓移，山南山北与樵宜。", 
            "呼群扳磴欢情惬，戴笠穿林野兴怡。", 
            "歌和禽啼随意晚，响承风递出岩迟。", 
            "悠悠馀韵归途近，世事纷纷那管知。"
        ], 
        "title": "叱石八景 其八 岚巘樵歌", 
        "type": "律诗", 
        "yun": "支"
    }, 
    {
        "author": "董应举", 
        "era": "明", 
        "subtype": "五言律诗", 
        "text": [
            "地白钟声寂，山秋夜色多。", 
            "倚阑成雪界，按户即天河。", 
            "野气沉平楚，池光转碧萝。", 
            "忽闻清籁发，凄绝独如何。"
        ], 
        "title": "西山来青轩对月", 
        "type": "律诗", 
        "yun": "歌"
    }, 
    {
        "author": "董应举", 
        "era": "明", 
        "subtype": "五言律诗", 
        "text": [
            "林深不辨径，积叶翳寒泉。", 
            "屋角留残日，秋阶童独眠。", 
            "问师何所去，遥指隔江烟。", 
            "夕磬无人发，林中闻暮蝉。"
        ], 
        "title": "秋日寻孔雀庵軿上人", 
        "type": "律诗", 
        "yun": "先"
    }, 
    {
        "author": "董应举", 
        "era": "明", 
        "subtype": "七言律诗", 
        "text": [
            "米珠桂草骆驼城，一线鱼河百万兵。", 
            "不信受降终隔虏，可能绥德更移旌。", 
            "黄沙漠漠笳声壮，朔气凄凄铁骑鸣。", 
            "谁继旧时崔少保，直将输挽作长缨。"
        ], 
        "title": "送王户部督饷延绥（延绥旧在绥德，控制河套为易，今在榆林，失险矣）", 
        "type": "律诗", 
        "yun": "庚"
    }, 
    {
        "author": "董佐才", 
        "era": "明", 
        "subtype": null, 
        "text": [
            "古初无毫楮，羲画何繇传？", 
            "孰知文字理，已具《河图》前。", 
            "神农洎苍颉，俯仰极人天。", 
            "穗书与鸟书，创制分后先。", 
            "龟麟锡禹时，盘铭著汤年。", 
            "岐阳纪石鼓，史籀称独贤。", 
            "矫若蛟龙蟠，郁若锁钮联。", 
            "科斗聿行漆，形体因自然。", 
            "一从孔壁废，重为经籍怜。", 
            "秦相约籀古，撰次《苍颉篇》。", 
            "小篆遂名家，劲健含姿妍。", 
            "登封及诅神，金石纷雕镌。", 
            "下逮隶八分，变化如云烟。", 
            "汉经煨烬余，文教仍敷宣。", 
            "保氏存六书，学僮谗九千。", 
            "扬雄纂奇字，杜林解探研。", 
            "继迹非无人，意象莫不全。", 
            "伟哉许祭酒，蒐罗归简编。", 
            "坠绪赖复举，后学知相沿。", 
            "阳冰克远绍，铉锴造其玄。", 
            "近代郚与周，笔势回奔川。", 
            "华亭朱茂才，好古喜欲颠。", 
            "一扫世俗书，习篆忘食眠。", 
            "秦望并之罘，碧落兼新泉。", 
            "小者案间列，大者屋壁悬。", 
            "平生囊橐赀，多充买碑钱。", 
            "功深学既精，齿壮志亦坚。", 
            "池鱼染皆黑，铁砚磨将穿。", 
            "摹拓累万番，期差古人肩。", 
            "师法正在兹，什袭比蹄筌。", 
            "孙樵文自祭，智永笔忍捐。", 
            "前修不我欺，我癖尤难痊。", 
            "嵯峨细林山，上与浮云连。", 
            "譬彼汲冢书，函之瘗其巅。", 
            "聚土封若堂，劖石表为阡。", 
            "其阳碧树交，其阴书带缘。", 
            "山灵谨诃护，有名如有仙。", 
            "挥洒人间者，显晦名非偏。", 
            "宝剑贾胡发，玉柙蔓草缠。", 
            "何如篆冢光，夜夜映星躔。"
        ], 
        "title": "题华亭朱孟辩篆冢诗卷", 
        "type": "古风", 
        "yun": "先"
    }, 
    {
        "author": "董佐才", 
        "era": "明", 
        "subtype": null, 
        "text": [
            "方寸铁，百炼刚。", 
            "吹毛□□秋水光，镌勒妙拟郚竹房。", 
            "倒薤文，连环纽，通侯累累悬肘后。", 
            "伏龟趺，□□□，颂德纪功垂不朽。", 
            "铁名已著霜满颅，复将铁业传二雏。", 
            "勿劖元祐□，□□詅痴符。", 
            "何如往补石经漏，万古六书存楷模。", 
            "天下英髦知所趋，伊□□力丹丘篇。"
        ], 
        "title": "方寸铁为卢丹", 
        "type": "古风", 
        "yun": null
    }, 
    {
        "author": "董谷", 
        "era": "明", 
        "subtype": "七言绝句", 
        "text": [
            "摇空白浪见玄菟，遍野黄羊是福余。", 
            "最苦辽阳城下戍，月明清泪下吹芦。"
        ], 
        "title": "塞上曲 辽阳", 
        "type": "绝句", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "山鸟日日唤提壶，劝君酒尽须更沽。", 
            "千金五花不足惜，莫计囊中钱有无。", 
            "人生百岁几时好，大是愁多欢乐少。", 
            "朝见开花暮落花，昨日朱颜今日老。", 
            "为君起舞为君歌，当年不乐奈老何。"
        ], 
        "title": "短歌行", 
        "type": "乐府曲辞", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "人或未然，我审其几。", 
            "人图已然，我防其微。", 
            "静而能虑，动则弗违。", 
            "避恶如仇，从善如归。", 
            "毋蔽尔明，视于无形。", 
            "毋塞尔聪，听于无声。", 
            "悔吝先觉，咎从何生。", 
            "是谓存介，慎保令名。"
        ], 
        "title": "存介斋箴", 
        "type": "四言诗", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "翠被葡萄，轻笼金鸭香烟重。", 
            "梅花影动。", 
            "小阁寒宵共。", 
            "到得而今，无计凰求凤。", 
            "愁千种。", 
            "一场春梦。", 
            "又被灯花哄。"
        ], 
        "title": "点绛唇•闺思", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "旅馆黄昏，檠灯襆被钟声悄。", 
            "心烟缥缈。", 
            "只是随郎袅。", 
            "眉语低时，暗计行程早。", 
            "如何好。", 
            "画眉虽巧。", 
            "五日张京兆。"
        ], 
        "title": "点绛唇•旅赠", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "柳绵吹怯。", 
            "不费东风着力。", 
            "看来迟。", 
            "曲沼经行处，回廊遍倚时。", 
            "鸳鸯游冶子，鹦鹉滑稽儿。", 
            "见人消瘦尽，笑人痴。"
        ], 
        "title": "女冠子•春闺", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "幽梦宵来托锦胶。", 
            "起看杂树已花交。", 
            "不禁莲瓣一轻敲。", 
            "盥手试香按豆蔻，开奁占喜得蟏蛸。", 
            "绣床针帖尚閒抛。"
        ], 
        "title": "浣溪纱•晓", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "淡月回廊几处湾。", 
            "花阴潜入候双镮。", 
            "残灯明灭未曾还。", 
            "落绣正窥金约腕，罢妆犹系玉连环。", 
            "一重屈戌隔蓬山。"
        ], 
        "title": "浣溪纱•夜", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "十里珠帘正冶游。", 
            "好乘青雀下苏州。", 
            "双银曾寄杏花楼。", 
            "爱尔一樽桑落酒，迟予三日木兰舟。", 
            "春风寒到紫鼷裘。"
        ], 
        "title": "浣溪纱•赋别梁溪主人", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "欲作家书意万重。", 
            "美人千里思何穷。", 
            "眼看春尽不相逢。", 
            "几处吹笳明月夜。", 
            "秋波不动簟纹融。"
        ], 
        "title": "浣溪纱•闺思集句", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "柴门傍岸。白板双桥连曲断。", 
            "水涨花溪。一夜东风没钓矶。", 
            "渔童叉髻。待攀细柳穿双鲤。", 
            "细柳条条。拖得黄鹂拂板桥。"
        ], 
        "title": "减字木兰花•村落", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "怪郎昨夜欺奴甚。生拚独就红蕤枕。", 
            "脉脉转银河。郎将妾奈何。", 
            "心肠毕竟软。渐褪罗襦半。", 
            "不觉响流苏。双鬟睡去无。"
        ], 
        "title": "菩萨蛮  生拚", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "一樽酒尽青山暮。", 
            "沙浅浪痕交。", 
            "潮平两岸阔。", 
            "何事与心违。"
        ], 
        "title": "菩萨蛮•舟次集唐", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "阿娘碎语绵如絮。檀郎只好心头贮。", 
            "音信日来稀。思伊转恨伊。", 
            "此情频欲寄。又恐伤郎意。", 
            "斟酌数行书。言欢字字虚。"
        ], 
        "title": "菩萨蛮•代伊", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "明月淡飞琼，阴云薄中酒。", 
            "收尽盈盈舞絮飘，点点轻鸥咒。", 
            "晴浦晚风寒，青山玉骨瘦。", 
            "回看亭亭雪映窗，淡淡烟垂岫。"
        ], 
        "title": "卜算子•雪江晴月", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "岫垂烟淡淡，窗映雪亭亭。", 
            "看回瘦骨玉山青，寒风晚浦晴。", 
            "咒鸥轻点点，飘絮舞盈盈。", 
            "尽收酒中薄云阴，琼飞淡月明。"
        ], 
        "title": "巫山一段云", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "欢情别恨匆匆换，欢是前宵。", 
            "别是今朝。", 
            "一样轻魂两样销。", 
            "梦来梦去迢迢觅，去梦郎招。", 
            "来梦奴邀。", 
            "两处轻魂一处飘。"
        ], 
        "title": "丑奴儿令•闺怨", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "鹊儿不断。灯儿不管。", 
            "紫姑仙不曾明判。掷金钱再算。", 
            "青蚨飞去还飞转。只郎去、归偏缓。", 
            "待点六爻还未半。奈心丝先乱。"
        ], 
        "title": "醉太平•金钱卜", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "已将身许。", 
            "敢比风中絮。", 
            "可奈檀郎疑又虑。", 
            "未肯信侬言语。", 
            "便将一缕心烟。", 
            "花间敛衽告天。", 
            "若负小窗欢约，来生丑似无盐。"
        ], 
        "title": "清平乐•私语", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "看翠雨，香缭绕，乱绾正三分。", 
            "斜插牙梳欲堕，云边钩月初新。", 
            "待洗忽含颦。", 
            "为檀郎、银剪留痕。", 
            "遮藏且唤双鬟去，莫捧金盆。"
        ], 
        "title": "占春芳•金盆濯发", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "年纪花梢半未谙。", 
            "柔情先似再眠蚕。", 
            "偏将串结，珍重叠香函。", 
            "閒伴夫人同斗草，沉思未敢摘宜男。", 
            "郎情深浅，还向梦回参。"
        ], 
        "title": "相思引•为云孙咏侍儿小福", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "殊堪讶。", 
            "自将阿骛无端嫁。", 
            "无端嫁。", 
            "留他不得，掉他不下。", 
            "眤人秋水临行泻。", 
            "旧时团扇应难舍。", 
            "应难舍。", 
            "看他明日，耐他今夜。"
        ], 
        "title": "忆秦娥•堪讶", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "迎风哢。", 
            "隔帘长自莺声鬨。", 
            "莺声鬨。", 
            "起来无力，睡来无梦。", 
            "记得当年南浦送。", 
            "双斟鹊脑情千种。", 
            "情千种。", 
            "低眉款语，几声珍重。"
        ], 
        "title": "忆秦娥•闺怨", 
        "type": "词", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "今朝初度。", 
            "俗状浑如故。", 
            "只是朱颜偷叛去。", 
            "白发新添无数。", 
            "休将事挂心怀。", 
            "天公自有安排。", 
            "同在金门通籍，几人如我归来。"
        ], 
        "title": "清平乐 初度日自况二阕 其一", 
        "type": "词", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "今朝初度。", 
            "敢道儒冠误。", 
            "造物拘人元有数。", 
            "不是青云无路。", 
            "团栾稚子山妻。", 
            "寻常淡饭黄齑。", 
            "日晏枕边啼鸟，何如马上朝鸡。"
        ], 
        "title": "清平乐 初度日自况二阕 其二", 
        "type": "词", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "举眼便凄凉。", 
            "寒鸦噪夕阳。", 
            "二十年、多少兴亡。", 
            "花榭柳台无片瓦，歌舞地、放牛羊。", 
            "往事莫思量。", 
            "说来愁断肠。", 
            "旧时人、都在他乡。", 
            "但得酒杯长在手，终日醉何妨。"
        ], 
        "title": "唐多令 触事感怀", 
        "type": "词", 
        "yun": "阳"
    }, 
    {
        "author": "董纪", 
        "era": "明", 
        "subtype": null, 
        "text": [
            "木犀花落芙蓉绽，知他雁门开未。", 
            "金谷园中，平泉庄上，又见许多兴废。", 
            "今非昔比。", 
            "试仔细思量，越添憔悴。", 
            "怕上高楼，夕阳山外水东逝。", 
            "重经王谢邻里，尚依然认得，门巷还是。", 
            "车马谁来，管弦何在，惆怅盛筵难继。", 
            "吾生老矣。", 
            "比宋玉愁多，更加一倍。", 
            "月到窗前，满城砧韵起。"
        ], 
        "title": "台城路 次韵张梦辰秋感", 
        "type": "词", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "睡起鸳帏，绿纱窗外莺啼晓。", 
            "海棠开了。", 
            "帘幕春寒悄。", 
            "谁在秋千，却是风来袅。", 
            "眉慵扫。", 
            "情怀不好。", 
            "斗甚閒花草。"
        ], 
        "title": "点绛唇 春思", 
        "type": "词", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "人生如寄，休作千年调。", 
            "七十古来稀，有那个、长生不老。", 
            "富贫贵贱，都是命安排，从奸狡，谁能保，一世常常好。", 
            "如今眼底，故旧看看少。", 
            "客至便须留，管甚么、杯盘草草。", 
            "光阴后去，毕竟已无多，头白了，无分晓，费甚閒烦恼。"
        ], 
        "title": "蓦山溪 自警", 
        "type": "词", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "日重光，日日向西没，朝朝出东方。", 
            "日重光，谁目尔名为太阳。", 
            "当时羿射十杀九，如何尔独箭不伤。", 
            "日重光，浴乎咸池拂榑桑，周天不停照八荒。", 
            "人归长夜台，长夜一何长。", 
            "日重光，混沌初分有盘古，尔今独在盘古亡。", 
            "日重光，东方天又明。"
        ], 
        "title": "日重光行", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "重门半掩梨花院，博山飞烟绕梁转。", 
            "晓莺啼傍小窗来，只在柳梢看不见。", 
            "罗衣单薄恶春风，却要捲帘令燕通。", 
            "春愁只能清臂玉，何时得消红守宫。", 
            "对花强拣花枝折，心事可向旁人说。"
        ], 
        "title": "春闺曲", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "古人结交能结心，云天争高海同深。", 
            "许身慷慨死知己，一诺不翅千黄金。", 
            "近来此辈交难托，昨日寻盟今背约。", 
            "动于利害计秋毫，未及春风已霜落。", 
            "薄交薄交奚足嗔，莫望今人似古人。"
        ], 
        "title": "薄交行", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "卯金刀，先入关，不合楚人意。", 
            "楚人力拔山气盖，世言可食盟可弃，四十万人皆勇锐。", 
            "张子房，别无策，抱奇货，临不测。", 
            "重瞳玉玦光相射，坐上龙颜如土色。", 
            "使落当时舞剑手，安知误人非项伯。", 
            "呜呼鬼朴犹怒唉，未疽身已病。", 
            "是何竖子不足谋，四百开基有真命。", 
            "霸上立杀曹无伤，玉斗一声分汉疆。"
        ], 
        "title": "鸿门会", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "来日大难谁汝怜，头白面皱命弗延。", 
            "早知大难学神仙，不食烟火无死年。", 
            "王乔八公术可传，蓬莱采药无楼船，不如即时有酒据眼前。", 
            "一醉可以通，大道合自然。", 
            "无事长欢笑，荷锸相随不须吊。", 
            "营营以朝暮，寿比篯铿亦虚度。"
        ], 
        "title": "来日大难", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "画堂红影摇银烛，绣幕围春香馥馥。", 
            "晚妆着意新梳沐，梨花月上阑干曲。", 
            "阑干曲，扫花阴。", 
            "氍毹席地朝月拜，夜夜愿得长如今。"
        ], 
        "title": "拜月词", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "青桐月仄乌夜啼，银河倒转红楼西。", 
            "虫声唧唧在四壁，麝兰烟袅金狻猊。", 
            "碧纱盈盈风暗起，银缸吐花十分喜。", 
            "试将鸳锦计短长，恰好裁为合欢被。", 
            "合欢被，缝不成。", 
            "金斗无温剪刀冷，细意熨帖难为平。", 
            "沉吟停素手，相思情转多。", 
            "看罢回文字，粉泪湿香罗。"
        ], 
        "title": "乌夜啼", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "三纲陵夷秦失鹿，天下纷纷竞追逐。", 
            "白蛇当道毒伤人，神剑一挥蛇母哭。", 
            "素车来降轵道旁，诸侯有约当为王。", 
            "悉与父老除，苛法约三章。", 
            "仓粟既多兵有粮，不劳献飨持牛羊。", 
            "逆理则败顺则昌，何必猛士守四方。", 
            "君不见弑义帝，屠咸阳，阴陵失道嗟天亡。"
        ], 
        "title": "霸上军", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "昔此与郎别，此是郎归路。", 
            "望郎不归几朝暮，当时恨不随郎去，今日知郎在何处。", 
            "妾身化为石，恐郎归来郎不识。", 
            "石眼有时开，郎面何时觌，石泪涔涔土中滴。"
        ], 
        "title": "望夫石", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "东家夫妇无丁男，止有两女冬犹衫。", 
            "客来又议鬻其一，父母不忍听儿谈。", 
            "长云弟幼我应去，幼谓我去兄当住。", 
            "心知父母非不慈，不然租税从何措。", 
            "两儿去住争未决，父母狐疑客催别。", 
            "大儿行泣小儿随，道旁观者皆呜咽。"
        ], 
        "title": "鬻女谣", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "日高绣栊花影满，流苏不动香云暖。", 
            "春来欲睡起偏迟，犹自向人嫌夜短。", 
            "墙外秋千士女嬉，海棠开傍禁烟时。", 
            "金笼鹦鹉新调舌，学得回文锦上诗。"
        ], 
        "title": "四时词 其一", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "象床翠拂潇湘水，碧纱如烟吹不起。", 
            "珊瑚云枕七宝妆，玉山自倒冰壶里。", 
            "荷花鸂鶒银屏光，扇车风来薇露香。", 
            "佳人雪手捲轻翠，荔枝压浆调蔗霜。"
        ], 
        "title": "四时词 其二", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "露下碧梧巢凤寒，悲螀暗啼金井阑。", 
            "风吹绣帏罗袂薄，琵琶冷落无心弹。", 
            "谁家月明正捣练，十二阑干愁倚遍。", 
            "锦水鸳鸯不独栖，芙蓉一夜生新怨。"
        ], 
        "title": "四时词 其三", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "江天欲雪云已同，画堂和气春风中。", 
            "银鹅金凤盘翠沓，肉屏光照氍毹红。", 
            "熊掌驼峰羊尾酒，锦筝宝瑟如荑手。", 
            "烛花落剪香半奁，铜壶滴漏三更后。"
        ], 
        "title": "四时词 其四", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "朝拾园中花，暮作机上纱。", 
            "妇织不停手，姑纺不停车。", 
            "园中花有尽，虫蠹兼风损。", 
            "苟遇商贩来，腾踊价无准。", 
            "经多愁纬少，买花连夜造。", 
            "不惜斤两过，且要边幅好。", 
            "门前索租赋，催钱又催布。", 
            "细意织得成，犹恐监官怒。", 
            "年饥负私债，钱物无称贷。", 
            "拟尽纳官馀，抱布城中卖。", 
            "城中布虽贱，得钱图得现。", 
            "不恨利轻微，但愿身常健。", 
            "举家忙不已，一丝难上体。", 
            "钱布汗血成，监官莫轻视。"
        ], 
        "title": "织布谣", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "凤鸟何不至，碧梧空好枝。", 
            "百世一巢阿，千年一鸣岐。", 
            "虽云有其名，谁得常见之。", 
            "余生去古远，仰愧闻而知。", 
            "仲尼叹吾已，楚狂歌德衰。", 
            "燕雀争高骞，白日喧枭䲭。", 
            "箫韶在虞廷，此物当来仪。"
        ], 
        "title": "凤鸟何不至", 
        "type": "古风", 
        "yun": "支"
    }, 
    {
        "author": "董纪", 
        "era": "明", 
        "subtype": null, 
        "text": [
            "颜渊短于命，盗蹠终以寿。", 
            "贞廉迫齑盐，淫富酒肉臭。", 
            "奸凶恶不报，良善吉罔佑。", 
            "兰蕙花易衰，萧艾根易茂。", 
            "虽云物有数，天意实大缪。", 
            "赋予亦既偏，视听复贸贸。", 
            "是非竟何在，斯理孰可究。", 
            "问天天不言，纳纳自昏昼。"
        ], 
        "title": "问天", 
        "type": "古风", 
        "yun": "宥"
    }, 
    {
        "author": "董纪", 
        "era": "明", 
        "subtype": null, 
        "text": [
            "蜘蛛网破蜻蜓走，燕子穿花避鸦舅。", 
            "幽人睡起静中观，更有蝉声在高柳。", 
            "螳螂捕蝉蝉未知，黄雀又拟螳螂后。", 
            "儿童调黐欲黏雀，竿动雀惊儿缩手。", 
            "须臾螳螂亦引去，彼蝉蚩蚩得无咎。", 
            "世间万事无不然，人或设机天却否。", 
            "莫将閒虑挂眉头，不如且进杯中酒。"
        ], 
        "title": "螳螂捕蝉歌", 
        "type": "古风", 
        "yun": "有"
    }, 
    {
        "author": "董纪", 
        "era": "明", 
        "subtype": null, 
        "text": [
            "清晨采桑露如雨，妾身本是良家女。", 
            "使君有妇妾有夫，妾请使君听妾语。", 
            "人生节义重移山，一女二夫非等閒。", 
            "秋胡黄金道旁意，直见生死嫌疑间。", 
            "不惜朱颜镜中老，只恐蚕多叶稀少。", 
            "蚕多叶少蚕苦饥，蚕少不堪衣债讨。", 
            "朝桑暮桑欲如何，缫车未停催上梭。", 
            "无心巧妆浓画蛾，镜台蛛丝萦网罗。"
        ], 
        "title": "采桑曲", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "榆柳荫我门，萝薜网我屋。", 
            "开窗与山对，逶迤见深谷。", 
            "风来地如扫，云傍檐下宿。", 
            "药苗青盖畦，桑柘连村绿。", 
            "半间鹤平分，清玩靡不畜。", 
            "纵横列左右，画卷杂诗轴。", 
            "无侣酒一壶，有客棋再局。", 
            "好琴弃书置，惜书典琴赎。", 
            "笔床乾燕泥，茶烟暗溪竹。", 
            "同游半纡绂，诸弟皆食禄。", 
            "经年不入市，邻曲还往复。", 
            "黄鸡啄黍肥，今岁畬田熟。", 
            "新春已储庤，机鸣绢盈柚。", 
            "衣食在温饱，官赋期早足。", 
            "理乱既不知，亦竟忘宠辱。", 
            "白头抱遗经，自课儿曹读。"
        ], 
        "title": "读书庄为张梦辰", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "人性靡不善，至理无古今。", 
            "苟能希圣贤，彼心即吾心。", 
            "升高必自卑，历浅当就深。", 
            "庄岳置数年，楚子亦齐音。", 
            "我友清老裔，超然脱尘簪。", 
            "挥手谢声利，耕凿东溪浔。", 
            "延师教孙子，买书不论金。", 
            "暇日私绪馀，闻善意所钦。", 
            "六有用名斋，佩服作规箴。", 
            "言动慎躁妄，日夕思无淫。", 
            "以兹瞬息微，存养防牟侵。", 
            "仰止敢或懈，常若横渠临。", 
            "春风扇微和，凉月敷清阴。", 
            "幽花拂檐舞，好鸟当窗吟。", 
            "于时一壶酒，自酌还自斟。", 
            "其中有真乐，乐向其中寻。"
        ], 
        "title": "六有斋", 
        "type": "古风", 
        "yun": "侵"
    }, 
    {
        "author": "董纪", 
        "era": "明", 
        "subtype": null, 
        "text": [
            "人居天地间，所遇皆我宅。", 
            "视宅已如寄，视身又为客。", 
            "百年犹苦短，何况不满百。", 
            "不生竟不死，有失因有得。", 
            "造物既如此，多言愧缄默。"
        ], 
        "title": "人居天地间", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "慎言玷可磨，学道坚可钻。", 
            "垩尽鼻不伤，唇亡齿先寒。", 
            "得丧本前定，居俟何后患。", 
            "终南径虽捷，蜀道行转难。", 
            "至理岂云远，在人方寸间。"
        ], 
        "title": "次韵全希言学士", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": "五言排律", 
        "text": [
            "西墅方黔突，东皋复结庐。", 
            "藏修为上策，覆坠戒前车。", 
            "瓜地锄成町，苔矶坐或渔。", 
            "种花须带土，断竹更开渠。", 
            "世俗高无比，林泉乐有馀。", 
            "傲风凉幕捲，掩月夜窗虚。", 
            "故步惟称独，清谈每起予。", 
            "习池存彷佛，蜀道免崎岖。", 
            "不见令相忆，那堪叹索居。", 
            "多烦谷口郑，道甫问何如。"
        ], 
        "title": "次韵答陆宅之兼柬郑有孚", 
        "type": "排律", 
        "yun": null
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "俯仰视茫茫，天地如许大。", 
            "不知有何物，更在天地外。"
        ], 
        "title": "醉吟四首 其一", 
        "type": "绝句", 
        "yun": "泰"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "日月相代明，西没复东出。", 
            "昨夜又今朝，四序常不失。"
        ], 
        "title": "醉吟四首 其二", 
        "type": "绝句", 
        "yun": "质"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "大海渺无垠，自非人力为。", 
            "天作与地设，古有何人知。"
        ], 
        "title": "醉吟四首 其三", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "自从有天地，人事几迁改。", 
            "更过百年期，今人谁复在。"
        ], 
        "title": "醉吟四首 其四", 
        "type": "绝句", 
        "yun": "贿"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "虽云覆篑功，崒嵂若天产。", 
            "自怡道人心，不供俗子眼。"
        ], 
        "title": "小山丛竹四首 其一", 
        "type": "绝句", 
        "yun": "潸"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "有仙何必高，神会即嵩华。", 
            "岷峨纵在前，当使入我跨。"
        ], 
        "title": "小山丛竹四首 其二", 
        "type": "绝句", 
        "yun": "祃"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "地偏人迹稀，林静鸟声乐。", 
            "松留石上阴，竹解风前箨。"
        ], 
        "title": "小山丛竹四首 其三", 
        "type": "绝句", 
        "yun": "药"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "去湿茱萸酒，扶衰枸杞茶。", 
            "满山屯玉气，平地出丹砂。"
        ], 
        "title": "小山丛竹四首 其四", 
        "type": "绝句", 
        "yun": "麻"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "地僻无人扫，亭前长绿苔。", 
            "不知丁氏鹤，何日可归来。"
        ], 
        "title": "倪元镇画", 
        "type": "绝句", 
        "yun": "灰"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "贞溪人如玉，诗画清无比。", 
            "至今溪上人，不唾溪中水。"
        ], 
        "title": "曹云西画", 
        "type": "绝句", 
        "yun": "纸"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "木脱百草枯，此君有贞节。", 
            "独于岁寒时，居然傲霜雪。"
        ], 
        "title": "顾定之墨竹二首 其一", 
        "type": "绝句", 
        "yun": "屑"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "种竹何必多，无则令人俗。", 
            "萧萧一两竿，清风自然足。"
        ], 
        "title": "顾定之墨竹二首 其二", 
        "type": "绝句", 
        "yun": "沃"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "月在摄提格，天回甲子春。", 
            "麻姑多寿算，几见海扬尘。"
        ], 
        "title": "次韵仲基春来杂思十首 其一", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "溪艇瓜皮小，沙堤镜面光。", 
            "梨花能雪白，柳色赛鹅黄。"
        ], 
        "title": "次韵仲基春来杂思十首 其二", 
        "type": "绝句", 
        "yun": "阳"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "鹅眼穿榆荚，儿拳怒蕨芽。", 
            "不知王谢燕，此日在谁家。"
        ], 
        "title": "次韵仲基春来杂思十首 其三", 
        "type": "绝句", 
        "yun": "麻"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "南风又北风，今日非昨日。", 
            "草暗习家池，苔乾谢公屐。"
        ], 
        "title": "次韵仲基春来杂思十首 其四", 
        "type": "绝句", 
        "yun": null
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "好花容易褪，恶草自然生。", 
            "我亦徙憎爱，无情对有情。"
        ], 
        "title": "次韵仲基春来杂思十首 其五", 
        "type": "绝句", 
        "yun": "庚"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "杨柳低金缕，鸬鹚滟玉蛆。", 
            "纵无山简马，也伴倒骑驴。"
        ], 
        "title": "次韵仲基春来杂思十首 其六", 
        "type": "绝句", 
        "yun": "鱼"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "去日云燕赵，书来又豫梁。", 
            "东邻抱儿妇，犹恨嫁行商。"
        ], 
        "title": "次韵仲基春来杂思十首 其七", 
        "type": "绝句", 
        "yun": "阳"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "酒劝杯杯覆，棋看局局新。", 
            "黄金空传世，白发肯饶人。"
        ], 
        "title": "次韵仲基春来杂思十首 其八", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "雨连三月久，春剩一分多。", 
            "暮醉兼朝醉，长歌复短歌。"
        ], 
        "title": "次韵仲基春来杂思十首 其九", 
        "type": "绝句", 
        "yun": "歌"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "水面落花红，天涯芳草绿。", 
            "王孙归不归，此恨何时足。"
        ], 
        "title": "次韵仲基春来杂思十首 其十", 
        "type": "绝句", 
        "yun": "沃"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "世态有古今，江山本无异。", 
            "相逢俱隐沦，所问知何事。"
        ], 
        "title": "画扇二首 其一", 
        "type": "绝句", 
        "yun": "寘"
    }, 
    {
        "author": "董纪", 
        "era": "明", 
        "subtype": "五言绝句", 
        "text": [
            "轧鸦渡江船，㾕𤶬临关马。", 
            "萧寺罢晨钟，残雪尚飘洒。"
        ], 
        "title": "画扇二首 其二", 
        "type": "绝句", 
        "yun": "马"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "流水响时石碍，好山缺处云遮。", 
            "咫尺溪桥过去，茂林脩竹谁家。"
        ], 
        "title": "题画四首 其四", 
        "type": "绝句", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "江蛟上岸作树立，月下风前号鬼神。", 
            "山泽几年无隐逸，衣冠夜出是何人。"
        ], 
        "title": "题画四首 其一", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "或时风雨或时晴，任我渔舟到处行。", 
            "朝去暮来头自白，水光山色有何情。"
        ], 
        "title": "题画四首 其二", 
        "type": "绝句", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "偶然行到水穷处，隔岸无船人不渡。", 
            "白云出岫已多时，夕阳犹在西岩树。"
        ], 
        "title": "题画四首 其三", 
        "type": "绝句", 
        "yun": "遇"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "沉香寂寞久无欢，何况杨家百宝阑。", 
            "池馆买栽谁到老，不如聊写折枝看。"
        ], 
        "title": "折枝牡丹", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "夕餐始见楚人辞，晚遇柴桑亦赋诗。", 
            "何似颛工写秋色，金壶墨汁更淋漓。"
        ], 
        "title": "墨菊二首 其一", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "三径荒芜靖节归，缁尘暗眼蝶来稀。", 
            "义熙心事如前日，秖恨黄花与昨非。"
        ], 
        "title": "墨菊二首 其二", 
        "type": "绝句", 
        "yun": "微"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "野店沽来酒欠浓，客愁今夜又相逢。", 
            "江枫渔火都禁得，只怕寒山寺里钟。"
        ], 
        "title": "枫桥夜泊", 
        "type": "绝句", 
        "yun": "冬"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "雨蘖烟梢笔意新，东涂西抹宛如真。", 
            "冰肌玉骨浑非旧，别是孤山一种春。"
        ], 
        "title": "墨梅", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "梅雪轩中雪煮茶，一时清致更无加。", 
            "销金帐底羊羔酒，莫向陶家说党家。"
        ], 
        "title": "雪煮茶三首 其一", 
        "type": "绝句", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "梅雪轩中雪煮茶，倚阑和雪看梅花。", 
            "新年第一逢清赏，当作人间胜事誇。"
        ], 
        "title": "雪煮茶三首 其二", 
        "type": "绝句", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "梅雪轩中雪煮茶，无人知此淡生涯。", 
            "肩舆迎送劳烦主，比似山阴兴不赊。"
        ], 
        "title": "雪煮茶三首 其三", 
        "type": "绝句", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "道士矶头春雨晴，桃花水涨柳风轻。", 
            "妻孥不缺鱼羹饭，何必人间利与名。"
        ], 
        "title": "捕鱼图", 
        "type": "绝句", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "画中元是镜中人，看画何如览镜亲。", 
            "若使果然能解语，便于纸上唤真真。"
        ], 
        "title": "美人镜中影", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "生不匡君死报君，赵襄未害杀忠臣。", 
            "头非自漆谁能漆，愧尔何劳更漆身。"
        ], 
        "title": "豫让", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "风雪开门夜甚寒，此来非但一尊欢。", 
            "江南果是他家物，岂可容人卧侧鼾。"
        ], 
        "title": "宋太祖雪夜幸赵普第", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "月明风细水无波，客有吹箫自倚歌。", 
            "东望武昌西夏口，山川如此感怀多。"
        ], 
        "title": "东坡赤壁图", 
        "type": "绝句", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "雪夜乘舟意似痴，一时狂态竟谁知。", 
            "非关兴尽空归去，自觉无由见戴逵。"
        ], 
        "title": "子猷访戴", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "酒滟珍珠白玉缸，多情蛱蝶小红窗。", 
            "深深各出穿花去，还复飞来各一双。"
        ], 
        "title": "閒情二首 其一", 
        "type": "绝句", 
        "yun": "江"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "暑渴消时酒半醒，自调冰水贮银瓶。", 
            "夕阳又带梧桐影，过到窗间第二棂。"
        ], 
        "title": "閒情二首 其二", 
        "type": "绝句", 
        "yun": "青"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "山人偶劈琴，寂寞九皋音。", 
            "借问缠腰想，何如食肉心。", 
            "青田真易写，赤壁梦难寻。", 
            "恐袭乘轩弊，防微意亦深。"
        ], 
        "title": "煮鹤", 
        "type": "律诗", 
        "yun": "侵"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "殿腊残年里，搀春一日前。", 
            "意如天弄巧，势似雪争权。", 
            "表瑞何嫌晚，成功不贵先。", 
            "喜来呼热酒，莫上剡溪船。"
        ], 
        "title": "立春前一日见雪", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "为爱林塘好，移家向瀼西。", 
            "半生乌绕树，一旦燕衔泥。", 
            "花径偏宜曲，茅堂不厌低。", 
            "犹烦车马客，时复问幽栖。"
        ], 
        "title": "移居新卜草堂", 
        "type": "律诗", 
        "yun": "齐"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "同下西窗榻，凄凉强说诗。", 
            "暮秋将尽夜，风雨正来时。", 
            "屡剪生花烛，频誇杀着棋。", 
            "侍儿先欲寐，意似怪眠迟。"
        ], 
        "title": "与胡彦恭同宿释耕所之西轩", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "开卷即潸然，斯人不永年。", 
            "春秋郯子国，风雨广文毡。", 
            "遗德令人爱，清诗与世传。", 
            "至今华表鹤，夜夜月中旋。"
        ], 
        "title": "挽杨仲桓学正", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "隐迹向东野，草堂幽趣多。", 
            "门垂系船柳，池放换经鹅。", 
            "象局间中戏，禅床醉后歌。", 
            "不知名利客，扰扰欲如何。"
        ], 
        "title": "东野草堂", 
        "type": "律诗", 
        "yun": "歌"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "风雨黄昏后，帆收采石来。", 
            "人家临驿住，野庙向江开。", 
            "蜡面倾浮蚁，灯花落细煤。", 
            "谪仙何处问，夜静水声哀。"
        ], 
        "title": "舟次采石", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "绣衣分按处，父老候官船。", 
            "绿水青山郭，红螺白酒天。", 
            "不忧蛮俗悍，政要使君贤。", 
            "公暇堪游息，苏堤尚宛然。"
        ], 
        "title": "送翁应吕宪佥之罗浮", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "生别双垂泪，虚名五品官。", 
            "岂能忘顷刻，不见寄平安。", 
            "远道三千里，孤舟十八滩。", 
            "何时得归去，细与说艰难。"
        ], 
        "title": "思家", 
        "type": "律诗", 
        "yun": "寒"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "花气蔼晴芬，游人暖欲曛。", 
            "白飞天际鸟，红起海东云。", 
            "酒旆遥相指，渔歌断更闻。", 
            "野塘春水黑，科斗自成文。"
        ], 
        "title": "花朝徒步", 
        "type": "律诗", 
        "yun": "文"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "舟前白鹤孤，相引过平湖。", 
            "时景莺花月，烟村水墨图。", 
            "朦胧山似有，浩荡地如无。", 
            "天与东风便，帆开十幅蒲。"
        ], 
        "title": "过淀湖", 
        "type": "律诗", 
        "yun": "虞"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "山中多雅趣，只有翠微庵。", 
            "绿树半过屋，白云长满龛。", 
            "诗留逋客和，禅对隐君谈。", 
            "拟约胡高士，来寻玉版参。"
        ], 
        "title": "寄明古镜上人", 
        "type": "律诗", 
        "yun": "覃"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "世情方矫揉，吾道欠亨嘉。", 
            "志似笼中鹤，身如井底蛙。", 
            "几人蛇画足，每事槿开花。", 
            "留得春衣在，都将付酒家。"
        ], 
        "title": "答陆宅之", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "今代瀛洲客，先朝太学生。", 
            "桓荣稽古力，疏广乞骸情。", 
            "丹旐书官爵，黄麻载姓名。", 
            "无人堪继述，墓碣待谁铭。"
        ], 
        "title": "挽全希言学士", 
        "type": "律诗", 
        "yun": null
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "此雨败人兴，到山无分登。", 
            "若非猿鹤怪，定是鬼神憎。", 
            "泥污阶千级，云埋塔半层。", 
            "振衣凌绝顶，空想旧游曾。"
        ], 
        "title": "舣舟干山下时久雨新霁泥淖不及登山", 
        "type": "律诗", 
        "yun": "蒸"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "领职琼台去，心犹恋紫宸。", 
            "不辞官独冷，但愿物皆春。", 
            "卉服方沾化，儒冠信误身。", 
            "雕题本非类，何意与相亲。"
        ], 
        "title": "送高德初左迁琼州学谕", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "老朽归田日，贤良出仕时。", 
            "未斟辞别酒，先写送行诗。", 
            "红树江边驿，黄花宅畔篱。", 
            "客程秋正好，去舸莫嫌迟。"
        ], 
        "title": "送李孟起贡士", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "出浦无多路，停舟且莫行。", 
            "不愁潮正逆，少待月微明。", 
            "隔岸罾依火，沿汀雁报更。", 
            "掩篷虽假寐，时复梦魂惊。"
        ], 
        "title": "浦南待月", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "今岁将除夜，明年预立春。", 
            "未能荣及物，但觉老催人。", 
            "漏滴时交子，星移月建寅。", 
            "屠苏来次第，末后亦沾唇。"
        ], 
        "title": "除夕立春", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "此行何处去，云是向京华。", 
            "别意犹堪画，离杯不忍拿。", 
            "水通三泖接，云起九峰遮。", 
            "圣代恩波阔，归期定有涯。"
        ], 
        "title": "送吴友仁", 
        "type": "律诗", 
        "yun": "麻"
    }, 
    {
        "author": "董谷", 
        "era": "明", 
        "subtype": "五言律诗", 
        "text": [
            "孤绝江心寺，烟波接渺茫。", 
            "浪花浮石磴，帆影落僧床。", 
            "金碧辉天界，歌钟起下方。", 
            "月明潮落后，倚槛听鸣榔。"
        ], 
        "title": "金山寺", 
        "type": "律诗", 
        "yun": "阳"
    }, 
    {
        "author": "董谷", 
        "era": "明", 
        "subtype": "五言律诗", 
        "text": [
            "众绿献秋色，寒山生夕容。", 
            "林间静茅宇，云外响村舂。", 
            "落日行文豹，澄江飞断鸿。", 
            "遥怜徐孺子，一榻坐千峰。"
        ], 
        "title": "云山图", 
        "type": "律诗", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "峥嵘木天署，七曜垂精芒。", 
            "璇题揭周训，□渗炳尧章。", 
            "念此司言重，温语申官常。", 
            "谈经入禁籞，起草直明光。", 
            "地望洵清切，恩华难对扬。", 
            "俊又思献纳，台衡燮阴阳。", 
            "公私慎涂轨，仁义为提纲。", 
            "玄微剖幽眇，森严含风霜。", 
            "烺烺金版迹，照曜白玉堂。", 
            "所以章圣时，侍从多贤良。", 
            "戒石制巳陋，飞白不足方。", 
            "愿言镂心骨，佩服终弗忘。"
        ], 
        "title": "恭读宣宗皇帝御制翰林院箴（馆课）", 
        "type": "古风", 
        "yun": "阳"
    }, 
    {
        "author": "董其昌", 
        "era": "明", 
        "subtype": null, 
        "text": [
            "融风煽时燠，东皋农事起。", 
            "田畯遵时令，平秩从兹始。", 
            "沟塍纡以直，畚锸烟云里。", 
            "腰镰乍刈葵，携馌齐□□。", 
            "炊黍鹑野际，熙阳鸾旂丽。", 
            "京坻襜襜衣，剡剡染场履。", 
            "天近雨粟多，日临土膏美。", 
            "汗漫八骏游，芜没三推址。", 
            "眷此省耕仪，风规传画史。", 
            "愿置黼座前，劳农振前轨。"
        ], 
        "title": "省耕图（阁试）", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "忧国愿年丰，岁事屡艰虞。", 
            "经春书不雨，首夏犹脩雩。", 
            "油云若待族，闾里都向隅。", 
            "未必金石流，其如禾麦枯。", 
            "不晓神灵意，果为乾封乎。", 
            "我欲登天门，为众吁以呼。", 
            "圣道方冲融，时霖应岂诬。", 
            "将无水貉尤，傥尔肥遗辜。", 
            "屯膏感玄象，修禳关庙谟。", 
            "于公一平谳，犹腾焚尪巫。", 
            "况乃吾皇仁，嘘吸通轧枢。", 
            "愿进云汉篇，庶望商霖濡。", 
            "六事既改观，三农亦登苏。", 
            "恨无双羽翼，空抱蒿目愚。"
        ], 
        "title": "忧旱吟（阁试）", 
        "type": "古风", 
        "yun": "虞"
    }, 
    {
        "author": "董其昌", 
        "era": "明", 
        "subtype": null, 
        "text": [
            "我生宣尼后，雅意窥道源。", 
            "雕虫愧小技，鱼蠹综群言。", 
            "空玄费研剖，怅怅岐路繁。", 
            "幸兹先觉者，秉铎开蒙昏。", 
            "幽讨濂与洛，上穷羲与轩。", 
            "秋空发灵籁，水落见天根。", 
            "吾无隐乎尔，目击教巳存。", 
            "虚往而实归，玄亭何足论。", 
            "记取瀛洲会，风规百世尊。"
        ], 
        "title": "清秋瀛州亭论学（馆课）", 
        "type": "古风", 
        "yun": "元"
    }, 
    {
        "author": "董其昌", 
        "era": "明", 
        "subtype": null, 
        "text": [
            "众芳岂不妍，秋英自清绝。", 
            "意与幽人会，标名霜下杰。", 
            "容以桃李颜，艳彼茱萸节。", 
            "翩翩五陵子，佳色纷相悦。", 
            "积紫照朱茵，堆黄象金埒。", 
            "赏韵一以乖，篱堵宁辞拙。", 
            "亭亭盆中菊，偏承美人撷。", 
            "香分甘谷幽，色借冰壶洁。", 
            "对此读离骚，心魂坐莹澈。", 
            "悠然见西山，孤峰正嵚蘖。"
        ], 
        "title": "咏盆菊（馆课）", 
        "type": "古风", 
        "yun": "屑"
    }, 
    {
        "author": "董其昌", 
        "era": "明", 
        "subtype": null, 
        "text": [
            "夏律乍留灰，秋箭今移晷。", 
            "峨嵋岫初出，洞庭波渐起。", 
            "河边月桂幽，汉曲天榆丽。", 
            "仙车驻七襄，札札弄机杼。", 
            "束素愁上衣，凌波泪如雨。", 
            "高楼有思妇，切念从军子。", 
            "迎寒理衣缝，映日抽纤缕。", 
            "岁岁遥相望，而无隔年聚。", 
            "如何离别悲，人称河汉女。"
        ], 
        "title": "七夕（馆课）", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "吾松山有九，俱以海为沼。", 
            "东海既以大，赤壁何当小。", 
            "风穴秘精灵，云门削鬼巧。", 
            "口鼻斗嶙峋，鳞甲成夭矫。", 
            "而我游齐安，何繇凌窈窕。", 
            "时平兵气销，霜落江声悄。", 
            "回思平原鹤，谁是枌榆鸟。", 
            "恰似黄池会，吴楚争可了。", 
            "将无山岳灵，端受里俗□。", 
            "归语东阳生，携筇事幽讨。", 
            "石言曾莫逆，壁观共枯槁。", 
            "田成琳球赋，屋用辛夷橑。", 
            "太守握红云，冠彼山谷好。", 
            "灵踪俨如旧，庞赘忽以澡。", 
            "嘉名公等锡，一壑从余保。", 
            "手写浪淘沙，峨眉雪可扫。", 
            "敢应北山招，终事东坡考。"
        ], 
        "title": "题画小赤壁图", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "黄虞既巳邈，智巧相驰逐。", 
            "宣父贵如愚，犹龙称若辱。", 
            "君侯体明德，祗以拙自勖。", 
            "鼯以五而穷，夔惟一乃足。", 
            "伟哉濂溪铭，泠泠大古曲。", 
            "琴台时动操，清音满空谷。", 
            "不见五凤年，玺书怀悃愊。", 
            "惭无诗史才，聊作舂陵续。"
        ], 
        "title": "题万使君拙庵", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "飞鸿易肆高，戏海书家妙。", 
            "将开鸿乙堂，或免斤鴳笑。", 
            "贫来四壁立，富有连城照。", 
            "闲勋争翰墨，小史等排调。", 
            "真足履何关，传神肤必肖。", 
            "恒疑秘阁摹，未奉台仙诏。", 
            "徒闻买骏涓，终愧然犀峤。", 
            "相者但举肥，官人惟贵少。", 
            "以兹金石录，欲灼膏盲窍。", 
            "张罗森百目，陟巘摩群峭。", 
            "纷披石室藏，险绝天门跳。", 
            "古文为大出，壮心聊复耗。", 
            "未换吴儿眼，先谐许侯好。", 
            "臼摹邯郸辞，鼓揭岐阳奥。", 
            "来闻击玉声，曰似归鸿操。", 
            "按行笔阵间，随以乖韦犒。", 
            "居然一顾宠，行使三都噪。", 
            "怜君冰壶清，匪敢琼玖报。", 
            "珍重远游名，书之华阳诰。"
        ], 
        "title": "许周翰郡侯捐俸助刻戏鸿堂帖占谢", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "曾参援神契，因注狐首经。", 
            "三才总民行，九星披地灵。", 
            "化为白鹤仙，寻我枕烟庭。", 
            "倒倾青锦囊，馀子徒听荧。", 
            "忽梦宛溪霜，远游怆砳零。", 
            "来时栗始芽，去时枫换青。", 
            "赠尔九峰霞，可以破沉冥。"
        ], 
        "title": "赵孟清见访赠别", 
        "type": "古风", 
        "yun": "青"
    }, 
    {
        "author": "董其昌", 
        "era": "明", 
        "subtype": null, 
        "text": [
            "彭泽八十日，襄阳不再春。", 
            "悠悠世网中，著此天放民。", 
            "鸟飞时复倦，龙性故难驯。", 
            "余亦从此逝，幽怀谁与论。", 
            "揽取衡山云，以赠东林人。"
        ], 
        "title": "送黄侍御归西江", 
        "type": "古风", 
        "yun": "真"
    }, 
    {
        "author": "董其昌", 
        "era": "明", 
        "subtype": null, 
        "text": [
            "积玉岂无圃，干将亦有村。", 
            "青山贮文赋，秋水悬剑痕。", 
            "中有独往者，卜此畸人园。", 
            "高情狭五岳，所适聊川樊。", 
            "一丘美吾土，群峰走其门。", 
            "虚棂见霞起，卷幔知云屯。", 
            "高楼巢燕子，筼谷长龙孙。", 
            "每当秋叶彫，郁郁清阴繁。", 
            "缅怀柴桑翁，多爱田水喧。", 
            "况乃梧竹声，长与风雨吞。", 
            "主人桂林枝，雅尚蓬蒿敦。", 
            "疏渠引泉脉，驱石劖云根。", 
            "濠梁期质友，池塘思哲昆。", 
            "刈韭秋畦薄，钓鱼潭水浑。", 
            "著论准乐志，赋骚称涤烦。", 
            "名僧时驻锡，长者多停轩。", 
            "与君虽接邻，室迩犹隔垣。", 
            "未若此园居，旷然无篱藩。", 
            "一从鸿避弋，笑彼虱处裈。", 
            "因之奏山水，便欲忘朝昏。", 
            "高枕乃吾庐，诚如杜陵言。", 
            "尝闻达人轨，寄通随化元。", 
            "我如还山云，君若扶桑暾。", 
            "卷舒各有宜，何必鹤与猿。", 
            "惟容肥遁者，终老桃花源。"
        ], 
        "title": "赠陆君策畸墅诗", 
        "type": "古风", 
        "yun": "元"
    }, 
    {
        "author": "董其昌", 
        "era": "明", 
        "subtype": null, 
        "text": [
            "涧瀍风雨会，殽函天地区。", 
            "河山灵气有迁换，一一拱北开皇都。", 
            "皇都险扼居庸麓，不断华夷山矗矗。", 
            "八圣经营巩帝图，三犁扫涤维坤轴。", 
            "形胜曾标天府雄，烟花复道画图中。", 
            "势压九龙丹地迥，云中千雉禁城重。", 
            "中天阊阖开宫扇，承露□茎霄汉见。", 
            "凌风却月斗嶙峋，建章鳷鹊巃崽观。", 
            "太液池边白玉堤，蓬莱阙上紫金泥。", 
            "浴天巨浸疑通汉，耀日层楼为祝釐。", 
            "长安甲第干霞起，四术九衢乎若水。", 
            "朝闻珂佩接西清，夕听歌钟喧北里。", 
            "道旁无复酒人悲，碣石徒传拥帚台。", 
            "击壤应多尧市曲，和歌时出柏梁裁。", 
            "吾闻都邑四方极，升平繁侈穷物力。", 
            "纵赋长杨讽几何，高髻之谣良可则。", 
            "京华春色日边舒，蔀屋遐陬岂尽如。", 
            "愿辟九重明四目，不使人间有向隅。"
        ], 
        "title": "帝京篇（馆课）", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "玉书金简不足异，布帛菽粟真文字。", 
            "委宛惊开先代藏，诗中尽绘农桑事。", 
            "忆昔章皇全盛时，尧水汤乾总不知。", 
            "千仓万箱陈陈积，祈寒暑雨谁其咨。", 
            "田畯女红歌帝力，帝轸民艰情不极。", 
            "因披承旨图邠风，亲洒宸章赋闵农。", 
            "田家作苦非一状，深耕薄穫何茕茕。", 
            "犁头风雨生绡幅，馀音散入春桑曲。", 
            "但识宫中锦绣香，争知陌上蚕缫促。", 
            "种苗卤莽应无功，提□饲蚕劳亦同。", 
            "天文似雨苍颉粟，机杼还凌云汉工。", 
            "曾闻姬满歌黄竹，明河霓羽纷相逐。", 
            "讵举三推古籍田，肯怜四月新丝熟。", 
            "大哉竹简羽陵书，可信农桑足开国。", 
            "曲阜遗履乌号弓，精光喷薄摩玄穹。", 
            "愿将装御连屏叠，率祖弥增圣道隆。"
        ], 
        "title": "邠风图（馆课）", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "圣人有大宝，金镜洞八荒。", 
            "阴阳为炭造化冶，剖判混沌侔三光。", 
            "希夷恍惚含有象，空明寂照应无方。", 
            "曾闻传咸史，岂是秦宫装。", 
            "悬之玉宸助垂裳，清辉能烛奸与良。", 
            "山河大地一览尽，山精魑魅夜遁藏。", 
            "天子万寿坐明堂，月轮重朗星含芒。", 
            "比德水鉴光琅琅，映照八彩皇哉唐，汾阴宝鼎何足当。"
        ], 
        "title": "金镜篇（阁试）", 
        "type": "古风", 
        "yun": "阳"
    }, 
    {
        "author": "董其昌", 
        "era": "明", 
        "subtype": null, 
        "text": [
            "世间相传墨薮书，五十六种名目奇。", 
            "中有岐阳石鼓迹，籀文千载存风规。", 
            "周道中兴震威武，五年巡狩修上仪。", 
            "诸侯剑佩纷随逐，车如流水马飙驰。", 
            "春蒐肃奉禽荒戒，告庙还镌金石辞。", 
            "从官振彩銮山骨，琢成十数加劂剞。", 
            "状如天上落星石，剖割混沌光陆离。", 
            "雅颂之间格韵古，尊彝并列款识施。", 
            "千年枯石经虫啄，百丈断厓蟠蛟螭。", 
            "务光初翻到薤日，神禹手凿岣嵝时。", 
            "数行剥落不成字，遗珠碎玉成逸诗。", 
            "子云虽老应不解，仲尼删后赏者谁。", 
            "嗟嗟秦人扫王迹，儒者六秇皆凌夷。", 
            "隶文一起籀文废，俗趋简便真难支。", 
            "邹峄之罘俄歇灭，阳米犹自尊相斯。", 
            "神呵鬼护石鼓在，三代典型良可推。", 
            "吾闻吏部希古道，一代山斗称宗师。", 
            "绮靡馀习混雅正，眼见槌碎淮西碑。", 
            "以兹感慨扣石鼓，恰如三掺声欢悲。", 
            "寄言同学鸿都子，共挽文章八代衰。"
        ], 
        "title": "石鼓歌（馆课）", 
        "type": "古风", 
        "yun": "支"
    }, 
    {
        "author": "董其昌", 
        "era": "明", 
        "subtype": null, 
        "text": [
            "漫郎左氏癖，鲁国羲之鬼。", 
            "千载远擅场，同时恰对垒。", 
            "有唐九庙随秋烟，一片中兴石不毁。", 
            "几回吹律寒谷春，几度看碑陈迹新。", 
            "辽鹤归来认城郭，杜鹃声里含君臣。", 
            "折钗黄绢森光怪，旧国山河馀气概。", 
            "当年富贵腹剑多，异代风流椽笔在。", 
            "书生何负于国哉，元祐之籍何当来。", 
            "子瞻吃饱惠州饭，涪翁夜上浯溪台。", 
            "扶藜扫石溪声咽，不禁技痒还题碣。", 
            "清时有味是无能，但漱湘流莫饶舌。"
        ], 
        "title": "题浯溪读碑图", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "皇家执契静三边，将军更事勒燕然。", 
            "心知骄子须大创，耻看烽火照甘泉。", 
            "身挟期门射雕子，匣里吴钩泠于水。", 
            "雕戈赤羽三千骑，落日黄云一万里。", 
            "是时和高塞草枯，我兵勇气先吞胡。", 
            "连空幕影随尘遁，竟夕笳声喑不呼。", 
            "将军麾下都侠烈，誓刳胡肠饮胡血。", 
            "箭锋直挂青海湾，刀镮宁顾天山月。", 
            "健儿手握月支头，夺得燕然胡虏愁。", 
            "功成不受封侯印，只为长缨志欲酬。"
        ], 
        "title": "征虏将军出塞歌（馆课）", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "会计佳山君所有，石纽藏书凌大酉。", 
            "四序长开镜里花，十年种就门前柳。", 
            "解经宛转注虫鱼，问字离奇尽蝌蚪。", 
            "河阳三十仅嬴馀，函谷五千曾秘授。", 
            "以兹澹荡少宦情，梦著林泉轻组绶。", 
            "清溪之政不再春，前与纬真称敌手。", 
            "月旦悠悠好画龙，浮云忽忽成苍狗。", 
            "几经霜信剪芝兰，何限雷门鸣瓦缶。", 
            "谷城黄石君所师，句漏丹砂吾得友。", 
            "伏枥俱成历块心，悬河共哆谈天口。", 
            "许将幽赏契寥寥，一任功名归九九。", 
            "人生聚散那可期，吴苑花前重回首。", 
            "自言习气剩三馀，小结吾庐才一亩。", 
            "閒宜策杖抚孤松，饥即腰镰刈秋韭。", 
            "散帙黄虞事可知，操椎六五头堪掊。", 
            "身谢灵均虎豹关，游逐史公牛马走。", 
            "室远何繇见玉杯，情来只合看齑臼。", 
            "要图缣素挂槐堂，领取风云还瓮牗。", 
            "江山胜境乐无央，竹简閒勋能不朽。", 
            "骥壮犹如日正中，鹏飞须积风之厚。", 
            "著君丘壑为书淫，割我烟霞难墨守。", 
            "矫然云卧直须臾，圣代逃尧终得否。"
        ], 
        "title": "读书佳山水歌送王季重使君归山阴", 
        "type": "古风", 
        "yun": "有"
    }, 
    {
        "author": "董其昌", 
        "era": "明", 
        "subtype": null, 
        "text": [
            "君不见问政山，错出黄山白岳间。", 
            "昔日仙人留隐迹，至今白云苍树犹仙关。", 
            "上有千尺之松花作饭，下有五色之芝英可餐。", 
            "嵚岑本是至人宅，服食顿回童子颜。", 
            "山中之政何足问，介弟筑室来追攀。", 
            "具茨问道七圣驻，此地迎仙独鹤还。", 
            "药灶馀丹光舄奕，灵泉洗耳声潺湲。", 
            "山中人兮今吕望，金粟前身语非妄。", 
            "膏泽巳遍阎浮提，经纶半出光明藏。", 
            "斗杓调燮政所因，拂衣仍作山中相。", 
            "岁月赤鸟生有涯，道德青牛寿无量。", 
            "道之至者以治身，仙翁何云逃劫尘。", 
            "不必鞭螭驭风始超世，巳是金马玉堂人。", 
            "汾阳二十四考中书令，南华八千馀岁秋复春。"
        ], 
        "title": "问政山歌为太傅许老师寿", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "良宵迎爽至，旧简拂尘看。", 
            "驹影过窗驶，萤光映室寒。", 
            "唫馀砧欲度，捡处烛初残。", 
            "漫讶边生卧，潜来太乙观。", 
            "五车翻未易，尺璧宝非难。", 
            "月幌牙签白，霜庭草带丹。", 
            "居然照千古，糟粕笑侯桓。"
        ], 
        "title": "秋夜读书（阁试）", 
        "type": "排律", 
        "yun": "寒"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "壁纪沧洲胜，图开白社清。", 
            "俱为丰岁宝，讵有惜阴情。", 
            "运甓神谁写，先鞭意不轻。", 
            "赌棋真贱戏，抱瓮岂嘉名。", 
            "谈麈嗤王谢，纡筹似孔明。", 
            "直令披画者，忼慨请长缨。"
        ], 
        "title": "观运甓图有感（馆课）", 
        "type": "排律", 
        "yun": "庚"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "天宇三秋静，林皋众窍鸣。", 
            "萧骚翻竹韵，嘹呖动檐声。", 
            "带雁宵征急，迎蛩夕语轻。", 
            "或从蘋未起，渐听谷中盈。", 
            "寒杵遥空断，霜钟应候清。", 
            "因风想珂佩，耿耿揽衣情。"
        ], 
        "title": "秋声", 
        "type": "排律", 
        "yun": "庚"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "圣武布遐陬，肤功张仲优。", 
            "师中推长子，晋锡重康侯。", 
            "忆昨闽邦震，真成海若羞。", 
            "鹤轩终怯战，虎穴敢深求。", 
            "遂使邻为壑，谁知幄有筹。", 
            "戈宁韬箧止，病岂养痈瘳。", 
            "大创真长策，先声乃伐谋。", 
            "如霆施号令，木雨夙绸缪。", 
            "且欲安吾圉，何能效彼尤。", 
            "元戎搴大纛，猛将建朱斿。", 
            "直捣飞云窟，长驱靖海洲。", 
            "望洋欣筑观，誓众欲焚舟。", 
            "列炬龙衔烛，连营蜃接楼。", 
            "灌坛飞破块，斋斧耀纯钩。", 
            "飓起屏翳助，烟消鬼蜮愁。", 
            "饥蛟膏染锷，毒鳄骼填沟。", 
            "兽困皆崩角，鱼悬作缧囚。", 
            "亦知矜族类，庶可报虔刘。", 
            "舴艋乘宵遁，萑苻蔽野搜。", 
            "若为骄虿尾，即巳陨旄头。", 
            "饮至芙蓉幕，欢腾杖杜讴。", 
            "任公缗既举，谢傅奕徐收。", 
            "甫颂风方穆，铙歌秘可抽。", 
            "冲皇回赫怒，天语奖分猷。", 
            "贺凯开阊阖，陈俘对冕旒。", 
            "卿能纡□□，国且巩金瓯。", 
            "枢密将真拜，冰衔尚薄酬。", 
            "襄阳元凯镇，河内寇恂留。", 
            "客有维桑恋，曾怀楚木忧。", 
            "用兵存后法，载笔踵前修。", 
            "班掾多虚美，昌黎耻暗投。", 
            "磨厓吾有勒，端拟照千秋。"
        ], 
        "title": "平海篇为大中丞邹平张公", 
        "type": "排律", 
        "yun": "尤"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "碧幢回驭日，衮绣系思年。", 
            "文武真为宪，讴吟尽可传。", 
            "棠阴垂四履，葵荩鉴重玄。", 
            "故节捐诚易，初衣遂始坚。", 
            "谗能工似锦，道本直如弦。", 
            "余亦冥冥者，分飞倍黯然。"
        ], 
        "title": "送周中丞怀鲁归江右", 
        "type": "排律", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "纲纪雄东表，文章有代兴。", 
            "江山增润色，日月共骞腾。", 
            "申甫神钟岳，蓬莱海阅陵。", 
            "郎潜犹始壮，公梦巳堪凭。", 
            "列柏群乌下，鸣冈瑞凤升。", 
            "出云俱四岳，为寿叶三朋。", 
            "弧矢揆初度，彤庭宠恰承。", 
            "穆如嗣作颂，不独九如称。"
        ], 
        "title": "题九如图为高观察四十寿（次李本宁太史韵）", 
        "type": "排律", 
        "yun": "蒸"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "清浅阅蓬莱，名家燕喜开。", 
            "霜封三径后，云烂五花裁。", 
            "姆训传迁里，君恩陋筑台。", 
            "大慈飞凤羽，叠肖总珠胎。", 
            "贻厥文孙起，为光祖德培。", 
            "雕虫尔雅笔，绣虎石渠才。", 
            "不负含饴意，将乘戏綵回。", 
            "策先董子对，拜后鲁公陪。", 
            "汎柏千秋节，滋兰百亩恢。", 
            "潘舆星驾耳，刘报日悠哉。", 
            "宝俭车犹鹿，忘忧背叶鲐。", 
            "剑芒孤舄奕，婺綵切昭回。", 
            "冰雪真人骨，烟霞谌母杯。", 
            "翻然祝觞语，何以报琼瑰。"
        ], 
        "title": "寿蒋八公庶常祖母八十有八", 
        "type": "排律", 
        "yun": "灰"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "鹤驭与鸾骖，宁闻剑履参。", 
            "何如铉鼎贵，更发蕊珠函。", 
            "今日矶边吕，当年柱下聃。", 
            "鸣琴单父记，飞舄尚方谙。", 
            "骢马金台骤，蝉貂柏府簪。", 
            "羊肠曾不顾，龙颔直教探。", 
            "如矢心何壮，颓纲力拟担。", 
            "因怀扇枕恋，不逐饱帆贪。", 
            "乐志长衡水，论才自杞楠。", 
            "枫宸思太岳，霜镜凛寒潭。", 
            "九列恒虚左，千寻立斗南。", 
            "景先真巨手，玄度故清谈。", 
            "鲁囧毛成锦，秦淮柳正毵。", 
            "纳言虞典重，优诏主恩覃。", 
            "漫尔前薪积，何妨晚蔗甘。", 
            "永贞爻用六，不朽事兼三。", 
            "兴替关黄绮，逍遥足翠岚。", 
            "登高大夫赋，中酒圣人耽。", 
            "谢傅庭生玉，陶公舆是篮。", 
            "云林馀硕果，火宅现优昙。", 
            "卿月秋光迥，文星爽气含。", 
            "麻姑能擘脯，青女亦传柑。", 
            "仙长颁真箓，天书降蔚蓝。", 
            "荣观四朝盛，雍拜五更堪。", 
            "有客咸歌郢，纷吾亦步邯。", 
            "宝刀情不浅，琼玖报犹惭。", 
            "开社香山后，论交若水涵。", 
            "蒲轮将有劝，莫倚挂瓢憨。"
        ], 
        "title": "寿纳言许惺初七帙", 
        "type": "排律", 
        "yun": "覃"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "中秋临闰月，廿载一来旋。", 
            "昔著生申瑞，今逢出震年。", 
            "悬弧良有始，合壁岂徒然。", 
            "初度离骚记，高文作赋传。", 
            "尚书江右秀，洗马乐家怜。", 
            "骥种能千里，鹏图上九天。", 
            "明廷方重少，谁在洛阳先。"
        ], 
        "title": "寿沈文学", 
        "type": "排律", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "瘴海回车日，名山选胜时。", 
            "超将黄鹄举，澹与白鸥期。", 
            "百尺谁当傲，千峰尔独私。", 
            "寻云朝暮出，含雪伏蒸宜。", 
            "众响谐逵操，清晖叶谢诗。", 
            "霜威遗蝶梦，水乐许鱼知。", 
            "共倚吴天尽，高唫楚客词。", 
            "颜堂为樾馆，开社喻莲池。", 
            "捉鼻终无取，冥心了不疑。", 
            "自今浮宅者，乘兴欲何之。"
        ], 
        "title": "题朱君采侍御选阁", 
        "type": "排律", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "大远江南信，先标水部诗。", 
            "名花真创见，帝力本无时。", 
            "香挟湘兰发，清含塞角吹。", 
            "仙家惭幻术，官阁动吟思。", 
            "何事蝉号露，偏欣雀啅枝。", 
            "金飙从劲厉，玉树独华滋。", 
            "骤讶园丁报，将谋驿使驰。", 
            "生荑差足拟，雕叶未为奇。", 
            "姑射神如下，孤山鹤也疑。", 
            "白华宜晰补，黄落失骚悲。", 
            "积素临枫岸，飞英堕槿篱。", 
            "催妆殊早计，赴陇异恒期。", 
            "冷艳山堪许，幽芳众岂知。", 
            "冰壶舒夜蕊，黍谷变春姿。", 
            "调鼎徵天瑞，濡翰共谱之。"
        ], 
        "title": "中秋朱太常园梅花盛开诗以纪异", 
        "type": "排律", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "花源神界敞，香海沃焦浮。", 
            "得似钟期赏，相将范蠡舟。", 
            "捲帘延远岫，催榜度飞楼。", 
            "有客恒冠鹖，诸君颇下鸥。", 
            "节逢青女候，人尽墨卿流。", 
            "梅屿宁回驾，渔庄可借筹。", 
            "调刁闻爽籁，欸乃间清讴。", 
            "繁露频摇笔，行云逐啭喉。", 
            "醁醽中圣趣，篱落野夫谋。", 
            "钟寂莲花土，灯疏杜若洲。", 
            "亦知秋凛在，多为夕佳留。", 
            "欲续龙山会，唯须秉烛游。"
        ], 
        "title": "壬子九月八日同范长倩朱君采董遐周西湖泛舟次遐周韵", 
        "type": "排律", 
        "yun": "尤"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "孤踪泽畔跧，拱璧有谁先。", 
            "古调高山在，韩文北斗躔。", 
            "采风存列国，准易测重渊。", 
            "天禄推中垒，鸾台得子玄。", 
            "丝纶光内制，兰𦶜出新篇。", 
            "颇发前薪焰，仍回梦锦妍。", 
            "来禽书自绝，昌独赏何偏。", 
            "空谷初闻喜，荆州数见鲜。", 
            "无能禆羽翼，许可媚云烟。", 
            "补衮须公等，雕虫底共怜。"
        ], 
        "title": "詶韩宫谕若海", 
        "type": "排律", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "兼隐云司客，行吟泽畔人。", 
            "坐馀香作署，合处剑为津。", 
            "问节飞灰近，催诗刻烛频。", 
            "书家真有圣，交道不无神。", 
            "鱼乐初忘沼，星车易转轮。", 
            "缄情授关子，鸿宝亦非珍。"
        ], 
        "title": "己巳子月饮关使君浴元林司农署中次韵训首倡", 
        "type": "排律", 
        "yun": "真"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "旃檀虽有林，并蒂独撩吟。", 
            "连理通香观，交跗快盍簪。", 
            "璧人仍竞爽，孪子本冲襟。", 
            "和鹤胎生意，求凰合后音。", 
            "迎风俱绰约，样月共浮沉。", 
            "贮岂黄金重，浇宜湛露斟。", 
            "无根希世宝，解语旧盟心。", 
            "地似唐昌近，花将汉苑寻。", 
            "桐君曾未记，神女或潜临。", 
            "老我荒斑管，情钟瑞草深。"
        ], 
        "title": "题昌文学并蒂茉丽花", 
        "type": "排律", 
        "yun": "侵"
    }, 
    {
        "author": "董其昌", 
        "era": "明", 
        "subtype": "五言排律", 
        "text": [
            "方丈与清都，尧封信有无。", 
            "卯金来太乙，庚度叶彭巫。", 
            "万石家声大，三朋骨相殊。", 
            "鸣珂傅祖砚，怀玉绍庭谟。", 
            "遂振青毡旧，将同墨绶趋。", 
            "凤毛元异种，鸾诰表鸿图。", 
            "持满心尝下，登高胆尚粗。", 
            "肯为车上舞，甘守谷中愚。", 
            "令节书云后，徵词爱日符。", 
            "绣衣将父意，綵笔得朋俱。", 
            "绛老难为弟，荆丘比壮夫。", 
            "惭非琼玖质，聊以庆悬孤。"
        ], 
        "title": "寿封侍御天目刘先生初度", 
        "type": "排律", 
        "yun": "虞"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "寻云路公榭，招鹤路家池。", 
            "记取还山客，风流此一时。"
        ], 
        "title": "题汶上路太守壁二首 其一", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "衣拂京洛缁，窗含齐鲁黛。", 
            "因君思故山，驱车火云外。"
        ], 
        "title": "题汶上路太守壁二首 其二", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "徵书虽到门，猿鹤幸相恕。", 
            "秪因湘楚游，故是离忧处。"
        ], 
        "title": "钟黄初以余有三楚之命亟徵余画谓余于画自此远耳勉应其请并系以诗", 
        "type": "绝句", 
        "yun": "御"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "青林郁蒙茸，长松度林表。", 
            "所以蒋生径，无竹亦自好。"
        ], 
        "title": "赠蒋山人", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "烟迷杨柳洲，水拍芙蓉岸。", 
            "我忆南湖秋，西山暮云乱。"
        ], 
        "title": "登翠微亭", 
        "type": "绝句", 
        "yun": "翰"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "世宝珠玉粟，天光日月灯。", 
            "个中无一字，权说有三乘。"
        ], 
        "title": "题杜日章册九首 其一 曾教庵", 
        "type": "绝句", 
        "yun": "蒸"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "执契静三边，阴符秘莫宣。", 
            "君能参活句，尽属圯桥传。"
        ], 
        "title": "题杜日章册九首 其二 广韬室", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "剑戟何森森，坐隐巢居子。", 
            "君家武库中，有戈何可止。"
        ], 
        "title": "题杜日章册九首 其三 止戈堂", 
        "type": "绝句", 
        "yun": "纸"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "不策卢敖杖，那张宗测图。", 
            "神功攒五岳，且作小山呼。"
        ], 
        "title": "题杜日章册九首 其四 五岳小山", 
        "type": "绝句", 
        "yun": "虞"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "澧浦长怀楚，桃源不事秦。", 
            "谁知钓鳌手，榆曲阜收纶。"
        ], 
        "title": "题杜日章册九首 其五 榆溪九曲", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "边烽巳宁晏，烟水澹氤氲。", 
            "朝来鹅鹳阵，冲破宿潭云。"
        ], 
        "title": "题杜日章册九首 其六 烟驾亭", 
        "type": "绝句", 
        "yun": "文"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "夺取燕支山，收得嫏嬛记。", 
            "一似蕊珠宫，一似汾阳第。"
        ], 
        "title": "题杜日章册九首 其七 嫏嬛洞", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "借箸张文成，投壶祭征虏。", 
            "悠悠枕曲徒，不上莲花府。"
        ], 
        "title": "题杜日章册九首 其八 投辖馆", 
        "type": "绝句", 
        "yun": "麌"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "手佩黄金印，身藏白玉壶。", 
            "请看麟阁画，有此璧人无。"
        ], 
        "title": "题杜日章册九首 其九 玉举斋", 
        "type": "绝句", 
        "yun": "虞"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "散木无文章，中林有先伐。", 
            "连蜷而离奇，仙槎与禅筏。"
        ], 
        "title": "枯木", 
        "type": "绝句", 
        "yun": "月"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "随雁过南岳，冲鸥下洞庭。", 
            "何如不出户，手把离骚经。"
        ], 
        "title": "题画赠眉公 其一", 
        "type": "绝句", 
        "yun": "青"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "徵君待访录，只在卷帘时。", 
            "南宫与北苑，彷佛梦见之。"
        ], 
        "title": "题画赠眉公 其二", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "不有焦尾人，谁知中郎赏。", 
            "所以琴上丝，千秋发哀响。"
        ], 
        "title": "题爨下琴", 
        "type": "绝句", 
        "yun": "养"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "炊烟连断霭，隐隐见松亭。", 
            "亭中有静者，单读净名经。"
        ], 
        "title": "题画赠张山人二首 其一", 
        "type": "绝句", 
        "yun": "青"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "烟渚轻鸥外，晴峦画鹢前。", 
            "何须苦联句，触眼白云篇。"
        ], 
        "title": "题画赠张山人二首 其二", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "秋云淡无色，溪树红可怜。", 
            "是谁来领略，钓罢老渔船。"
        ], 
        "title": "垂钓图", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "昆山虽婉变，却似鲁家丘。", 
            "故作庐峰势，青天瀑布流。"
        ], 
        "title": "其一 自画吾松小昆山二首", 
        "type": "绝句", 
        "yun": "尤"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "虬松绣青铜，峭壁立积铁。", 
            "下有逃虚人，长啸空山裂。"
        ], 
        "title": "自画吾松小昆山二首 其二 长松高士图", 
        "type": "绝句", 
        "yun": "屑"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "南山与秋色，气势两争峙。", 
            "闲者解其纷，君今巳閒未。"
        ], 
        "title": "题王叔明画", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "铸得干将剑，遥呈剑客看。", 
            "不须巫峡梦，夜夜绕云官。"
        ], 
        "title": "赠林天素", 
        "type": "绝句", 
        "yun": "寒"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "野色散遥岑，繁阴带平楚。", 
            "大痴未是痴，老我仍学我。"
        ], 
        "title": "题仿黄子久画", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "赤日无閒人，绿天有傲士。", 
            "种树不几株，清凉惣相似。"
        ], 
        "title": "题绿天庵图", 
        "type": "绝句", 
        "yun": "纸"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "怪石与枯槎，相将度岁华。", 
            "凤团虽贮好，只吃赵州茶。"
        ], 
        "title": "赠煎茶僧", 
        "type": "绝句", 
        "yun": "麻"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "开此鸿濛荒，真成羽人宅。", 
            "洪厓居可移，天姥梦亦得。"
        ], 
        "title": "题画共十六首 其一", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "桂树及冬荣，瑶草待春发。", 
            "唯闻鸾鹤声，寥寥上烟月。"
        ], 
        "title": "题画共十六首 其二", 
        "type": "绝句", 
        "yun": "月"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "近水晚逾碧，远山秋未黄。", 
            "夕阳寒满地，松影落衣裳。"
        ], 
        "title": "题画共十六首 其三", 
        "type": "绝句", 
        "yun": "阳"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "山木半叶落，西风方满林。", 
            "无人到此地，野意自萧森。"
        ], 
        "title": "题画共十六首 其四", 
        "type": "绝句", 
        "yun": "侵"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "石洞出云根，触肤云自至。", 
            "壁垒虽怒飞，只作等閒事。"
        ], 
        "title": "题画共十六首 其五", 
        "type": "绝句", 
        "yun": "寘"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "隃糜磨一石，侧理伸寻丈。", 
            "轩轩五岳图，堂堂大人相。"
        ], 
        "title": "题画共十六首 其六", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "少年多狡狯，老笔渐离披。", 
            "气韵从何取，心无赞毁时。"
        ], 
        "title": "题画共十六首 其七", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "云海荡吾胸，笔随意所到。", 
            "犹如剡上船，何必见安道。"
        ], 
        "title": "题画共十六首 其八", 
        "type": "绝句", 
        "yun": "号"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "虚槛列云岫，闲阶响石淙。", 
            "若添千顷竹，又领渭川封。"
        ], 
        "title": "题画共十六首 其九", 
        "type": "绝句", 
        "yun": "冬"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "幽人茶灶烟，每与宿云乱。", 
            "凭轩望所思，春湖渺无岸。"
        ], 
        "title": "题画共十六首 其十", 
        "type": "绝句", 
        "yun": "翰"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "野客不贪涉，如何亦问津。", 
            "前村黄叶里，大有耐閒人。"
        ], 
        "title": "题画共十六首 其十一", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "茅屋空山中，时有幽人至。", 
            "指点乱云生，不谈人间事。"
        ], 
        "title": "题画共十六首 其十二", 
        "type": "绝句", 
        "yun": "寘"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "巘崿莲为峰，涟漪柳成浪。", 
            "此中可卜居，于以遂天放。"
        ], 
        "title": "题画共十六首 其十三", 
        "type": "绝句", 
        "yun": "漾"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "客去秋林空，沙际石濑响。", 
            "好随飞鸟归，一路山烟上。"
        ], 
        "title": "题画共十六首 其十四", 
        "type": "绝句", 
        "yun": "养"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "乔木生昼阴，清泉响寒溜。", 
            "前村杳霭中，大有雷霆斗。"
        ], 
        "title": "题画共十六首 其十五", 
        "type": "绝句", 
        "yun": "宥"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "谷静鸟飞绝，天空云度閒。", 
            "尔时一回首，眼底无青山。"
        ], 
        "title": "题画共十六首 其十六", 
        "type": "绝句", 
        "yun": "删"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "晚岫带霞明，汀洲变蘋绿。", 
            "如何万里桥，却在苏台曲。"
        ], 
        "title": "题画杂诗 其一", 
        "type": "绝句", 
        "yun": "沃"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "龙女是前身，鸥波不问津。", 
            "侍儿能缚帚，何处拂红尘。"
        ], 
        "title": "题画杂诗 其二", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "五言绝句", 
        "text": [
            "弭棹月三更，秋砧断复续。", 
            "听砧了不愁，翻理无愁曲。"
        ], 
        "title": "题画杂诗 其三", 
        "type": "绝句", 
        "yun": "沃"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "汉家经岁事和戎，綵缯曾无到后宫。", 
            "怪底蠲租仍有诏，非关时令易为丰。"
        ], 
        "title": "咏史四首 其一", 
        "type": "绝句", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "鸣珂共赴午朝时，宿卫环罗退食迟。", 
            "若道传餐非盛事，恰如成败论行师。"
        ], 
        "title": "咏史四首 其二", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "金华殿里是崆峒，分直谈经礼数崇。", 
            "为问君门千万里，儒臣何路向重瞳。"
        ], 
        "title": "咏史四首 其三", 
        "type": "绝句", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "赤地三年一妇冤，海东连坐又何言。", 
            "土龙不解行霖雨，日表应须照覆盆。"
        ], 
        "title": "咏史四首 其四", 
        "type": "绝句", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "帝网明珠遍刹尘，都来当念两言真。", 
            "华严论主分明举，五十三参钝置人。"
        ], 
        "title": "读华严合论偈", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "金銮辞殿直，玉节指秦城。", 
            "更以探奇兴，因之拥傅行。", 
            "上林卢橘熟，太华岳莲睛。", 
            "处处登临咏，皆翻郢雪声。"
        ], 
        "title": "送周太史奉使秦藩二首 其一", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "云霄飞汉节，磐石重周宗。", 
            "槎泛仙源近，璜分帝泽浓。", 
            "雪台寒五月，竹苑散千峰。", 
            "知有游梁客，翩翩执简从。"
        ], 
        "title": "送周太史奉使秦藩二首 其二", 
        "type": "律诗", 
        "yun": "冬"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "每忆朝参下，相将日夕过。", 
            "微言比投水，高论任悬河。", 
            "以我宦情薄，爱君幽赏多。", 
            "可知江令赋，少别意难摹。"
        ], 
        "title": "送区海目太史封藩二首 其一", 
        "type": "律诗", 
        "yun": null
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "题柱才名籍，分璜使命嘉。", 
            "赐衣飞昼绣，载笔落天花。", 
            "云散千峰火，秋停八月槎。", 
            "欲知词客贵，设醴遍王家。"
        ], 
        "title": "送区海目太史封藩二首 其二", 
        "type": "律诗", 
        "yun": "麻"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "辞天尺五居，百二指秦墟。", 
            "磐石宗盟重，孤城战伐馀。", 
            "兰皋徵雪赋，珠履拥星车。", 
            "采得风谣遍，蒹葭白露初。"
        ], 
        "title": "送李太史湘洲封秦藩时刘哱平后", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "左垣分汉节，上党造天倪。", 
            "名著青蒲草，书标赤社题。", 
            "宫槐疏古驿，江柳淡秋堤。", 
            "拜庆催乡梦，无为惜解携。"
        ], 
        "title": "送李左谏玉海封藩", 
        "type": "律诗", 
        "yun": "齐"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "褰帷问孤竹，开幕应莲花。", 
            "古塞天逾险，长安日未赊。", 
            "文人停草檄，它将竞鸣笳。", 
            "得系单于颈，承恩许及瓜。"
        ], 
        "title": "送方众甫备兵永平三首 其一", 
        "type": "律诗", 
        "yun": "麻"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "郎选高司马，边功屡赐金。", 
            "股肱京辅重，拊髀主恩深。", 
            "四塞河山固，千行棨戟森。", 
            "胡尘应坐扫，多有塞垣吟。"
        ], 
        "title": "送方众甫备兵永平三首 其二", 
        "type": "律诗", 
        "yun": "侵"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "君才原绣虎，使节向卢龙。", 
            "香署纡筹策，雄边倚折冲。", 
            "风霜行汉法，旂鼓变军容。", 
            "今日榆关势，何如百二重。"
        ], 
        "title": "送方众甫备兵永平三首 其三", 
        "type": "律诗", 
        "yun": "冬"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "神皋落木后，秋水灌吴时。", 
            "乡梦催游子，川程访楫师。", 
            "自怜玄尚白，未遣素为缁。", 
            "等是春明路，閒云不可羁。"
        ], 
        "title": "送陆伯生归吴", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "旅食同千里，分襟此一时。", 
            "烟沙征路远，风雨客帆迟。", 
            "乡梦随芳草，春愁带柳枝。", 
            "平生任慷慨，能不洒临岐。"
        ], 
        "title": "送范尔孚北归", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "遂薄凌烟事，行期面壁僧。", 
            "缨沾太行雪，车碾浊河冰。", 
            "物态君应见，新知我不能。", 
            "惟馀嵩洛梦，清夜兴堪乘。"
        ], 
        "title": "送王思延归赴嵩山", 
        "type": "律诗", 
        "yun": "蒸"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "秦山控带雄，有诏赐彤弓。", 
            "鱼鸟閒行阵，鲸鲵敢泛风。", 
            "板舆春草软，练甲海烟空。", 
            "乡国吴云外，因君梦巳东。"
        ], 
        "title": "长安送李参戎", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "忽听出关歌，风尘宛洛多。", 
            "雪深辞白社，冰合走黄河。", 
            "此夜叹萍梗，何年洽薜萝。", 
            "自今燕市隐，谁挟蒯缑过。"
        ], 
        "title": "长安送客", 
        "type": "律诗", 
        "yun": "歌"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "鸣琴宰帝乡，平政古循良。", 
            "自昔劳人地，今为选佛场。", 
            "青阳开左个，紫极御中央。", 
            "若问神仙吏，双凫在尚方。"
        ], 
        "title": "送丹阳令工东里应召", 
        "type": "律诗", 
        "yun": "阳"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "燕市悲歌地，周南留滞年。", 
            "交期论世外，标格在诗前。", 
            "不灭遗书字，高吟宝剑篇。", 
            "严村犹汉腊，归棹雪江边。"
        ], 
        "title": "送赵孟清归桐庐", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "我忘邯郸道，君为吴会游。", 
            "能将五岳兴，更写九歌愁。", 
            "山水琴中赏，烟云杖底收。", 
            "归装馀一卷，得似少文不。"
        ], 
        "title": "送穆仲裕中舍还东明", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "结侣向林丘，披襟事事幽。", 
            "清尊文字饮，高枕画图游。", 
            "寂寞玄亭路，苍茫钓客舟。", 
            "何当送归夜，风雨满西楼。"
        ], 
        "title": "汪子归新安送别", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "开山庄是祖，扫径仲为群。", 
            "南郭延天籁，东林出佛云。", 
            "琴尊无俗韵，图史见遗文。", 
            "今日苏门啸，何须隔岭闻。"
        ], 
        "title": "贻陈徵君仲醇二首 其一", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "犹是鸿冥者，将无鹤怨文。", 
            "焚香供宗子，贮酒待陶君。", 
            "篱蕊酬嘉节，江枫堕落曛。", 
            "居然成二老，长此挹清芬。"
        ], 
        "title": "贻陈徵君仲醇二首 其二", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "警水勤明主，匡时得上公。", 
            "业从专钺久，恩向锡圭崇。", 
            "清济莲花府，黄流瓠子宫。", 
            "十年驱节地，重入指挥中。"
        ], 
        "title": "赠曹嗣山总河三首 其一", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "苍玉与朱斿，高牙控上游。", 
            "巳分周二陕，尽护汉诸侯。", 
            "龙颡藏弓地，鱼鳞转饷舟。", 
            "应还补天手，一解庙堂忧。"
        ], 
        "title": "赠曹嗣山总河三首 其二", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "禹功犹在眼，汉策若为纷。", 
            "似鹊填何补，其鱼叹岂闻。", 
            "中台今省月，宝鼎欲敲云。", 
            "一片征南石，兼书白郑勋。"
        ], 
        "title": "赠曹嗣山总河三首 其三", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "一曲鸳湖好，非关请乞来。", 
            "东山选丝竹，北使问楼台。", 
            "鸿向青冥送，花因白社开。", 
            "只愁蒿目意，黄绮亦难裁。"
        ], 
        "title": "赠沈继山司马", 
        "type": "律诗", 
        "yun": "灰"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "宦辙优昙现，禅宫慧日悬。", 
            "棠分龙钵雨，笏柱鹫峰烟。", 
            "鞅掌遗尘外，冥心悟劫前。", 
            "眼看朱绂客，谁出火中莲。"
        ], 
        "title": "南屏净慈寺赠萧方伯九生二首 其一", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "言访毗耶室，淹留及下舂。", 
            "悠然禅悦意，能继白苏踪。", 
            "香积充莼鲙，秋声感砌蛩。", 
            "辞官亦非病，登涉不扶筇。"
        ], 
        "title": "南屏净慈寺赠萧方伯九生二首 其二", 
        "type": "律诗", 
        "yun": "冬"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "间关百战后，绝域独归时。", 
            "出塞今如此，逃虚意可知。", 
            "垂帘谈老易，舍筏證禅支。", 
            "留取门旂姓，长惊海外夷。"
        ], 
        "title": "袁仪卿自征播归", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "重游湖上月，新挹灌坛风。", 
            "驻节鸥波外，携琴雀舫中。", 
            "嘉声三瑞后，高论九流空。", 
            "顾我成浮客，他乡得郑公。"
        ], 
        "title": "赠嘉兴令郑太初", 
        "type": "律诗", 
        "yun": "东"
    }, 
    {
        "author": "董以宁", 
        "era": "明", 
        "subtype": null, 
        "text": [
            "夕阴澄大海，千山翠色微。", 
            "林深云自宿，峰高鸟倦飞。", 
            "奇花低昂开，衣袂袭芳非。", 
            "回冈疏积石，飞泉走珠玑。", 
            "烟光未尽敛，台殿相因依。", 
            "寻仙杳无际，空思拜真妃。", 
            "徘徊石梁畔，日暮怛忘归。"
        ], 
        "title": "游即墨凤凰峰慧矩院", 
        "type": "古风", 
        "yun": "微"
    }, 
    {
        "author": "董以宁", 
        "era": "明", 
        "subtype": null, 
        "text": [
            "君言羞与樊哙伍，君言李蔡何足数。", 
            "岂知人生亦有命，天下贤豪贱如土。", 
            "况闻长安路，行者亦太苦。", 
            "君不见卫霍功名由女弟，窦田失意因杯酒。", 
            "一日不得西京欢，公候将相难白首。", 
            "后人更忆华亭鹤，前人已叹东门狗。", 
            "何如五陵侠少年，红缰白马黄金鞭。", 
            "弹丸落处胡姬笑，日日滥醉春风前。"
        ], 
        "title": "行路难", 
        "type": "古风", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "临淄即墨天下闻，斗鸡走狗纷如云。", 
            "我来作客喜结构，唇舌不减楼君卿。", 
            "银花之脯八带鱼，主人邀我饮半醺。", 
            "当筵少年击鼍鼓，更一少年袒臂舞。", 
            "足下红锦靴，腰间五绝组。", 
            "手持一丸摩云端，一丸未落复一丸。", 
            "双丸将落承以顶，须臾重入云中看。", 
            "更出七丸在肘后，两手承蜩左复右。", 
            "旁有少年拍手嗤，大言此技安足奇。", 
            "摩顶至地身倒悬，以足弄丸目不施。", 
            "七丸上下声相击，击声一依鼓为节。", 
            "是时我醉不欲眠，纷纷罗袖屏前列。"
        ], 
        "title": "席上看弄丸歌", 
        "type": "古风", 
        "yun": null
    }, 
    {
        "author": "董以宁", 
        "era": "明", 
        "subtype": "七言绝句", 
        "text": [
            "流苏空系合欢床，夫婿长征妾断肠。", 
            "留得当时临别泪，经年不忍浣衣裳。"
        ], 
        "title": "闺怨", 
        "type": "绝句", 
        "yun": "阳"
    }, 
    {
        "author": "董以宁", 
        "era": "明", 
        "subtype": "五言律诗", 
        "text": [
            "客子行何畏，天涯一敝裘。", 
            "满倾桑落酒，醉上木兰舟。", 
            "暮气来千嶂，孤云薄九秋。", 
            "高堂今夜梦，应说旅人愁。"
        ], 
        "title": "汉江晚泊时将东归", 
        "type": "律诗", 
        "yun": "尤"
    }, 
    {
        "author": "董以宁", 
        "era": "明", 
        "subtype": "五言律诗", 
        "text": [
            "闻说山阴好，回樯镜里旋。", 
            "万家依碧树，百道下红泉。", 
            "况有高贤在，应多胜事传。", 
            "明年风雪夜，须待子猷船。"
        ], 
        "title": "寄山阴单骏如", 
        "type": "律诗", 
        "yun": "先"
    }, 
    {
        "author": "董以宁", 
        "era": "明", 
        "subtype": "五言律诗", 
        "text": [
            "黄河经北徙，千里背淮流。", 
            "远树烟中暝，荒城天际浮。", 
            "人归二三月，南去一孤舟。", 
            "何处王孙钓，伤心古渡头。"
        ], 
        "title": "渡淮", 
        "type": "律诗", 
        "yun": "尤"
    }, 
    {
        "author": "董以宁", 
        "era": "明", 
        "subtype": "七言律诗", 
        "text": [
            "春风倦羽各差池，携手还倾酒一卮。", 
            "《别赋》送将南浦去，漫游安用《北山移》？", 
            "城头月落骊歌早，江上花明雀舫迟。", 
            "但慰诸生迎绛帐，欲闻长笛更何时。"
        ], 
        "title": "送马书升之江西", 
        "type": "律诗", 
        "yun": "支"
    }, 
    {
        "author": "董以宁", 
        "era": "明", 
        "subtype": "七言律诗", 
        "text": [
            "入市吹箫一酒杯，十年漂泊孝廉才。", 
            "苏君说赵谋方用，庾信辞梁赋转哀。", 
            "家本谈天开稷馆，心伤落日望燕台。", 
            "莲花万仞飞鸿过，何处空传《归去来》？"
        ], 
        "title": "酬邹眉雪山右见怀", 
        "type": "律诗", 
        "yun": "灰"
    }, 
    {
        "author": "董文骥", 
        "era": "明", 
        "subtype": "七言绝句", 
        "text": [
            "故国重来客蓟门，宣和遗迹一无存。", 
            "白头只索《丹青引》，文彩风流旧子孙。"
        ], 
        "title": "和吴学士梅村送王元照", 
        "type": "绝句", 
        "yun": "元"
    }, 
    {
        "author": "董文骥", 
        "era": "明", 
        "subtype": "七言绝句", 
        "text": [
            "山上千门山下池，玉环何处洗奚儿。", 
            "野人分得温泉水，菜甲红于锦荔枝。"
        ], 
        "title": "骊山温泉", 
        "type": "绝句", 
        "yun": "支"
    }, 
    {
        "author": "董文骥", 
        "era": "明", 
        "subtype": "五言律诗", 
        "text": [
            "秦山雪后看，余雪半峰寒。", 
            "马色斜阳尽，车声古道乾。", 
            "金城悲麦秀，玉殿想云端。", 
            "暮鸟归飞急，王程尚未安。"
        ], 
        "title": "暮抵蒲城望余雪", 
        "type": "律诗", 
        "yun": "寒"
    }, 
    {
        "author": "董文骥", 
        "era": "明", 
        "subtype": "五言律诗", 
        "text": [
            "穷阴满太虚，积雪冻庭除。", 
            "鸦点埋云树，童依宿火厨。", 
            "君恩狐白厚，老病酒杯疏。", 
            "江国寒梅早，垂垂已待予。"
        ], 
        "title": "真定客舍对雪", 
        "type": "律诗", 
        "yun": null
    }, 
    {
        "author": "董文骥", 
        "era": "明", 
        "subtype": "五言律诗", 
        "text": [
            "背水千年庙，登坛百战功。", 
            "至今思赤帜，何处吊藏弓？", 
            "春雨王孙草，灵风古木丛。", 
            "淮阴年少子，终自笑英雄。"
        ], 
        "title": "复过井陉口淮阴侯庙", 
        "type": "律诗", 
        "yun": "东"
    }, 
    {
        "author": "董文骥", 
        "era": "明", 
        "subtype": "七言律诗", 
        "text": [
            "东风远到晋山迟，三月梨花始放时。", 
            "雨里粉痕殊郑重，月中空色共迷离。", 
            "待人雪夜寒无粟，骑马平明淡扫眉。", 
            "九十春光故园外，乡心客眼寄琼枝。"
        ], 
        "title": "三月廿二日汾阳道上见梨花折得一枝口号", 
        "type": "律诗", 
        "yun": "支"
    }, 
    {
        "author": "董文骥", 
        "era": "明", 
        "subtype": "七言律诗", 
        "text": [
            "东风自信片帆斜，百里乡园路岂赊。", 
            "爱听山泉因煮荈，并驱鸡犬是移家。", 
            "未闻春鸟来樯燕，已见寒梅笑岸花。", 
            "万国朝正看北极，十年拂雾马喷沙。"
        ], 
        "title": "庚戍元日移家惠山舟中作二首 其一", 
        "type": "律诗", 
        "yun": "麻"
    }, 
    {
        "author": "董文骥", 
        "era": "明", 
        "subtype": "七言律诗", 
        "text": [
            "去年元日弃孤臣，赵北燕南滞病身。", 
            "八口一舟迁易散，吴山楚水信难真。", 
            "即看妻子还疑梦，高卧江湖又早春。", 
            "只恐莺花饶笑我，拂衣斑鬓已如银。"
        ], 
        "title": "庚戍元日移家惠山舟中作二首 其二", 
        "type": "律诗", 
        "yun": "真"
    }, 
    {
        "author": "董文骥", 
        "era": "明", 
        "subtype": "七言律诗", 
        "text": [
            "振野凉沙扑马飞，孟冬绝塞已风威。", 
            "王程中夜鱼河宿，客路冲寒虎节归。", 
            "边月黑时防失道，胡霜白处欲侵衣。", 
            "南州此夕微暄暖，灭烛听鸿坐竹扉。"
        ], 
        "title": "十月初六发榆中夜抵鱼河驿", 
        "type": "律诗", 
        "yun": "微"
    }, 
    {
        "author": "董以宁", 
        "era": "明", 
        "subtype": null, 
        "text": [
            "猫来也。", 
            "鹦哥唤道哥哥打。", 
            "哥哥打。", 
            "声声忏悔，摩诃般若。", 
            "美人怜惜愁偏惹。", 
            "粉盂喂肉犀帘下。", 
            "犀帘下。", 
            "金笼半启，雪衣轻洒。"
        ], 
        "title": "忆秦娥•鹦哥", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "郎君去。", 
            "郎君骏马谁家住。", 
            "谁家住。", 
            "垆前绿酒，床前红炬。", 
            "游丝欲系春风絮。", 
            "睡花蝴蝶痴情绪。", 
            "痴情绪。", 
            "千金博得，明眸一觑。"
        ], 
        "title": "忆秦娥•冶游", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "几床书卷散牙签。", 
            "閒时信手常拈。", 
            "抛来高枕帙谁缄。", 
            "好倩纤纤。", 
            "莫把燃脂污染，还将辟蠹香添。", 
            "频频亲捧向冰帘。", 
            "一卷楞严。"
        ], 
        "title": "画堂春•夏日课婢掌书", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "衣纹单复尽能匀。", 
            "怜伊大好腰身。", 
            "那堪常傍葛衣尘。", 
            "酒污馀痕。", 
            "凭向银床漫洗，任教莲杵频闻。", 
            "桁边风透帐边熏。", 
            "一缕氤氲。"
        ], 
        "title": "画堂春•浣葛", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "为怜春去惜芳菲。", 
            "将泉欲滴花枝。", 
            "秃襟小袖汲来迟。", 
            "别样腰肢。", 
            "细洒恐溅裙幅，徐倾好沁香脾。", 
            "一枝轻摘衬乌丝。", 
            "拣又多时。"
        ], 
        "title": "画堂春•浇花", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "茂陵消渴未全瘥。", 
            "奁中药裹偏多。", 
            "一丸休认枕边挼。", 
            "错皱双蛾。", 
            "晒久频移花影，暄侵小褪香罗。", 
            "窃来休向桂婆娑。", 
            "伴了姮娥。"
        ], 
        "title": "画堂春•晒药", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "落花风里绿烟轻。", 
            "听来细细涛声。", 
            "凭携方曲向茶铛。", 
            "蟹眼时烹。", 
            "洗处轻攒素笋，尝时小破朱樱。", 
            "定瓷亲捧更盈盈。", 
            "仙掌初倾。"
        ], 
        "title": "画堂春•烹茶", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "满庭花影日光烘。", 
            "芳姿挟扇偏慵。", 
            "唤来珠汗正融融。", 
            "细舀荷风。", 
            "拂去篆烟缥缈，捉来玉指菁葱。", 
            "淡红耙袜映酥胸。", 
            "微样轻容。"
        ], 
        "title": "画堂春•挥扇", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "堕鬟初卸拭轻纨。", 
            "绿云回手重盘。", 
            "笑郎新沐髻如丸。", 
            "何日弹冠。", 
            "半晌劳挼澡豆，几回羞倚阑干。", 
            "待穿犊鼻好同看。", 
            "月挂林端。"
        ], 
        "title": "画堂春•侍浴", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "冰丝簟子出蕲州。", 
            "铺来湘水平流。", 
            "为郎拂拭向纱帱。", 
            "凉沁如秋。", 
            "每到宵来重展，却怜晓起偏羞。", 
            "臂痕人讶细纹留。", 
            "今夜拚休。"
        ], 
        "title": "画堂春•拂簟", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "拈金凤，捣朱砂。", 
            "纤指染红葩。", 
            "殷勤捧得玉瓯茶。", 
            "光映绿沉瓜。", 
            "莫轻弹，休更剪。", 
            "夜半搔时谁见。", 
            "落霞琴上不曾差。", 
            "流水泛桃花。"
        ], 
        "title": "喜迁莺•染甲", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "画楼檐马琤琮响。", 
            "花几片、乱飘蛛网。", 
            "日射水晶帘，影动波纹漾。", 
            "牡丹松髻梳新样。", 
            "为镜里、人儿心赏。", 
            "薄帨贮犀帘，娇额风前敞。"
        ], 
        "title": "海棠春•闺词，补和程村阮亭韵 晓妆", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "夜来花睡何曾足。", 
            "把往事、欲抛心曲。", 
            "欹枕小钗横，软衬芙蓉褥。", 
            "衣痕细细肌匀肉，半醒处、咳成珠玉。", 
            "唤煮鹧鸪茶，烟漾纱窗竹。"
        ], 
        "title": "海棠春•午睡", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "梧桐月暗人无影。", 
            "私瞰处、旧愁都醒。", 
            "灯晃背湘帘，玉堕春波冷。", 
            "金钗卸向银华镜。", 
            "拂拭久、绿云犹整。", 
            "箫局漫熏衣，几度添宫饼。"
        ], 
        "title": "海棠春•晚浴", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "芭蕉却报黄昏雨。", 
            "听不断、莲花双杵。", 
            "拥膝更支颐，趺坐浑无语。", 
            "冶游试问谁边去。", 
            "全不听、城头谯鼓。", 
            "应教短辕中，挥秃琅琊麈。"
        ], 
        "title": "海棠春•夜坐", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "半窗阁绣，幺弦罢曲，漫火馀香。", 
            "玉人此际，妆成无事，才觉日初长。", 
            "银骢何处，等閒嘶过红墙。", 
            "莺簧吹转，柳绵飞起，尽日好思量。"
        ], 
        "title": "庆春时•日长", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "晓拥香篝意惘然。", 
            "祇因芳梦记难全。", 
            "起向药栏浑独立，倩谁圆。", 
            "倭堕髻垂遮领字，水沉香透结衣船。", 
            "閒整新妆还自顾，惜娟娟。"
        ], 
        "title": "摊破浣溪纱•晓起", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "初春嫩绿染香溪。", 
            "鸳鸯作阵飞。", 
            "迷香曲处，双双三六，若个情痴。", 
            "新来怕见离愁事，镇日并头栖。", 
            "韩朋冢下，窦家机上，不肯相依。"
        ], 
        "title": "眼儿媚•江上鸳鸯", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "鸳鸯枕上青山誓。话得十分容易。", 
            "不料有头无尾。枉受他调戏。", 
            "知他又把前翻计。别院应还重试。", 
            "暗笑那人知未。薄倖从前既。"
        ], 
        "title": "桃源忆故人•拟代", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "到得而今，须眉已逐簪笄嫁。", 
            "应知孝弟力田科，却是东陵蹠。", 
            "消受酒晨花夜。", 
            "便游侠、不将名借。", 
            "青蝇休吊，龙泉太阿，汝知我者。"
        ], 
        "title": "烛影摇红•偶笔", 
        "type": "词", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "脱蓑挂船尾，鼓枻坐船头。", 
            "得鱼既换酒，欸乃扬中流。", 
            "妻儿冒短篷，喜无风雨忧。", 
            "日暮向何处，白鹭古时洲。"
        ], 
        "title": "钱舜举捕鱼图", 
        "type": "古风", 
        "yun": "尤"
    }, 
    {
        "author": "董纪", 
        "era": "明", 
        "subtype": null, 
        "text": [
            "妾心石中玉，郎性风中花。", 
            "花飞自不定，玉洁终无瑕。", 
            "不照妾心洁，不如弃道旁。", 
            "任郎轻薄性，飘转随风狂。"
        ], 
        "title": "古意", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "老骥志千里，蛰龙卧三冬。", 
            "岁寒知后凋，惟彼柏与松。", 
            "所以古君子，韬光养疏慵。", 
            "时来意气得，叱咤风云从。"
        ], 
        "title": "次韵樊文渊郎中四首 其一", 
        "type": "古风", 
        "yun": "冬"
    }, 
    {
        "author": "董纪", 
        "era": "明", 
        "subtype": null, 
        "text": [
            "莫操齐门瑟，莫投光范书。", 
            "孔明有知己，自顾南阳庐。", 
            "蕴真玉混石，失势龙为鱼。", 
            "君看才名误，文园老相如。"
        ], 
        "title": "次韵樊文渊郎中四首 其二", 
        "type": "古风", 
        "yun": "鱼"
    }, 
    {
        "author": "董纪", 
        "era": "明", 
        "subtype": null, 
        "text": [
            "堂前可栽竹，墙下可树桑。", 
            "更祈广阡陌，稼苗无害伤。", 
            "治生丧乱后，真如反屠羊。", 
            "富贵非所愿，淳风仰羲皇。"
        ], 
        "title": "次韵樊文渊郎中四首 其三", 
        "type": "古风", 
        "yun": "阳"
    }, 
    {
        "author": "董纪", 
        "era": "明", 
        "subtype": null, 
        "text": [
            "东家哭未已，西家复悲啼。", 
            "出门问何故，役夫行别妻。", 
            "少壮既从役，谁当荷锄犁。", 
            "归来掩空室，念此常栖栖。"
        ], 
        "title": "次韵樊文渊郎中四首 其四", 
        "type": "古风", 
        "yun": "齐"
    }, 
    {
        "author": "董纪", 
        "era": "明", 
        "subtype": null, 
        "text": [
            "远山沐新雨，秀色如淀泼。", 
            "红衔日半边，紫带烟一抹。", 
            "浮看衣欲染，浅讶眉初刷。", 
            "彼美轩中人，相望眼开豁。"
        ], 
        "title": "晚翠轩", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "二卵疑苟变，五皮致百里。", 
            "用舍各听天，在人何愠喜。", 
            "求全造物病，凿窍混沌死。", 
            "营营彼何为，万事同一理。"
        ], 
        "title": "次韵答林彦恭并柬王参议二首 其一", 
        "type": "古风", 
        "yun": "纸"
    }, 
    {
        "author": "董纪", 
        "era": "明", 
        "subtype": null, 
        "text": [
            "阳春既寡和，聒耳皆下里。", 
            "鸮鸣何足怪，鹊噪未必喜。", 
            "日及夜方开，蜉蝣暮不死。", 
            "近观众物情，变灭无定理。"
        ], 
        "title": "次韵答林彦恭并柬王参议二首 其二", 
        "type": "古风", 
        "yun": "纸"
    }, 
    {
        "author": "董纪", 
        "era": "明", 
        "subtype": null, 
        "text": [
            "有生非无母，失恃才五龄。", 
            "已惭泣杖俞，徒慕刻木丁。", 
            "谁知树欲静，无奈风不停。", 
            "终身罔极悲，年年坟草青。"
        ], 
        "title": "风木轩为丁季悦", 
        "type": "古风", 
        "yun": "青"
    }, 
    {
        "author": "董纪", 
        "era": "明", 
        "subtype": null, 
        "text": [
            "黄昏宿山店，鸡鸣起晨炊。", 
            "风雨亦戒行，恐失公家期。", 
            "陆行多泥涂，山行多险巇。", 
            "下高甫平地，及前复乘危。", 
            "七里过八冈，车顿仆已疲。", 
            "候门多稚子，衡门足栖迟。", 
            "自非刺史荐，远道来胡为。", 
            "西郊俨松菊，敢赋归来辞。"
        ], 
        "title": "过七里八冈", 
        "type": "古风", 
        "yun": "支"
    }, 
    {
        "author": "董纪", 
        "era": "明", 
        "subtype": null, 
        "text": [
            "槐之云兮团团。欲雨不雨兮其阴夏寒。", 
            "彼世之人兮汗马未乾。吾方高枕兮南柯梦还。"
        ], 
        "title": "槐云轩二首 其一", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "槐之云兮人所爱。覆我屋庐兮如幢如盖。", 
            "山作平地兮桑田变海。吾视其下兮蚁穴犹在。"
        ], 
        "title": "槐云轩二首 其二", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "有天即有日，在人生禀先。", 
            "未形开辟后，已具混沌前。", 
            "天运如磨转，日行犹蚁旋。", 
            "夜夜向西没，朝朝出东边。", 
            "今日复明日，不知几流年。", 
            "大率百年期，三万又六千。", 
            "其间阴晴外，一半夜相牵。", 
            "天地自悠久，人生皆苟延。", 
            "七十犹古稀，况可满百焉。", 
            "但见世人死，不见日离天。", 
            "圣贤何异人，虚名身后传。", 
            "生前一滴酒，安能及黄泉。", 
            "往者既如此，我何苦忧煎。"
        ], 
        "title": "自释", 
        "type": "古风", 
        "yun": "先"
    }, 
    {
        "author": "董纪", 
        "era": "明", 
        "subtype": null, 
        "text": [
            "孤松出岩阿，性岂好奇怪。", 
            "长材受屈抑，偃蹇为此态。", 
            "高人识物性，拔置轩槛外。", 
            "俾全凌云势，萧散极自在。", 
            "种树如种德，所贵厚能载。", 
            "欲令枝叶茂，要在根本大。", 
            "以兹奉亲寿，目到心已会。", 
            "欣然坐忘倦，轩宇增爽垲。", 
            "月明看虬龙，风过听竽籁。", 
            "昔同羊枣嗜，今比甘棠爱。", 
            "岁寒三友间，此友交独耐。", 
            "茯苓煮醍醐，艾纳薰馣馤。", 
            "櫩花落香粉，庭草荫书带。", 
            "洞启南薰窗，一笑豁晴霭。"
        ], 
        "title": "怡颜轩为夏长文御史", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "幽斋绝氛嚣，独擅林塘胜。", 
            "野色纳虚舟，天光堕明镜。", 
            "囊琴手亲斲，世事耳慵听。", 
            "免移北山文，耻捷终南径。", 
            "洗心玩周易，持志企邹孟。", 
            "恶名忌食蒿，乱乐思放郑。", 
            "栖鸟安巢居，游鱼遂川泳。", 
            "云开月自朗，风止树还定。", 
            "顺理多所得，与物更无竞。", 
            "不假身外求，由来复初性。"
        ], 
        "title": "养正斋为沈一中", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "菊遇陶靖节，莲遇舂陵翁。", 
            "菊取隐逸意，莲有君子风。", 
            "嘉话至今传，所遇非虚蒙。", 
            "卓哉苏平恩，襟期古人同。", 
            "植葵用名轩，勉兹培养功。", 
            "眷焉举可则，树德匡厥躬。", 
            "进此正色黄，远彼乱朱红。", 
            "夕萼知向西，朝葩还附东。", 
            "卫足喻吾智，倾心喻吾忠。", 
            "拳拳爱君念，对之弥敬恭。", 
            "牛腰富品题，千里走诗筒。", 
            "葵遇视菊莲，未必惭二公。", 
            "花若敷而荣，轩若增而崇。", 
            "勉旃名轩义，有初期有终。"
        ], 
        "title": "葵轩为平恩尹苏德辅", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "江南多荒山，无名亦无数。", 
            "于民弗宜耕，于官弗宜赋。", 
            "不生灵芝草，不产松桂树。", 
            "崎岖复崎岖，总是不平路。", 
            "昔谓山可爱，今知山可恶。", 
            "何时双眼开，得见无山处。"
        ], 
        "title": "江南多荒山", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "愚者务兼并，良田亘阡陌。", 
            "苦作子孙计，贪心犹未塞。", 
            "有田不自耕，安能知稼穑。", 
            "但见家不訾，大小生骄佚。", 
            "殊不晓此田，乃是无情物。", 
            "百年三易主，到汝知几易。", 
            "一朝天不佑，复为他人得。", 
            "李公维扬彦，高世有绝识。", 
            "丧乱二十年，所向无定迹。", 
            "或寓南山南，或侨北山北。", 
            "岂不念子孙，为置美田宅。", 
            "积金与广业，视彼皆下策。", 
            "惟于方寸地，平居常种德。", 
            "诗书即耒耜，仁义乃沟洫。", 
            "利欲比稂莠，孝悌为黍稷。", 
            "既无水旱忧，宁假耘耔力。", 
            "富势不能夺，螟蟊不能贼。", 
            "一气涵至和，沛然有馀泽。", 
            "兰芽茁庭砌，玉树森相植。", 
            "家训重义方，弗效于墙䦧。", 
            "高堂日清晏，燕乐宜酒食。", 
            "坐上无白丁，谈笑尽逢掖。", 
            "封胡与羯末，侃侃咸侍侧。", 
            "父菑子肯播，慈颜喜盈色。", 
            "大书特书之，世作贻谋则。"
        ], 
        "title": "存耕堂为维扬李廷仲", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "攀折道旁柳，相送道旁人。", 
            "行人视无用，弃掷随车尘。", 
            "折来既弃掷，赠之有何情。", 
            "本不管别离，别离情自生。", 
            "三复章台词，再和阳关曲。", 
            "旧恨与新愁，几换依依绿。", 
            "不如且休折，留与归鸦宿。", 
            "但使树多阴，归鸦来自熟。"
        ], 
        "title": "折杨柳", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "我生行年四十五，去年失恃今何怙。", 
            "四人兄弟一人在，敢叹零丁与孤苦。", 
            "家贫无田惟有书，读书未遇将何如。", 
            "不农不商又不禄，百事无成生计疏。", 
            "大儿痴顽无好习，见人懒作低头揖。", 
            "小儿学语未分明，近始扶床能独立。", 
            "山妻抱儿认父面，愿汝父子长相见。", 
            "但令骨肉在眼前，到老不嫌贫与贱。", 
            "纫穿补绽无时息，昼纺绵花连夜绩。", 
            "食指衣身累转多，头焦鬓秃空啾唧。", 
            "婢较初来过半长，手拙未解调羹汤。", 
            "学攻针线更迟钝，两日一裤缝三行。", 
            "苍头入门懒无匹，面垢脚朘常菜色。", 
            "使令内外岂云无，自然不得分毫力。", 
            "破屋数间如玉川，床头旧物馀青毡。", 
            "愁来就枕且醉眠，万事得失皆由天。"
        ], 
        "title": "立春日偶书", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "去年西郊三日雪，故人满眼情欢悦。", 
            "相邀不愧竹兜寒，酒后酣歌耳还热。", 
            "今年西郊雪又飞，故人故人胡不归。", 
            "公冶缧绁竟何罪，蓝关去马音书稀。", 
            "临清官閒陶谢流，造物乃与人为仇。", 
            "延陵欲挂树头剑，不知何处寻荒丘。", 
            "此时尽为丰年喜，我思故人愁未已。", 
            "忍向今年说去年，未必明年更何似。"
        ], 
        "title": "蜡月十日大雪有怀去年在会诸友时临清已死", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "伊喔寒鸡啼未了，人在霜天待天晓。", 
            "仪礼喧呼已唱名，犹怪朝官来不早。", 
            "马上公卿兀残梦，手冷青丝无力控。", 
            "酒醒未得半夜眠，又被纱笼催走动。", 
            "何如野老住深村，日高丈五犹闭门。"
        ], 
        "title": "何如野老住深村二首 其一", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "此行敢谓儒冠误，进步青云登仕路。", 
            "不投光范一封书，底用蓬莱三献赋。", 
            "鸡鸣待诏留金马，日仄拜辞丹陛下。", 
            "独持使节瘴乡来，性命鸿毛身土苴。", 
            "何如野老住深村，一生不识州县门。"
        ], 
        "title": "何如野老住深村二首 其二", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "元龙豪气高百尺，眼界只嫌平地窄。", 
            "小楼窗户出林开，面对好山如好客。", 
            "好山可望不可招，或若有意来相朝。", 
            "世间万事迹易扫，惟有山色无时消。", 
            "蓬莱之股畴割左，似是天边落星堕。", 
            "偶然唤作大小金，十二峰头青朵朵。", 
            "楼中看山无厌时，阴晴朝暮总相宜。", 
            "何须他求赋挹翠，倚阑满目无声诗。", 
            "几家有楼能看山，有楼无人如我閒。", 
            "山外看山山更好，反胜俗子居山间。"
        ], 
        "title": "挹翠楼为周彦章", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "君不见良马出自余吾渊，体流赤汗口赭涎。", 
            "目如华星走如烟，鸡鸣鞴越夕税燕。", 
            "天地不足相周旋，亲随真龙飞上天。", 
            "乃在元狩之二年，奚官鞚引丹墀前。", 
            "锦鞯玉勒黄金鞭，重价不售如山钱。", 
            "玉山之禾新甫柏，为刍为皂声籍籍。", 
            "当时图写岂无人，神骏不传空自惜。", 
            "开元画马谁称首，曹韩并驾真希有。", 
            "歘见骅骝笔法亲，孟頫王孙今绝手。", 
            "看画非难识画难，此图未许常人观。", 
            "眼中有画始知画，但恨世无杨契丹。"
        ], 
        "title": "赵文敏公画马", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "惜春情重减香肌，正及提孩学步时。", 
            "莫道芭蕉通换叶，已无一笔旧题诗。"
        ], 
        "title": "芭蕉士女二首 其一", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "春来心事恐人知，懒写芭蕉叶上诗。", 
            "记得霓裳新乐谱，晚凉偷按玉参差。"
        ], 
        "title": "芭蕉士女二首 其二", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "草堂真率更无加，悬榻待君能几家。", 
            "梅雪轩中春有约，莫教孤负海棠花。"
        ], 
        "title": "次韵俞原举雪中见寄五首 其一", 
        "type": "绝句", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "摇落空山无茂林，仅馀松柏岁寒心。", 
            "洛阳闻扫城中雪，只有袁安住处深。"
        ], 
        "title": "次韵俞原举雪中见寄五首 其二", 
        "type": "绝句", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "雪绕鸳湖景绝尘，王恭鹤氅倍风神。", 
            "此时为子遥相忆，欲作山阴访戴人。"
        ], 
        "title": "次韵俞原举雪中见寄五首 其三", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "西郊风雪满天时，坐隐乌皮独尔思。", 
            "书札未来先得喜，鹊声偏在傍檐枝。"
        ], 
        "title": "次韵俞原举雪中见寄五首 其四", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "过雁无凭望欲迷，春波只隔五茸西。", 
            "相思此夜何终极，月在青天水在溪。"
        ], 
        "title": "次韵俞原举雪中见寄五首 其五", 
        "type": "绝句", 
        "yun": "齐"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "金鸭香残犹有烬，银台烛灭仅留心。", 
            "夜深月到蔷薇架，斜送窗间一角阴。"
        ], 
        "title": "夜坐", 
        "type": "绝句", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "文渊阁下随朝士，右顺门西待诏人。", 
            "中使口传銮驾出，各将封事御前陈。"
        ], 
        "title": "效秦文仲绝句四首 其一", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "日上东华暖雾开，御河金水碧于苔。", 
            "内廷擎出青凉伞，知是黄门进膳来。"
        ], 
        "title": "效秦文仲绝句四首 其二", 
        "type": "绝句", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "朱衣绣袄织金花，宝盖仙幢拥翠华。", 
            "文武班齐天乐奏，龙头小辇载官家。"
        ], 
        "title": "效秦文仲绝句四首 其三", 
        "type": "绝句", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "百官朝罢乘舆还，阶下龙媒立仗间。", 
            "燕避罘罳风不动，黄金宫阙五云间。"
        ], 
        "title": "效秦文仲绝句四首 其四", 
        "type": "绝句", 
        "yun": "删"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "桥逢朱雀题无柱，巷入乌衣住有人。", 
            "野老不知前代事，却嫌过客问梁陈。"
        ], 
        "title": "金陵怀古", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "船头奔浪响潺潺，雪捲云翻汹涌间。", 
            "只恐好风帆去疾，匆匆过却小孤山。"
        ], 
        "title": "早发安庆喜得顺风", 
        "type": "绝句", 
        "yun": "删"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "咫尺仙岩不可寻，甘棠何处閟清阴。", 
            "洞门只在烟萝里，无路攀缘枉费心。"
        ], 
        "title": "次韵濂溪先生题罗天岩诗（有引）", 
        "type": "绝句", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "郎当岭外分司马，惶恐滩头奉使船。", 
            "到处不如归去好，南窗寄傲北窗眠。"
        ], 
        "title": "过郎当岭", 
        "type": "绝句", 
        "yun": "先"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "一车南去两帆西，白首林泉独短藜。", 
            "为问闽中听谢豹，何如清夜楚猿啼。"
        ], 
        "title": "次韵张林泉兄弟倡和三首 其一", 
        "type": "绝句", 
        "yun": "齐"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "友于情重尺书稀，各向西风怨落晖。", 
            "肠断几声嘹呖雁，如何不作一行飞。"
        ], 
        "title": "次韵张林泉兄弟倡和三首 其二", 
        "type": "绝句", 
        "yun": "微"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "别来几度菊花黄，三径至今浑未荒。", 
            "再见不无存没感，登高更忍作重阳。"
        ], 
        "title": "次韵张林泉兄弟倡和三首 其三", 
        "type": "绝句", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "偻指浮生半百过，少年豪气渐消磨。", 
            "人来献岁无他祝，乡里衣冠剩不多。"
        ], 
        "title": "丙寅岁旦试笔", 
        "type": "绝句", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "将军老去已封侯，汗血功成百战秋。", 
            "得放华阳春草里，黄金何必更笼头。"
        ], 
        "title": "赵松雪承旨瘦马图", 
        "type": "绝句", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "昨夜灯花旦鹊声，不知有意与无情。", 
            "丁宁稚子应门去，今日人来好出迎。"
        ], 
        "title": "闻鹊", 
        "type": "绝句", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "玉麋驮醉夜阑珊，又是瑶池赴宴还。", 
            "青鸟只通方朔信，如何再不到人间。"
        ], 
        "title": "王母醉归图", 
        "type": "绝句", 
        "yun": "删"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "乔家姊妹尽知书，宫样云鬟学得梳。", 
            "虽在流离欢亦足，中郎有女不能如。"
        ], 
        "title": "二乔图", 
        "type": "绝句", 
        "yun": "鱼"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "谁载西施出五湖，一朝麋鹿上姑苏。", 
            "后人说起亡吴恨，犹向台边酹子胥。"
        ], 
        "title": "伍胥庙", 
        "type": "绝句", 
        "yun": null
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "幸蜀殃根在一身，香囊忍委马嵬尘。", 
            "池中只有残汤水，不见当时出浴人。"
        ], 
        "title": "华清池", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "莫恨丹青画不真，后宫那得更无人。", 
            "和亲果是宁边计，何惜区区妾一身。"
        ], 
        "title": "昭君图", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "脱下凌波一瓣莲，当时掷弃马嵬前。", 
            "偶然老媪收藏得，犹有痴人费看钱。"
        ], 
        "title": "贵妃袜", 
        "type": "绝句", 
        "yun": "先"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "送人北去又南来，路口垂杨眼见栽。", 
            "自有此船摇此渡，几回到岸几回开。"
        ], 
        "title": "渡船老翁", 
        "type": "绝句", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "蒲团竹榻乌皮几，羽扇纶巾鹤氅衣。", 
            "不独市朝无此客，山间林下见应稀。"
        ], 
        "title": "赠隐者张山人", 
        "type": "绝句", 
        "yun": "微"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "今夜中秋月，清光满太空。", 
            "乾坤同覆载，故旧各西东。", 
            "馀事皆身外，浮生亦梦中。", 
            "惟凭一杯酒，酬此桂花风。"
        ], 
        "title": "中秋感怀二首 其一", 
        "type": "律诗", 
        "yun": "东"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "昔闻天柱乐，今慨庾楼空。", 
            "玉字青冥上，银桥碧汉东。", 
            "舞庭鸾绕侧，捣药兔居中。", 
            "桂子飘香处，凭阑立下风。"
        ], 
        "title": "中秋感怀二首 其二", 
        "type": "律诗", 
        "yun": "东"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "凤去名犹在，龙蟠势莫过。", 
            "好春三月最，遗恨六朝多。", 
            "寂寞金莲步，凄凉玉树歌。", 
            "对花须痛饮，感慨欲如何。"
        ], 
        "title": "凤台怀古", 
        "type": "律诗", 
        "yun": "歌"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "行乐非无分，依违必有因。", 
            "江山能爱客，风雨故留人。", 
            "篷底茶烟湿，樽前竹叶醇。", 
            "米家船似屋，到处白鸥驯。"
        ], 
        "title": "陪陆友章登佘山值雨", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "海屋添筹日，天河役鹊时。", 
            "偷桃嗔曼倩，授枣谢安期。", 
            "醉里生涯好，閒中岁月迟。", 
            "若邀汤饼客，须遣广成知。"
        ], 
        "title": "寿陆宅之先生", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "田家信五行，甲子只祈晴。", 
            "柱础俄先润，天瓢忽屡倾。", 
            "水声寒汨汨，云气白英英。", 
            "缩手防揫敛，农人奈此情。"
        ], 
        "title": "次韵俞仲基对雨二首 其一", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "竟日无聊赖，愁来睡转浓。", 
            "故人离别后，往事梦魂中。", 
            "儿懒如工部，妻贤异敬通。", 
            "业耕天未许，淫雨故妨农。"
        ], 
        "title": "次韵俞仲基对雨二首 其二", 
        "type": "律诗", 
        "yun": null
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "村落萧条甚，犹如丧乱民。", 
            "谁家能乐业，何处可容身。", 
            "野哭添新鬼，风流减旧人。", 
            "今年寒食泪，不觉易沾巾。"
        ], 
        "title": "寒食夙兴闻有祭墦而野哭者因怀梅雪父子澄心祖孙并耕读汝舟孟熙诸迁客况民有饥色屋多逃亡感存念殁悲不胜情", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "瑞象新年有，纤埃到处无。", 
            "山开银洞府，地涌玉浮屠。", 
            "笔冻诗难写，樽空酒更沽。", 
            "重茵莫嫌冷，跣足有樵夫。"
        ], 
        "title": "次韵陆宅之雪中见示", 
        "type": "律诗", 
        "yun": "虞"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "滩声何汹涌，未到已先闻。", 
            "乱石狼牙出，支流燕尾分。", 
            "天寒虹复见，山晚日初曛。", 
            "倦客无机事，沙鸥自一群。"
        ], 
        "title": "上滩", 
        "type": "律诗", 
        "yun": "文"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "一滩盘几曲，两界会三叉。", 
            "磊磊水中石，斑斑岩上花。", 
            "牛归知熟路，犬吠是谁家。", 
            "舟子相催促，天寒日易斜。"
        ], 
        "title": "下滩", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "閒居心不竞，无辱也无荣。", 
            "涧水流来曲，松风响得清。", 
            "东林因社入，南亩待时耕。", 
            "敕断相关事，寻思效子平。"
        ], 
        "title": "南村杂兴次韵陶九成十首 其一", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "郊墟鸣吠接，邻曲往来通。", 
            "好古襟期远，登高眼界空。", 
            "鹿肥茸嫩碧，鹤长顶深红。", 
            "何以扶衰老，君臣药有功。"
        ], 
        "title": "南村杂兴次韵陶九成十首 其二", 
        "type": "律诗", 
        "yun": "东"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "白云和地扫，明月就窗赊。", 
            "囊蓄三年艾，庭栽四季花。", 
            "旋炊鱼信美，新酿酒偏嘉。", 
            "稳代青鞋步，肩舆胜鹿车。"
        ], 
        "title": "南村杂兴次韵陶九成十首 其三", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "祈晨投里社，学圃问园丁。", 
            "高阁屠龙技，重刊相鹤经。", 
            "浩歌惊木客，幽讨泣山灵。", 
            "长为催诗债，人来夜扣扃。"
        ], 
        "title": "南村杂兴次韵陶九成十首 其四", 
        "type": "律诗", 
        "yun": "青"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "雾敛山罗列，云来树隐藏。", 
            "芝田平似案，花宅小如航。", 
            "侍立皆清秀，交游尽老苍。", 
            "閒身百无事，天赐醉为乡。"
        ], 
        "title": "南村杂兴次韵陶九成十首 其五", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "尽称家法好，生计孰云疏。", 
            "妇肯随夫唱，儿能读父书。", 
            "为花春载酒，因月夜巾车。", 
            "惟恐声名出，难容只隐居。"
        ], 
        "title": "南村杂兴次韵陶九成十首 其六", 
        "type": "律诗", 
        "yun": "鱼"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "爱居山水窟，因此托归耕。", 
            "不仕名逾重，非臞貌自清。", 
            "神交来太乙，梦谶应长庚。", 
            "有酒能留客，毋劳问治生。"
        ], 
        "title": "南村杂兴次韵陶九成十首 其七", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "一曲清泠水，深如濯锦江。", 
            "啭枝花底鸟，吠窦月中厖。", 
            "鱼罧通西泖，茶烟起北窗。", 
            "许多幽隐趣，不让鹿门庞。"
        ], 
        "title": "南村杂兴次韵陶九成十首 其八", 
        "type": "律诗", 
        "yun": "江"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "五柳如今宅，云间第一林。", 
            "竹肥鞭笋出，松老茯苓深。", 
            "鹅放临池浴，莺听出谷吟。", 
            "朝冠非懒戴，发自不胜簪。"
        ], 
        "title": "南村杂兴次韵陶九成十首 其九", 
        "type": "律诗", 
        "yun": "侵"
    }, 
    {
        "author": "董纪", 
        "era": "明", 
        "subtype": "五言律诗", 
        "text": [
            "南村风景异，胜似辋川多。", 
            "山露前峰塔，江明落照波。", 
            "诗僧留偈别，学究抱琴过。", 
            "石上残棋局，旁观已烂柯。"
        ], 
        "title": "南村杂兴次韵陶九成十首 其十", 
        "type": "律诗", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "香蔼天门卫仗閒，例随鹓鹭入朝班。", 
            "侍仪引进名初奏，给事传宣赏就颁。", 
            "宫扇受风开雉尾，衮衣耀日动龙颜。", 
            "腐儒何幸遭明圣，得预观光禁阙间。"
        ], 
        "title": "九月三日奉天门早朝得赐宝镪", 
        "type": "律诗", 
        "yun": "删"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "大明开运主文昌，多士争能翰墨场。", 
            "有分只尝光禄酒，无缘得享大官羊。", 
            "殿庭重典归仪礼，乐府新声出教坊。", 
            "喜动天颜蒙顾问，朝衣熏染御炉香。"
        ], 
        "title": "九月十四日上亲策试赐膳华盖殿西庑下以大行皇后丧设酒不荤", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "蓬莱日映柘袍黄，宫扇低回翊御床。", 
            "乐谱总传天上曲，炉烟不是世间香。", 
            "九重德意通蛮貊，一统根基轶汉唐。", 
            "晚进小臣亲得睹，愧无才力赋长杨。"
        ], 
        "title": "十月十五日奉天殿早朝", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "船出龙湾去路赊，故乡回首眇天涯。", 
            "一双柔橹西风逆，三面空樯落日斜。", 
            "云起淮山将作雨，潮登江岸欲吞沙。", 
            "明朝采石经行处，闪闪寒空见落鸦。"
        ], 
        "title": "十月十有六日早发龙江驿晚泊新河上流望采石山", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "美景良辰不易逢，高堂欢宴且从容。", 
            "画阑芍药笼灯照，银碗樱桃和酪供。", 
            "公子清谈霏唾玉，佳人低唱敛眉峰。", 
            "主宾乐有如渑酒，起坐喧哗意正浓。"
        ], 
        "title": "春晖堂宴集", 
        "type": "律诗", 
        "yun": "冬"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "壮士如貔力拔山，将军勇气盖人寰。", 
            "旌旗影里蚩尤动，鼙鼓声中觇骑还。", 
            "印佩黄金龟作钮，剑磨白雪兽衔镮。", 
            "不妨谈笑青油幕，预遣精兵夜守关。"
        ], 
        "title": "帐房坐眺次韵张思廉", 
        "type": "律诗", 
        "yun": "删"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "当代搜罗急俊英，岂容徒老鹿门耕。", 
            "淮南幕府多招隐，水北山人最得名。", 
            "参术正须归狄笼，盐梅甫用入商羹。", 
            "只应湖上秋风起，犹为鲈鱼惜此行。"
        ], 
        "title": "送石达卿赴淮南之辟", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "万里长风扫积阴，碧天如洗籁沉沉。", 
            "今宵何处无明月，比屋谁家有赏心。", 
            "诗句惊人从和寡，酒杯到手莫辞深。", 
            "南楼已负凭阑约，老子胡床兴不禁。"
        ], 
        "title": "宅之约余中秋过小海楼不克往", 
        "type": "律诗", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "钓船随处可为生，二十馀年不到城。", 
            "剩水残山原自在，清风明月有谁争。", 
            "元真解后留诗别，甫里寻常载酒迎。", 
            "南往北来无定迹，恐人情熟渐知名。"
        ], 
        "title": "渔隐为赖善卿", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "海上高僧屋数椽，珊瑚碧树绕阶前。", 
            "过桥云磬天台寺，对岸风帆日本船。", 
            "龙女献珠来供佛，鲛人分席与参禅。", 
            "百千劫数如弹指，眼见桑田几变迁。"
        ], 
        "title": "海屋为彝古鼎赋", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": null, 
        "text": [
            "凄烟衰草平原暮，二士千秋那得寤。", 
            "閒愁不到钓鱼矶，习心未遣亡羊路。", 
            "苇花平岸变霜容，总是窗前书带丛。", 
            "何时棹向朱泾去，船子元无半字踪。"
        ], 
        "title": "丙申闰秋舟行池州江中题陈徵君仲醇小昆山舟中读书图", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "著处欢迎恐相失，金华千人万人出。", 
            "旧恩耿耿新荣观，阡陌骈阗委虚室。", 
            "竹马儿童拥翠旌，章缝弟子看雄笔。", 
            "依依棠树逼丰茸，朗朗玉山高崒嵂。", 
            "郢中飞雪再徵歌，黍谷驱寒为吹律。", 
            "君不见黄次公，承恩召见明光宫。", 
            "五马俄纡丞相绶，颍川父老何当逢。", 
            "又不见蜀文翁，明经奖士邹鲁同。", 
            "岂有皋比秋宪府，高悬水镜摩层空。", 
            "何限尘埃腾宝剑，几从爨下赏枯桐。", 
            "八咏之楼可搥碎，力追正始还庞鸿。", 
            "纵横越甸三千里，流风遗爱都如此。", 
            "畏垒兴思未足多，万潭沉石徒为尔。", 
            "我亦谈经五伎穷，空山独往携孤筇。", 
            "文章有神交者道，尊前豁达开心胸。", 
            "朱霞半天何历落，云梦八九殊春容。", 
            "一似鍧鈜万石钟，又似森梢百尺松。", 
            "孔文举，郭林宗，千秋快士谁希踪。", 
            "平生不复骇真龙，神理绵绵欲往从。", 
            "传闻胜事画难工，为赋菁莪继国风，谁其采之达九重。"
        ], 
        "title": "金华谣为周斗垣学宪", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "白云何来照象罔，不作寻常珂佩响。", 
            "于阗之玉昆吾刀，雕琢鸠形大于掌。", 
            "恰称仙人九节筇，颁自君王灵寿赏。", 
            "撑柱倾天会有时，披寻福地能萧爽。", 
            "八千岁月老堪扶，十五连城差足享。", 
            "昔有卢敖曾挟之，垂赤豹兮骖文螭。", 
            "飞扬跋扈污漫期，手佩玉鸠如佩觿。", 
            "狡狯变化儿童嬉，掊风作雨尔所为。", 
            "天老倦游鸠倦飞，龙梭一跃归葛陂。", 
            "杖化葛陂龙，鸠啼昆丘树。", 
            "回翔抵鹊村，更与非能遇。", 
            "五更祝哽布初筵，九十造朝随舄履。", 
            "帝师绵邈鸟不闻，巢居谁与接慇勤。", 
            "一从鼠璞邀高价，那见鹰眸好策勋。", 
            "神物悠悠委草莽，野人得以遗山长。", 
            "白璧应难荐十双，青蛙那可消几两。", 
            "悬矢知当屈揽初，挂钱便起黄垆想。", 
            "蒲坂平阳辑瑞新，万壑千岩胡独往。", 
            "玺书一日下安车，玉鸠飞向铜龙上。"
        ], 
        "title": "玉鸠歌寿陈子有观察", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "两丸熠煜跳天门，风尻气马无停辕。", 
            "欲界仙都瓯海里，幔亭自昔曾孙里。", 
            "神霄高外更无高，神瀵水穷重得水。", 
            "凌倒景兮乘玄云，搆取清微大赤文。", 
            "叩洞天兮搜福地，婆娑鸟迹鱼虫字。", 
            "九曲棹歌丹九转，十年尘土肠为遣。", 
            "卢敖竹杖亘千寻，黄石阴符遗一卷。", 
            "回思九陌走黄埃，浮名于我何有哉。", 
            "渔父桃源岂再来，天公粉本深徘徊。", 
            "不贪大药七黄金，祗爱清音叶素琴。", 
            "故人持赠好东绢，仙山属我开生面。", 
            "布袜青鞋不用将，云鬟雾髻长相见。", 
            "有美林夫子，偏怜顾虎痴。", 
            "披图选其胜，卜筑将因之。", 
            "西岭烟升焚宝鸭，东峰日上苍龙夹。", 
            "依依蝴蝶梦中归，所欠鹓鸾插翅飞。", 
            "直是舜耕田巳熟，直缘商战貌多肥。", 
            "解道仙凡途岂隔，朝凡暮圣忽复易。", 
            "武夷洞口憩灵踪，紫阳祠畔荒行迹。", 
            "省雨须从好两星，积风但养摩天翮。", 
            "宦路无穷素作缁，学人漫看朱成碧。", 
            "我袖长怀一瓣香，更添下拜岩岩石。"
        ], 
        "title": "题武夷山图用何光禄匪莪原韵赠林纳言省庵", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "海上三山春色早，青池阿母驰青鸟。", 
            "南岳存华初度年，霞缨朱佩光缭绕。", 
            "遥遥华冑两名家，辟疆之竹河阳花。", 
            "紫薇凤阁连三殿，彤管鸾章贲六珈。", 
            "廿载金门称避世，鸡鸣赠佩寻常事。", 
            "道韫终多林下风，秦嘉每报途中字。", 
            "超然燕处诵黄庭，鬒发朱颜学鍊形。", 
            "能将谌母兼庞母，能解珠经胜玉经。", 
            "檀施铢衣香积饭，缤纷幢盖天花散。", 
            "绣佛钋神大内知，琳宫贝藏来真旦。", 
            "不因福果尚空虚，龙女能衔照乘珠。", 
            "诗有鸣鸠章壶范，人同兰玉绕庭隅。", 
            "九华烂熳元宵候，梅花恰与优昙逗。", 
            "称觞宁羡八千春，载笔敢从中垒后。"
        ], 
        "title": "寿潘中舍顾夫人六帙", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "江南欲作名园记，海上河阳看世济。", 
            "尚书綦履故遗声，右辖风流恢赐第。", 
            "考德真将独乐同，贻谋却与平泉异。", 
            "种木于今及百年，歌钟甲第长依然。", 
            "阅尽人间陵与谷，肯堂肯搆归象贤。", 
            "森稍嘉树成蹊径，突兀危峰出市廛。", 
            "白水朱楼相掩映，中池方广成天镜。", 
            "刷羽凫鹥迎向人，瀺嚼游鱼波不定。", 
            "水北楼台照碧霄，桂为栋兮兰为橑。", 
            "邀宾盈百犹虚敞，鼓吹数部仍寥寥。", 
            "水南岚翠何缥缈，雕琢云根成夭矫。", 
            "磴道周遮洞壑深，游人往往迷幽讨。", 
            "飞梁百尺亘长虹，别有林扉接水穷。", 
            "名花异药不知数，经年瑶圃留春风。", 
            "主人夙有烟霞赏，王事驰驱多鞅掌。", 
            "又衔新诏五羊城，万里家山劳梦想。", 
            "不辞为作辋川图，一似披形入玉壶。", 
            "昼绣正看荣梓里，年华况值挂桑弧。", 
            "君不见鸿乙草堂传画史，一丘一壑徒为尔。", 
            "又不见洪厓仙人拔宅居，旧时城郭曾无馀。", 
            "何如世业俪金谷，吏耶隐耶俱不俗。", 
            "五岳仙仙纵所如，卧游乡思常相续。", 
            "君生亦是我生辰，大斗年年持介福。"
        ], 
        "title": "乐寿图歌为潘百朋寿", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "古剑寒锋青槭槭，昔年得之丰城客。", 
            "阴阳为炭天地炉，谁锻钝钩金跳踯。", 
            "琉璃匣里莲花色，明月环端秋水碧。", 
            "自是荆轲一片心，佩将燕市频磨拭。", 
            "传闻西陲烽火惊，龙泉夜吼如有神。", 
            "拔剑起舞抉星辰，旋风烁电光燐㶷。", 
            "决尽胡云一万里，血溅胡天净虏尘。"
        ], 
        "title": "击剑篇（馆课）", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": null, 
        "text": [
            "清标灿蕣华，幽意同枯木。", 
            "五岳一孤筇，三峨一茆屋。", 
            "笔带锦江锦，囊携玉山玉。", 
            "人言蜀道难，柰此摩天鹄。"
        ], 
        "title": "赠扈芷师归蜀", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "声色无端不我期，缘心应处亦如之。", 
            "若人欲走无生国，除却斯门总路岐。"
        ], 
        "title": "读寒山子诗漫题十二绝 其一", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "六根选择耳圆通，窍在无思自应中。", 
            "此观若成何以验，人嘲人赞响排空。"
        ], 
        "title": "读寒山子诗漫题十二绝 其二", 
        "type": "绝句", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "儒衣僧履道家巾，三教无依是此人。", 
            "馀子纷纷立门户，长空不倩扫埃尘。"
        ], 
        "title": "读寒山子诗漫题十二绝 其三", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "怪底前人忒受瞒，一生知破几蒲团。", 
            "争知信得迷时及，随分阿鼻与涅槃。"
        ], 
        "title": "读寒山子诗漫题十二绝 其四", 
        "type": "绝句", 
        "yun": "寒"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "勋业终归马伏波，閒身孰与钓台多。", 
            "金刚圈子才吞却，百劫熏修不奈何。"
        ], 
        "title": "读寒山子诗漫题十二绝 其五", 
        "type": "绝句", 
        "yun": "歌"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "接得西来最上机，一生须及尽玄微。", 
            "但言顿悟无修證，热病教君失转依。"
        ], 
        "title": "读寒山子诗漫题十二绝 其六", 
        "type": "绝句", 
        "yun": "微"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "种种纲宗是卦文，吉凶请向自家论。", 
            "若言密室传心印，辜负当天月一轮。"
        ], 
        "title": "读寒山子诗漫题十二绝 其七", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "家资了□□湘流，太华山边撤石头。", 
            "个是学人真榜样，深闺儿女漫悠悠。"
        ], 
        "title": "读寒山子诗漫题十二绝 其八", 
        "type": "绝句", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "羽士争谈不死方，到头若个免无常。", 
            "神仙留下真丹诀，先取生时死一场。"
        ], 
        "title": "读寒山子诗漫题十二绝 其九", 
        "type": "绝句", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "千树青松养圣胎，常年石户不关开。", 
            "山中莫道无俦侣，片片閒云自往来。"
        ], 
        "title": "读寒山子诗漫题十二绝 其十", 
        "type": "绝句", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "举著空宗便道无，如盲说象太模糊。", 
            "请君自对秦宫镜，两道眉毛历历孤。"
        ], 
        "title": "读寒山子诗漫题十二绝 其十一", 
        "type": "绝句", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "赤骨萧然巳露形，更堪橐盖逐狐精。", 
            "年来赌去千金駮，但任跛驴三脚行。"
        ], 
        "title": "读寒山子诗漫题十二绝 其十二", 
        "type": "绝句", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "乘轩百道拜行尘，不独奎章昼锦新。", 
            "江左流离诗里画，寰区人物眼中筋。"
        ], 
        "title": "送唐元徵太史二首 其一", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "平生温饱笑人痴，练到风尘更不疑。", 
            "君向世流真砥柱，许吾一面佐偏禆。"
        ], 
        "title": "送唐元徵太史二首 其二", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "柳绿花明出楚都，晴骄衣綵散春芜。", 
            "何人不咏南陔句，解印惟看此大夫。"
        ], 
        "title": "送楚方伯薛青雷", 
        "type": "绝句", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "画里拈将楚客词，登山临水送新知。", 
            "苍苍葭荻三千里，尽是怀人入梦时。"
        ], 
        "title": "送冯咸甫", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "蓬窗听雨夜迢迢，谁遣尊前慰寂寥。", 
            "楚畹众香都好在，尧阶瑞草不曾凋。"
        ], 
        "title": "送张了心归楚二首 其一", 
        "type": "绝句", 
        "yun": "萧"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "来雁霜天楚客归，野情祗受薜萝衣。", 
            "只今白社詶裴迪，绝胜朱门荐陆机。"
        ], 
        "title": "送张了心归楚二首 其二", 
        "type": "绝句", 
        "yun": "微"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "百叠松篁绕画楹，羊肠峻坂划然平。", 
            "愚公践华差如意，金母升天亦有行。"
        ], 
        "title": "范长倩偕隐天平山居四首 其一", 
        "type": "绝句", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "滇海奇游万里馀，天平楼阁化人居。", 
            "鹿门不独偕庞隐，彤管犹闻续汉书。"
        ], 
        "title": "范长倩偕隐天平山居四首 其二", 
        "type": "绝句", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "不羡金茎去日边，龙文双剑鹿台前。", 
            "摄将维室三千界，奏取唐山十五篇。"
        ], 
        "title": "范长倩偕隐天平山居四首 其三", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "连峰仄径斸云根，只尺星辰若可扪。", 
            "能赋五噫专五岳，此中端合唤皋门。"
        ], 
        "title": "范长倩偕隐天平山居四首 其四", 
        "type": "绝句", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "鸥友鲈乡两不猜，石城秋霁净飞埃。", 
            "最怜六代风流地，重有青莲赋凤台。"
        ], 
        "title": "寄叶台山宗伯留都", 
        "type": "绝句", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "疏露微云落叶前，新诗格外倍清妍。", 
            "涪翁句法依然在，管领家风五百年。"
        ], 
        "title": "詶黄侍御", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "分司不为厌承明，一片冰壶佐夏卿。", 
            "宾从每传投辖事，吏人犹识弃繻生。"
        ], 
        "title": "赠李为与浒墅主政四首 其一", 
        "type": "绝句", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "岂有修心碍市喧，公馀静注五千言。", 
            "曾闻仙李盘根长，知是玄元几叶孙。"
        ], 
        "title": "赠李为与浒墅主政四首 其二", 
        "type": "绝句", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "雀舌龙团旧谱传，春风初逗斗茶天。", 
            "劳人水递何须置，廨宇相望第二泉。"
        ], 
        "title": "赠李为与浒墅主政四首 其三", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "三品南金禹贡陈，九流清鉴待方甄。", 
            "关门天地从来阔，青眼相看得几人。"
        ], 
        "title": "赠李为与浒墅主政四首 其四", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "万壑渟泓镜水清，仙人玉尺照湖明。", 
            "挹将汉阙金茎露，散入天阶瑞草生。"
        ], 
        "title": "赠李玉完侍御督学四首 其一", 
        "type": "绝句", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "选骥星精切紫垣，春台仙李露华温。", 
            "直罗江左为沙苑，会见山阴有狄门。"
        ], 
        "title": "赠李玉完侍御督学四首 其二", 
        "type": "绝句", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "朱陵桃子千年实，楚国连城三献非。", 
            "凤翥乍书花自雨，龙睛才点画能飞。"
        ], 
        "title": "赠李玉完侍御督学四首 其三", 
        "type": "绝句", 
        "yun": "微"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "不忿胡笳内地闻，子衿何必少终军。", 
            "论文一变南朝体，运策兼收绝塞勋。"
        ], 
        "title": "赠李玉完侍御督学四首 其四", 
        "type": "绝句", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "万壑千峰拥大行，半归粉本半奚囊。", 
            "故应眼孔无拳石，凭寄乡心到草堂。"
        ], 
        "title": "张君山丈北游作此为赠时时展观家山不远", 
        "type": "绝句", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "郑子尚淹秦博士，张衡不薄汉灵台。", 
            "因君重举隋岗事，觉我新从楚畹来。"
        ], 
        "title": "谭广文练江相见走笔为赠", 
        "type": "绝句", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "金光瑶草药苗新，一种仙灵岂了因。", 
            "欲向黄梅参法要，莲花涧里万休人。"
        ], 
        "title": "赠万休上人", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "雪堂行脚到朱门，檀度几缘属利根。", 
            "塑性若能通佛性，赤城霞里瑞光屯。"
        ], 
        "title": "赠天台僧", 
        "type": "绝句", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "衲子相逢不问年，袈裟遍拂五茸烟。", 
            "朝来试剪吴江水，著尔空林落照边。"
        ], 
        "title": "赠湛怀上人", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "龙象森森奉麈谈，直拈教外首楞严。", 
            "欲知末会人天供，雪后梅花百鸟衔。"
        ], 
        "title": "赠觉虚师说经超果", 
        "type": "绝句", 
        "yun": "咸"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "芒鞋踏跛万峰云，手勘青囊玉髓文。", 
            "茶磨山头成共宿，何年黄石更逢君。"
        ], 
        "title": "赠黄企石堪舆", 
        "type": "绝句", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "三度相过二十年，中更陵谷几茫然。", 
            "不须更揣神仙骨，似我林泉巳近仙。"
        ], 
        "title": "赠倪冰泉相士", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "能赋方圆动静诗，澜翻反切亦如之。", 
            "京华无限簪缨客，识字何如八岁儿。"
        ], 
        "title": "赠八岁楚童谙字韵者", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "燕子楼空楚梦孤，舞人谁得似飞奴。", 
            "朝来试彷眉峰影，何处青山不是巫。"
        ], 
        "title": "赠王子玉", 
        "type": "绝句", 
        "yun": "虞"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "访隐到江潭，招携过水南。", 
            "绿蓑怀往迹，白马纵高谈。", 
            "震泽君吞九，中牟我得三。", 
            "宵分灵雨至，罨画半拖蓝。"
        ], 
        "title": "长兴熊坛石令君席上", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "啸自苏门旨，诗仍邺下才。", 
            "琴尊閒闭阁，宾客共登台。", 
            "霁色川原净，秋光睥睨开。", 
            "临觞无限思，极目向蒿莱。"
        ], 
        "title": "青溪徐明府席上", 
        "type": "律诗", 
        "yun": "灰"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "凫舄依天府，文章自选楼。", 
            "青阳开左个，赤县最中牟。", 
            "朔雪梅花骑，江春竹箭流。", 
            "赐金能贳酒，湖上待羊裘。"
        ], 
        "title": "赠萧象林比部", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "帝里文儒盛，明时道术尊。", 
            "一官成蠖屈，多士得龙门。", 
            "吏向淮南隐，经堪濠上论。", 
            "因君访蒙叟，或有漆园存。"
        ], 
        "title": "赠广文之淮阴", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "羁愁不可极，复此听骊歌。", 
            "作吏谁成傲，论才尔自多。", 
            "遥知汝南骑，重向冀方过。", 
            "竹马诸童子，扳迎意若何。"
        ], 
        "title": "赠方众甫之汝州", 
        "type": "律诗", 
        "yun": "歌"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "诏墨九重温，文星执法尊。", 
            "朱轩穷海国，绛帐启桥门。", 
            "水镜名先著，风霜气巳吞。", 
            "遥知拜庆日，桃李解酬恩。"
        ], 
        "title": "杨淇园侍御巡方事竣仍视学南畿诗以为赠 其一", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "才子河东赋，仙郎柱后文。", 
            "人仍依绣斧，士总附青云。", 
            "子舍乘骢路，天闲选骥群。", 
            "何须占剑气，知动斗牛分。"
        ], 
        "title": "杨淇园侍御巡方事竣仍视学南畿诗以为赠 其二", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "孤云曾不住，何事倦飞还。", 
            "道气看眉宇，禅心问骨山。", 
            "试琴鱼出沼，鍊剑虎当关。", 
            "余亦逃虚者，相期白社间。"
        ], 
        "title": "赠吴山人逸金", 
        "type": "律诗", 
        "yun": "删"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "剑授猿公术，碑穷蝌蚪文。", 
            "风尘违壮志，图史策闲勋。", 
            "道广星辰聚，人豪湖海闻。", 
            "醉乡推祭酒，勿作出山云。"
        ], 
        "title": "题画赠陈懿卜山人", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "识尔垂帘日，论交澹世情。", 
            "禁方传海上，侠骨走幽并。", 
            "邛杖供探胜，河车事养生。", 
            "餐霞知不远，窗外九龙横。"
        ], 
        "title": "赠戴虞周", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "联骑向郊坰，争言礼岁星。", 
            "君应有膻行，我得问熊经。", 
            "石髓缘非薄，云将迹更冥。", 
            "何年寻汗漫，吹笛楚山青。"
        ], 
        "title": "赠玉峰道人", 
        "type": "律诗", 
        "yun": "青"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "锡带神光雪，杯浮大士潮。", 
            "孤踪泛江海，瞠眼向云霄。", 
            "说法惟挥麈，逢人或过桥。", 
            "千峰何处住，一偈肯相招。"
        ], 
        "title": "赠衲友", 
        "type": "律诗", 
        "yun": "萧"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "苕霅一时僧，千峰兴欲乘。", 
            "龙蛇随北学，衣钵问南能。", 
            "初地游方惬，弥天秀益增。", 
            "谁知碧云句，侍者续传灯。"
        ], 
        "title": "送僧", 
        "type": "律诗", 
        "yun": "蒸"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "却忆弥天秀，那知异地逢。", 
            "客愁轻九辨，胜赏挟千峰。", 
            "徙倚林中屐，淹留静夜钟。", 
            "何年投白社，一接虎溪踪。"
        ], 
        "title": "赠衲子", 
        "type": "律诗", 
        "yun": "冬"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "香积千人供，黄梅五叶花。", 
            "檀那无住相，功德等恒沙。", 
            "塔影云连水，僧音梵与华。", 
            "宗雷开社后，知尔退堂赊。"
        ], 
        "title": "赠僧", 
        "type": "律诗", 
        "yun": "麻"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "突兀古云根，纷敷赤棘翻。", 
            "堂前霞綵绚，天上露华温。", 
            "托质从玄圃，忘忧合道言。", 
            "应持比金母，百亿化身繁。"
        ], 
        "title": "题百萱图寿李本宁母太夫人", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "星郎拜庆日，华衮玉宸前。", 
            "解老从河上，真封比渭川。", 
            "应知众父父，别有大年年。", 
            "一卷循良传，何如拔宅仙。"
        ], 
        "title": "寿萧封翁八十", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "蘧子知非日，平津对策年。", 
            "掊风轻九万，奏牍富三千。", 
            "琴写山兼水，杯中圣与贤。", 
            "看君多道貌，班缀玉宸前。"
        ], 
        "title": "寿程孝廉卿虞五十", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "新阳回建子，初度叶惟庚。", 
            "卜筑逃虚意，登楼信美情。", 
            "无吟非雪曲，有笔梦花生。", 
            "何必贤良策，平津独晚成。"
        ], 
        "title": "寿吴彦伦五十", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "叱驭犹行路，乘槎自凿空。", 
            "何如浮海使，绝域渺难穷。", 
            "龙节尧封外，鲛衣禹贡同。", 
            "壮夫能许国，在处百灵通。"
        ], 
        "title": "夏鹤田黄门自琉球奉使归致书问讯诗以答之 其一", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "左掖颁圭日，东荒析木天。", 
            "风烟迷甲子，岁月滞丁年。", 
            "抚剑惊波晏，投珠异域传。", 
            "慇勤遗尺鲤，倍起陆沈怜。"
        ], 
        "title": "夏鹤田黄门自琉球奉使归致书问讯诗以答之 其二", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "芳讯到江潭，青霜字字含。", 
            "襜褕行渐远，草木味同参。", 
            "云梦应吞九，峨眉亦有三。", 
            "山中无绿绮，何以报双南。"
        ], 
        "title": "答苏云浦侍御", 
        "type": "律诗", 
        "yun": "覃"
    }, 
    {
        "author": "董守正", 
        "era": "明", 
        "subtype": null, 
        "text": [
            "春意浓如醇酒，缀上玉颜酡首。", 
            "曳杖隔篱看，半吐峭寒香纽。", 
            "知否，知否，却似倚阑红袖。"
        ], 
        "title": "如梦令 红梅", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "帘前绿水映云屏。自盈盈。", 
            "敲得银针独向、画栏凭。粉郎归未曾。", 
            "粉郎空有许多情。未均匀。", 
            "好似帘钩偏重、帐钩轻。鱼钩只几分。"
        ], 
        "title": "鬲溪梅令•赋得卧房阶下插鱼竿", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "不合相携斗草。", 
            "把小名轻告。", 
            "邻娃便说，而今输却，把小名争叫。", 
            "万一侬家输了。", 
            "宁可酬花钞。", 
            "怕他帘外，侍儿窃语，并檀郎知道。"
        ], 
        "title": "西地锦•同三五女伴道小名", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "玉箫阁在花茵，留记月波痕。", 
            "朱扉半掩，青灯半灭，作意销魂。", 
            "半晌月痕移旧处，风淅淅、几度微闻。", 
            "明知不是，伊家屧响，聊且开门。"
        ], 
        "title": "极相思•赋得有约不来过夜半", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "兰汤浴手，窗前先就，红莲娇片。", 
            "须记他原少凌波，休错配、鸳鸯线。", 
            "绣着金身须半面。", 
            "似向侬青眼。", 
            "春笋纤纤近慈云，疑紫竹、林中现。"
        ], 
        "title": "留春令•浣手绣观音", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "当年曾僭。", 
            "昭阳殿。", 
            "燕燕。", 
            "移家新到珠院。", 
            "双双见。", 
            "蕙花半箭。", 
            "衔来健。", 
            "妒双双、画阁穿遍。", 
            "将帘掩。", 
            "雌雄暂教违面。", 
            "心休蹇。", 
            "三生今欠。", 
            "须方便。"
        ], 
        "title": "瑶池燕•开帘引燕", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "避车尘，调蟋蟀，甘称闭户先生。", 
            "多事乘轩还过访，方知人重功名。", 
            "黄金不与侬厮认。", 
            "原是床头冰冷。", 
            "何物误人田二顷。", 
            "散与酒徒须尽。"
        ], 
        "title": "思越人•高轩过", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "云眠月醉青山卧。把好梦、背他偷做。", 
            "杏笺方欲双题和。忽被寒涛鼓破。", 
            "奈未梦、心情犹可。到梦后、凄凉怎过。", 
            "呼奴好伴挑灯坐。今夜梦来须躲。"
        ], 
        "title": "杏花天•忆梦", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "和郎坐，閒话说东家。", 
            "小鸭漫烧宫里饼，香涛滚泼雨前茶。", 
            "春去且由他。", 
            "和郎坐，妆卸玉簪斜。", 
            "戏谱新诗题册叶，轻移小盏护灯花。", 
            "迟迟入帐纱。"
        ], 
        "title": "双调望江南•闺夜", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "几片桃花靧面，一围蝶翅披肩。", 
            "当初生小在人前。", 
            "游郎到，回避只今年。", 
            "饮笑央人索扇，低眸唤婢垂帘。", 
            "犹飘红袖出屏间。", 
            "还偷觑，轻踢凤鞋尖。"
        ], 
        "title": "江月晃重山•初避人", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "豆蔻香含正未笄。", 
            "三年嫣笑手长携。", 
            "羽衾熨处分龙脑，罗幞缝成索麝脐。", 
            "花并蒂，燕双栖。", 
            "合欢犹卜紫姑乩。", 
            "傍人已道成连理，惹得春山翠黛低。"
        ], 
        "title": "鹧鸪天•忆", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "绣苑晴光尽日佳。", 
            "更无愁思望天涯。", 
            "名花结果春前定，小鸟姻缘枝上谐。", 
            "缠锦带，脱金钗。", 
            "秋千架子近香街。", 
            "綵绳握处开裙衩，多少香风正入怀。"
        ], 
        "title": "鹧鸪天•绣苑", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "赋得将离向绮窗。", 
            "桃花流水送游艭。", 
            "柔肠乍结先回九，小字亲钩定取双。", 
            "同玉案，伴银缸。", 
            "惯来一晌不惊尨。", 
            "多情恐逐浮萍去，发愿拈针绣佛幢。"
        ], 
        "title": "鹧鸪天•别", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "两小无猜直到今。", 
            "丙寅鹊脑惯同斟。", 
            "鸳鸯向午常交颈，豆蔻多时始见心。", 
            "曾赋别，几嗣音。", 
            "天涯南北雁难寻。", 
            "归来朱鸟窗前看，应有蛛丝网画琴。"
        ], 
        "title": "鹧鸪天•寄", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "是处常来好当家，惯从明镜看朝霞。", 
            "梦中犹认崔娘枕，扇底难披温令纱。", 
            "人忽别，思无涯。", 
            "归来空讶七香车。", 
            "迎风一笑回头望，䯼髻双簪并蒂花。"
        ], 
        "title": "鹧鸪天•叹", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "何处春风着柳斜。", 
            "深深庭院绿阴遮。", 
            "每弹指处闻花叹，自抵牙时为曲差。", 
            "频减膳，漫呼茶。", 
            "莫将惆怅饯年华。", 
            "门前流水蓝桥锁，犹度当初金犊车。"
        ], 
        "title": "鹧鸪天•慰", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "昨夜天孙罢锦梭。", 
            "轻槎无恙到明河。", 
            "几经私语全珍重，再试真心薄谴诃。", 
            "羞月姊，避鹦哥。", 
            "玉人频问夜如何。", 
            "最怜蝴蝶惊魂骤，输与庄生晓梦多。"
        ], 
        "title": "鹧鸪天•昨夜", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "花阴空覆鸳鸯寝。寒入红衾凛。", 
            "早知好事付秋风。何似当初索性不相逢。", 
            "闻伊别后思量意。窃自沾沾喜。", 
            "累伊憔悴倍心伤。又望伊家索性不思量。"
        ], 
        "title": "虞美人•临风寄语", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "马嵬坡上杨妃血。洒遍枝和节。", 
            "依稀犹是旧檀心。却似唐宫睡去夜初深。", 
            "梅妃应笑胭脂重。欲唤从前梦。", 
            "临池照处映鱼茵。疑向三郎传语倩双鳞。"
        ], 
        "title": "虞美人•限韵咏池上杨妃海棠", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "初捲珠帘看不足。", 
            "翠袖纱窗红映肉。", 
            "犀辟尘埃玉辟寒。", 
            "日暮东风春草绿。", 
            "紫穗红英曾断目。", 
            "绣轭香鞯夜不归。"
        ], 
        "title": "木兰花令•集句", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "疏雨过春城。", 
            "夹岸桃花锦浪生。", 
            "复有楼台衔暮景，新晴。", 
            "树里南湖一片明。", 
            "噭噭夜猿鸣。", 
            "野渡无人舟自横。", 
            "蝴蝶梦中家万里，三更。", 
            "行尽江南数十程。"
        ], 
        "title": "南乡子•舟次集唐", 
        "type": "词", 
        "yun": "庚"
    }, 
    {
        "author": "董少玉", 
        "era": "明", 
        "subtype": null, 
        "text": [
            "雁鸿何处飞鸣，满目萧条黄草。", 
            "书来先寄寒衣，风雨太原秋早。"
        ], 
        "title": "七月寄衣", 
        "type": "六言诗", 
        "yun": "皓"
    }, 
    {
        "author": "董少玉", 
        "era": "明", 
        "subtype": null, 
        "text": [
            "秋后梧桐雕落，故园兄弟衔杯。", 
            "旅梦三更烛影，归心千里尘埃。"
        ], 
        "title": "忆兄妹", 
        "type": "六言诗", 
        "yun": "灰"
    }, 
    {
        "author": "董纪", 
        "era": "明", 
        "subtype": null, 
        "text": [
            "清夜开门满山雪，梅云淡锁朦胧月。", 
            "迸泉走突涧底冰，空谷应声如石裂。", 
            "此时此景天好奇，天发人趣人无知。", 
            "自非子猷杀风景，剡溪寂寥徒尔为。", 
            "扁舟乘兴亦草草，兴尽何须见安道。", 
            "当时不见故云高，若使见时无此好。", 
            "高轩素壁莹如练，乃有徐卿涂抹遍。", 
            "千载山阴一笑端，髣髴于今画中见。"
        ], 
        "title": "子猷访戴图为朱梅雪题壁", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "桑田或时变成海，古来人物今谁在。", 
            "燕入乌衣巷陌非，鹤归华表居民改。", 
            "王家富窟石家楼，至死贪求未肯休。", 
            "金银成堆珠论斛，一朝尽属他人收。", 
            "独立西风重歔欷，回头不忍分明视。", 
            "荆棘丛边瓦砾场，亦是谁家歌舞地。", 
            "平生两眼醉复醒，看尽人间几兴废。"
        ], 
        "title": "感废", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "人莫不饮食，所病知味少。", 
            "惟有江东老步兵，世味深知见几早。", 
            "菰嫩儿臂白，莼香钗股肥。", 
            "鲈鱼更堪脍，四腮天下稀。", 
            "人生贵适意，富贵将何为。", 
            "万钱下箸空暴殄，千钟食禄多忧疑。", 
            "当时岂真为口腹，直指秋风作题目。", 
            "敢言主簿死铜驼，华亭鹤唳伤都督。", 
            "步兵上天家法在，子子孙孙今几代。", 
            "侍郎夕食止卜匏，此云三味犹嫌汰。", 
            "见在生前酒一杯，何如身后名千载。"
        ], 
        "title": "三味轩为张瑞卿", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "我昔观风十载前，绣衣光耀西江船。", 
            "卖剑归耕十载后，君向西江我折云间柳。", 
            "西江水，日日清，西江月，夜夜明。", 
            "愿君之心如水复如月，洗民烦冤照奸谲。", 
            "贤才为政效验多，要听一一归来说。"
        ], 
        "title": "送罗照磨之官庐陵", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "故人前身丁令威，去家多年今复归。", 
            "江山如旧城郭在，宗族易世邻人非。", 
            "弟妇从来未识面，升堂叙礼还相见。", 
            "呼集诸孤伯父前，举觞逐一殷勤劝。", 
            "为言夫主去从军，五载音书绝不闻。", 
            "人生有死亦何恨，最苦军籍名犹存。", 
            "丁男未大要补役，往往移文催不息。", 
            "纪录申鸣续有条，案吏无钱行未得。", 
            "期功强近希谁助，叔在旁州守坟墓。", 
            "今年两度寄声来，又作长淮幕官去。", 
            "零丁薄命止一躯，况乃累岁多艰虞。", 
            "残喘虽存食指众，自度何以全诸孤。", 
            "故人低头听说罢，不觉吞声泪盈把。", 
            "我今自是羁旅人，有策安能救孤寡。"
        ], 
        "title": "亲戚情话诗", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "雨潇潇，泥滑滑，风如刀，耳如割。", 
            "行路正难行，行人欲愁杀。", 
            "马上顾舟中，贵郎遇富翁。", 
            "驱驰莫相笑，同是路途穷。", 
            "富翁舟中无坐立，贵郎马上毡衫湿。", 
            "腰缠十万受此寒，不如在家贫亦安。"
        ], 
        "title": "雨潇潇戏而有所赠", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "姑缉麻，妇纺花，丁男在田女在家。", 
            "吏卒不下乡，官无横科差。", 
            "老翁弄儿孙，逐影向壁拿。", 
            "东邻酒，西邻茶，从朝至暮笑呀呀。", 
            "布谷昨夜鸣，村村补桑麻。", 
            "不违农作时，今年落秧早。", 
            "爱民如子县令心，无事扰民如此好。"
        ], 
        "title": "击壤歌言民乐有贤令尹而美之也二首 其一", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "夫撒秧，妻采桑，农事已兴蚕事忙。", 
            "大麦䔿䔿秀，小麦菶菶长，菜花半稀青间黄。", 
            "今年县官好，官役不下乡。", 
            "田家得安业，出入无惊惶。", 
            "日力岂敢嬉，夜共灯烛光。", 
            "催了机上布，便是囊中粮。", 
            "饥寒庶可免，逋负亦可偿。", 
            "不患心头损新肉，只要眼前医旧疮。"
        ], 
        "title": "击壤歌言民乐有贤令尹而美之也二首 其二", 
        "type": "古风", 
        "yun": "阳"
    }, 
    {
        "author": "董纪", 
        "era": "明", 
        "subtype": null, 
        "text": [
            "天长地久无年数，已往中秋知几度。", 
            "世人看月自古今，月色年年只如故。", 
            "一年一度看中秋，看去看来今白头。", 
            "不如有酒酹明月，更能几度登高楼。"
        ], 
        "title": "中秋对月", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "腊前不能分寸积，才入春来便盈尺。", 
            "彻夜东风吹不消，太阳无光云四塞。", 
            "莫问宜多与宜少，丰凶未卜为何兆。", 
            "江山图画若天开，人境一时誇绝好。", 
            "故人只隔瀼东西，近似山阴到剡溪。", 
            "乘兴出门还兴尽，此时应已醉如泥。"
        ], 
        "title": "己巳正月十五日雪中怀仲基公子", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "君不见朱门空锁春𠖇寞，粉墙影断秋千索。", 
            "昨夜欢娱今已非，空有閒花自开落。", 
            "人生何必多苦思，得失兴亡俱有时。", 
            "捧心尝胆事何异，越看勾践吴夫差。", 
            "馆娃姑苏极佳丽，策献西施比魑魅。", 
            "机深乌喙亦徒然，蜀道难行却云易。", 
            "朝为桑田暮白波，此理谁知蓝采和。", 
            "少年不饮复不歌，百岁光阴能几何。"
        ], 
        "title": "短歌行次韵俞仲基", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "上方楼阁层峦颠，钟鼓髣髴云间传。", 
            "丹梯有路容一到，伸手便可扪青天。", 
            "霞标东望赤城近，水光下瞰潇湘连。", 
            "褒斜潜通子午谷，瀑布倒挂香炉烟。", 
            "曲阑回磴走千转，合抱长松知几年。", 
            "衣冠何来抱琴客，莫是避世商山贤。", 
            "夕阳残钓催罢去，西风快帆争后先。", 
            "金郎笔法拟北苑，咫尺万里多清妍。", 
            "高堂看画动归兴，明朝亦理松江船。"
        ], 
        "title": "金仲宣画", 
        "type": "古风", 
        "yun": "先"
    }, 
    {
        "author": "董纪", 
        "era": "明", 
        "subtype": null, 
        "text": [
            "凤山之云如凤起，凤江之水清无滓。", 
            "山中美人黄石孙，面山结屋临江水。", 
            "家传一编圯上书，读书不为章句儒。", 
            "年已三十未有须，学识迥与常人殊。", 
            "春风杏林红绕屋，石田夜雨参苗绿。", 
            "松花酿酒压流霞，茯苓煮饭抄香玉。", 
            "卖药不较利重轻，丹砂炼得黄金成。", 
            "伯休自谓人不识，何事女子犹知名。", 
            "去年俄膺太守荐，歘然声价超群彦。", 
            "南城最喜得贤才，无异昔时三语掾。", 
            "金陵逆旅相逢日，舌似澜翻目如漆。", 
            "胸中耿耿不得平，肯复区区事刀笔。", 
            "促理归装买吴榜，囊无一钱胆何壮。", 
            "三十六策此为上，能作良医比良相。"
        ], 
        "title": "送黄师古归凤山卖药", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "江月寒生千尺晕，江声暗流千古恨。", 
            "谪仙醉魂招不来，月在青天谁与问。", 
            "放歌把酒蛾眉亭，白露洒洒风泠泠。", 
            "无人然犀照幽怪，夜静鱼龙还出听。"
        ], 
        "title": "采石夜泊", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "皇帝十八年，立夏前二日。", 
            "烟消雨开霁，天朗云献矞。", 
            "舞雩咏既罢，兰亭会方毕。", 
            "农人将勤动，我辈俱暇隙。", 
            "良辰每难逢，乐事安可失。", 
            "放舟中山寺，借榻半云室。", 
            "登临戒匆匆，历览期一一。", 
            "凤凰飞不去。", 
            "仗此泉石缘，已我烟霞疾。", 
            "评诗遇支遁。", 
            "茗瀹先春芽。", 
            "空谷应群响，清风生两腋。", 
            "庖厨绝荤膻，杯盘示真率。", 
            "锦棚脱稚子。", 
            "蔬品芥台辣。", 
            "点筹督酒令。", 
            "赌联弥明句。", 
            "墨枯草书滞，韵险奇语出。", 
            "谈禅石点头，促席月在膝。", 
            "同行尽能作，兹游可无述。"
        ], 
        "title": "游山联句", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "君子当避路，狐狸正纵横。", 
            "日月虽丽天，不照覆盆明。", 
            "颙师释门老，久断世俗情。", 
            "黄金来布地，白马先驮经。", 
            "书逼智永真，诗得惠休清。", 
            "贪嗔了不起，怨尤何自生。", 
            "彼心或有竞，我意终无争。", 
            "猝然蹠犬吠，猿鹤还失惊。", 
            "此辈远为贵，何须问君平。", 
            "曲直与是非，乡邦自有评。", 
            "及归舆人喜，裹茶就师烹。", 
            "仰笑看中秋，几何亏复盈。"
        ], 
        "title": "次韵俞仲基寄颙天际", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "梦中挟飞仙，与我肩相齐。", 
            "手持绿玉杖，脚踏青云梯。", 
            "弹指天门开，天家难久稽。", 
            "培塿视三山，九州一丸泥。", 
            "蓬莱自清浅，海水忽流西。", 
            "金鸡半夜出，又向扶桑啼。"
        ], 
        "title": "纪梦", 
        "type": "古风", 
        "yun": "齐"
    }, 
    {
        "author": "董纪", 
        "era": "明", 
        "subtype": null, 
        "text": [
            "九月风雨交，秋色已云暮。", 
            "砰湃惊波涛，冥濛杂烟雾。", 
            "排兵蚁方酣，逐妇鸠转怒。", 
            "䴏去承尘空，马踬障泥污。", 
            "敛揫缩众手，饮啄饱群嗉。", 
            "鬼愁阴多哭，儿闻夜常怖。", 
            "凉生墨池鱼，润逼管城兔。", 
            "忧怀不可适，高情尚能赋。"
        ], 
        "title": "次韵俞东村雨中见寄", 
        "type": "古风", 
        "yun": "遇"
    }, 
    {
        "author": "董纪", 
        "era": "明", 
        "subtype": null, 
        "text": [
            "昔人种树时，树小花未开。", 
            "今日花满树，别人看花来。", 
            "花开今几度，种树人何处。", 
            "把酒对花倾，问花花不应。", 
            "花开还又落，酒尽须更酌。", 
            "只换看花人，年年花自春。"
        ], 
        "title": "昔人种树", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "小儿不识无与之，摊书学诵能嚅唲。", 
            "他日贤否未可必，眼前便作聪明期。", 
            "人家爱儿如爱宝，不愿儿多愿儿好。", 
            "无儿所忧在未得，生得痴儿被儿恼。", 
            "我年日壮始得男，至今空年十二三。", 
            "纸笔不好懒无匹，正类豚犬令人惭。", 
            "阿奴碌碌已如彼，满谓兴宗当在此。", 
            "君不闻杜陵达道笑渊明，有子贤愚何足齿。"
        ], 
        "title": "季子延奴初学语见书帙在案时辄作嚅嚅唲唲声若解诵然以其不由教而能尔故喜而赋诗且以示浩使知有所警云", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "两山出云气，众山自开晴。", 
            "游人看山来，浮舟绕山行。", 
            "舟行虽可意，未惬登览情。", 
            "舍舟入山去，山僧出相迎。", 
            "问予从何来，谓予欲何征。", 
            "殷勤待远客，茶香石泉清。", 
            "范卿文正孙，解后诘姓名。", 
            "自言在山住，欢爱如平生。", 
            "追陪极遐眺，高步凌云轻。", 
            "细路曲穿岭，旁出猿猱惊。", 
            "千里析秋毫，所向双眼明。", 
            "灵岩见孤塔，去鸟投天平。", 
            "风帆太湖口，烟火夫差城。", 
            "沧海东南流，青天西北倾。", 
            "后巘方献奇，前㟧巧已呈。", 
            "何当庐涧阿，听此潺湲声。", 
            "尘襟正披豁，落日催归程。", 
            "怅然别二子，私与烟霞盟。"
        ], 
        "title": "游观音山简主僧大用并范彦华", 
        "type": "古风", 
        "yun": "庚"
    }, 
    {
        "author": "葛高行文", 
        "era": "明", 
        "subtype": null, 
        "text": [
            "岁聿莫而历蹇兮，执霜心以为柄。", 
            "扬真气之馥馥兮，叩寂寞而见性。", 
            "刷淟涊之流俗兮，佩蕙纕以自解。", 
            "惊箕伯之袭帏兮，撞我思之悠悠。", 
            "捧《柏舟》之佳韵兮，魂离披而生愁。", 
            "持徽音之不二兮，忆两髦之匹俦。", 
            "览嫠妇之悲赋兮，涕横迸而沾襟。", 
            "聆露鸡之三唱兮，夜漫漫而思侵。", 
            "竦余志于天崿兮，佩秋兰而采绿芝。", 
            "心与愿之不偕兮，遭坎廪而噫嘻。", 
            "托素怀于白云兮，摭蔓茅于九疑。", 
            "仰清都之剡剡兮，饮沆瀣而餐露葵。", 
            "昔妫汭之厘降兮，钦帝命而名垂。", 
            "乃洽阳之不作兮，道晻晻而日堕。", 
            "纷吾髟髟有此内美兮，秉钩陈之遗志。", 
            "良夜忽焉而假寐兮，梦女娲之来惎。", 
            "列清芬于笔端兮，则秽累而为粹。", 
            "效前修之矩规兮，樛玄思乎远睟。", 
            "嘉涂山之蠲思兮，恶褒阎之嘕咥。", 
            "阅女史其怦怦兮，九折挝而申肆。", 
            "妎嬛媚之为邮兮，抱太素之天懿。", 
            "缅先子之丰标兮，心摇摇而如醉。", 
            "发鬤鬤而局曲兮，树谖而靡寐。", 
            "精贞函于方寸兮，飞誉冠乎天庭。", 
            "处奄奄之尘区兮，敢舍志而违经。", 
            "思英英而内栖兮，驾腾腾而上征。", 
            "命灵灵而不昧兮，顺天禀而修名。", 
            "尽中馈之典职兮，调阴教而和羹。", 
            "思窈窕之汋态兮，饮琼瑶之玉浆。", 
            "步芳躅其不忘兮，抚角枕而旁徨。"
        ], 
        "title": "九骚引 其一 感往昔", 
        "type": "古风", 
        "yun": null
    }, 
    {
        "author": "葛高行文", 
        "era": "明", 
        "subtype": null, 
        "text": [
            "览洞庭之流波兮，帝子游乎潇湘。", 
            "神仿佛而忽睹兮，云滃滃而飞扬。", 
            "石磕磕而振厓兮，灏长澜之洋洋。", 
            "登巉岩之峻丘兮，攀朻枝而鸟翔。", 
            "劲风为之振木兮，柔条悲呜而似簧。", 
            "秋兰时其未吐兮，芙蓉葱笼而含香。", 
            "缅二妃之清尘兮，芳草藞焉有辉光。", 
            "佐重华之隆盛兮，风教垂于椒房。", 
            "伊任姒之母周兮，性沉水靓而淑良。", 
            "佳媛千古鲜俪兮，郁金并尔喷香。", 
            "文姬苏蕙焉可比兮，毛嫱西子亦匪其行。", 
            "慕窈窕之懿范兮，指内则以为方。", 
            "握芳椒以流盼兮，折桂枝而树旌。", 
            "步前躅之愔悘兮，注烈思之荌荌。", 
            "夫何废寝而忘餐兮，搜典籍而罗瑶琼。", 
            "张丹檠而读史兮，惟砥德之是荣。", 
            "翻规箴于往牒兮，心战兢而惺惺。", 
            "发鬇鬡而慵整兮，志款款而弗更。", 
            "希太素之玄风兮，敢抚奁而渝旧盟。", 
            "恧贪秽之淟浊兮，诵《绿衣》而修名。", 
            "叩天阍而辟扉兮，谒钩陈之坤灵。", 
            "睇太微之光芒兮，顾微躯其何生。", 
            "将法古以垂后兮，裁青编而见情。", 
            "庶诞降之不虚兮，弗顾影而愧形。"
        ], 
        "title": "九骚引 其二 怀湘江", 
        "type": "古风", 
        "yun": null
    }, 
    {
        "author": "葛高行文", 
        "era": "明", 
        "subtype": null, 
        "text": [
            "惟长子其浚哲兮，古涂山之苗裔。", 
            "遥仰文母之婀娜兮，嗣前徽而婉。", 
            "羡螽斯之振振兮，吐玉英而树庭蕙。", 
            "望关雎于河洲兮，识灵偶之重别。", 
            "貌雍雍而齐庄兮，气馥馥以内洁。", 
            "予诵樛木而知惠兮，殊恶妎妇之催花。", 
            "垂万世之阃格兮，咀性中之天葩。", 
            "驰吾思于云际兮，慕圣媛之馀响。", 
            "播清尘于千载兮，览芳规以目爽。", 
            "追前修而希静一兮，宓妃女娲邀以为党。", 
            "女贞乃木之佳讳兮，鸿亦非偶而不翔。", 
            "睹微物之清淑兮，生与俪而休有光。", 
            "时荏苒其代谢兮，感落叶而心伤。", 
            "抱素质而自嫭兮，倚恬淡以为床。", 
            "馀将登阆风以息趾兮，征不死之素乡。", 
            "觏银毫之戴胜兮，赠我白水之瑶浆。", 
            "携双成之悦婆娑兮，眉联娟而动朱唇。", 
            "内桄桄而靡翳兮，神涣涣而绝尘。", 
            "岁与大钧齐兮，执恍忽而为真。", 
            "栖遐志于浮云兮，整青络而越瑶津。", 
            "端直吾之所愿兮，修性理幽惟节与仁。"
        ], 
        "title": "九骚引 其三 望洽阳", 
        "type": "古风", 
        "yun": null
    }, 
    {
        "author": "葛高行文", 
        "era": "明", 
        "subtype": null, 
        "text": [
            "泛柏舟之河中兮，忽人宅傺而内结。", 
            "含薄怒以惓惓兮，心郁郁而坚节。", 
            "念两髦之我仪兮，矢靡他而志诀。", 
            "持仁义以内修兮，遇纬繣而肠绝。", 
            "何庭慈之不谅兮，遏心志而摧折。", 
            "嘉共姜之淑慎兮，遵矩矱而自洁。", 
            "恸杞妻之崩城兮，赴淄水而呜咽。", 
            "徽爽女之志笃兮，尸还阴而心铁。", 
            "哀八轨之血痕兮，令千载而心裂。", 
            "遭大运之殃咎兮，表贞洁以霜雪。", 
            "伤花妻之蚤逝兮，闵纱圆于火烈。", 
            "皆舍生以取义兮，抱灵修而岂更迭。", 
            "抚人生之谁无死兮，一杀身而甄英杰。", 
            "遭缤纷而怖覆兮，佩琼瑶于祁祁。", 
            "钟清英之灵秀兮，魂渺渺而何之？", 
            "修灵原之不死兮，涉天津而采紫芝。", 
            "天步馀之艰难兮，失比翼以独居。", 
            "悲回肠而伤气兮，志柏舟而如饥。", 
            "奠桂酒而驰念兮，坐兰闺以凝思。", 
            "饮修竹之坠露兮，心披披而泪垂。", 
            "匹陶唐之二女兮，轶大汉之惠姬。", 
            "慕孟母以孜孜兮，训三迁而为世师。", 
            "中蹇蹇而闷瞀兮，意忳忳而心难夷。", 
            "竭诚信而专一兮，忘儇媚而如痴。"
        ], 
        "title": "九骚引 其四 矢柏舟", 
        "type": "古风", 
        "yun": null
    }, 
    {
        "author": "葛高行文", 
        "era": "明", 
        "subtype": null, 
        "text": [
            "离玄帐之五载兮，致桂酒而为羞。", 
            "神剡剡而如见兮，目无睹而心忧。", 
            "思旧爱之莫得兮，逝长往而悠悠。", 
            "协清和之斌斌兮，护二仪之〖姽柔。", 
            "阐坤德之英英兮，匹任姒而尹优。", 
            "亲蚕桑以为务兮，性勤俭而采芣。", 
            "持内则其纯备兮，克温恭而行修。", 
            "想仪容之仿佛兮，意歔欷而难蒐。", 
            "感霜露之不停兮，羌弃我于何游。", 
            "胸闷闷而倦极兮，忽枕籍而如睹。", 
            "垂灵袖之纳纳兮，呼余来而赠蘅草柱。", 
            "女不闻乎阴阳兮，始太极而为主。", 
            "天统一而万地兮，日月一而星数。", 
            "妇以专一之为美兮，子众多而一父。", 
            "阴伏阳以为德兮，阳统阴以为明。", 
            "人在世之贞洁兮，没万代而垂名。", 
            "昔洁洁之英媛兮，泪瘢瘢而寄情。", 
            "身处仁而迁义兮，神飘飘而超太清。", 
            "于是忽焉而大觉兮，生为梦而死灵。", 
            "献兰蕙以告神兮，敢不取义以轻生。", 
            "涤尘垢而不染兮，茹芙蓉之英英。", 
            "餐秋菊之坠露兮，煮姊茗而供冰。", 
            "清何顑颔之不舒兮，将荏苒而登帝城。"
        ], 
        "title": "九骚引 其五 愀离帏", 
        "type": "古风", 
        "yun": null
    }, 
    {
        "author": "葛高行文", 
        "era": "明", 
        "subtype": null, 
        "text": [
            "处冲漠之兰闺兮，心絓结而如醉。", 
            "岁忽忽其将迈兮，花落落而蕊坠。", 
            "攀长条之要妙兮，睹鸿造之殊异。", 
            "悲晨风之震木兮，鸟翔集而争媚。", 
            "拾朱英而太息兮，时岂可乎再至。", 
            "睇焦螟而巢于蛟睫兮，愕蓂荚而内伤。", 
            "蕤宾主其仲夏兮，蓐收至而变商。", 
            "感寒暑之代谢兮，素叶零于雕霜。", 
            "气郁邑而填膺兮，陟阿丘而采虻。", 
            "瞻蜉蝣之楚楚兮，中闷闷而心惊。", 
            "哀薄躯之须臾兮，修素质而益荣。", 
            "陈凄情于姮女兮，垂青盼而顾语。", 
            "吾引导夫前路兮，涉层霞而求侣。", 
            "何人生之短期兮，安寄旅而怀忧。", 
            "登嶰谷以逯趢兮，览六区之鸿流。", 
            "逾扶桑而荫趾兮，双材旁而抽清讴。", 
            "将草柱蘅以充帏兮，体婵娟而佩琼瑈。", 
            "持太淡以为柄兮，悟往昔之沉迷。", 
            "阅玉牒之遗于南窗兮，审容膝而独栖。", 
            "披惠姬之诫于清案兮，心朗朗而古期。", 
            "托幽怀于笔端兮，聊以寄情而舒永思。", 
            "胡然而我念之兮，涕滂沱而心悲。", 
            "君俟我乎霞表兮，终归骨而同居。"
        ], 
        "title": "九骚引 其六 伤落花", 
        "type": "古风", 
        "yun": null
    }, 
    {
        "author": "葛高行文", 
        "era": "明", 
        "subtype": null, 
        "text": [
            "临高云而三叹兮，抚简册以致思。", 
            "步花阴而四顾兮，内伤悲而移时。", 
            "睹扶光之如箭兮，哀岁月其难追。", 
            "仰浮云之飘飘兮，志凛然而与世披。", 
            "夜皎皎而不寐兮，心朗朗而气夷。", 
            "却罗绮之黼帐兮，设黍藜而疗饥。", 
            "避世途之缤纷兮，崇仁义以为懿。", 
            "读先哲之遗训兮，身三省而内刺。", 
            "年四十而不惑兮，修天禀之淳粹。", 
            "瞰二纪之无穷兮，察五纬之遹皇。", 
            "妒盘逸之无度兮，乐未毕而哀生。", 
            "听素女之抚弦兮，令吾神气爽而思清。", 
            "瞻故都于霞表兮，陟钩陈之琼宫。", 
            "出阊阖其远眺兮，俯九土而生愁。", 
            "风骚骚其振衣兮，雪霏霏而似琼瑈。", 
            "览太虚之苍茫兮，羡王雎之悠悠。", 
            "玄鹤鸣于九皋兮，声闻野而不收。", 
            "鸢相羊而戾天兮，鱼沉渊而潜游。", 
            "察至道乎上下兮，理阴阳而度三秋。", 
            "物贵贞而淑美兮，遵纯水靓而自修。", 
            "登银台而常羊兮，取玉芝以为羞。", 
            "披初服之修洁兮，更思周任之内柔。", 
            "想两髦之佳仪兮，心心列栗而怀忧。", 
            "遭险屯之穷时兮，安薄命而靡邮。"
        ], 
        "title": "九骚引 其七 临云叹", 
        "type": "古风", 
        "yun": null
    }, 
    {
        "author": "葛高行文", 
        "era": "明", 
        "subtype": null, 
        "text": [
            "夫何月色之灿烂兮，凌树影而入罗帏。", 
            "独倚床而延伫兮，侍女怠而欲归。", 
            "仰圆灵其万户兮，窃皦皦之清辉。", 
            "睹姮娥之纵体兮，扬轻袿之绣裳。", 
            "含然诺其欲吐兮，气藞兰而喷香。", 
            "当长风之飘飘兮，袭罗衣而旁徨。", 
            "众鸟栖于茂林兮，翔千仞之凤与凰。", 
            "悼鸿鹄之坠空兮，羌中道而失偶。", 
            "嘉斯鸟之贞洁兮，触我思之悠悠。", 
            "衷懊咿而不止兮，寄愁怀于沙鸥。", 
            "坐兰闺之闲夜兮，聆回飙之飕飕。", 
            "解垢氛之婴身兮，心翼翼而无尤。", 
            "叹三闾之见放兮，增壹郁而怀忧。", 
            "惟察察之哲人兮，能淈泥而扬清波。", 
            "览江汜之淑媛兮，被德化而啸也歌。", 
            "晞银汉之织女兮，供霓裳而弄金梭。", 
            "正衽衿而危坐兮，如衔枚而无语。", 
            "神英英而内栖兮，思恍惚而登虑。", 
            "虚方寸之寂寞兮，安斗室而独处。", 
            "藏彩翚之佳丽兮，性耿介而内专。", 
            "时青阳以告谢兮，肇朱明而心酸。", 
            "伤十载之鹤化兮，抚幼子而吞熊丸。", 
            "酌金垒以弛念兮，善怀托于青编。"
        ], 
        "title": "九骚引 其八 侍月愁", 
        "type": "古风", 
        "yun": null
    }, 
    {
        "author": "葛高行文", 
        "era": "明", 
        "subtype": null, 
        "text": [
            "抚玉镜之纤尘兮，光皎皎而虚明。", 
            "睹此物之神圣兮，不淑见而心惊。", 
            "始自轩辕之时兮，含碧水之青莹。", 
            "悲朱颜其易改兮，惟寸心之不更。", 
            "掷荣华于俗外兮，修礼容以为盟。", 
            "鸡初鸣而披衣兮，视启明于东方。", 
            "塞蹠途之旁径兮，法先圣而师乎邑姜。", 
            "览回文之纵横而咏胡笳之悲歌兮，则陈哀思而何所补于三纲？", 
            "于斯之时亦浮华而相尚兮，饰翡翠而道德戕。", 
            "想窈窕之淑范兮，敦坤德而惟洽阳。", 
            "仁风衍于百代兮，德业修于椒房。", 
            "扫兰个之清洁兮，焚兽炉而炷宝香。", 
            "云飞飞以绕户兮，风飂飂而袭书窗。", 
            "时隆冬以冰溜兮，菊英英而吐黄。", 
            "柏森森而不凋兮，松苍苍其冒霜。", 
            "且草木亦有此劲操兮，吾人何可无此蕙纕！", 
            "昔宋景之仁德兮，荧惑退而徙三舍。", 
            "缅涂山之长子兮，内专一而兴大夏。", 
            "无非仪而安处兮，修妇职以遵圣化。", 
            "崇仁义以为郭兮，超世俗而为差。"
        ], 
        "title": "九骚引 其九 抚玉镜", 
        "type": "古风", 
        "yun": null
    }, 
    {
        "author": "葛高行文", 
        "era": "明", 
        "subtype": null, 
        "text": [
            "读既倦兮草草，步苍苔兮缥缈。", 
            "问落花兮多少，怨残红兮风扫。", 
            "鸟喧喧兮人稀，柳依依兮絮飞。", 
            "思悠悠兮春归，惟把卷兮送馀晖。"
        ], 
        "title": "读书辞", 
        "type": "古风", 
        "yun": null
    }, 
    {
        "author": "葛高行文", 
        "era": "明", 
        "subtype": null, 
        "text": [
            "青青山上松，年华不可考。", 
            "灼灼园中花，颜色不常好。", 
            "五月鸣蜩至，八月蝴蝶老。", 
            "感物有盛衰，岂忍归腐草。"
        ], 
        "title": "悼怀篇", 
        "type": "古风", 
        "yun": "皓"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "煎得鸾胶续断弦，玉台新镜更团圆。", 
            "刘晨合有神仙分，寻着桃源洞里天。"
        ], 
        "title": "友人续弦", 
        "type": "绝句", 
        "yun": "先"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "甫里西来笠泽东，扁舟髣髴似龟蒙。", 
            "旧时记得相逢处，恰与如今画里同。"
        ], 
        "title": "题扇次韵姚比玉", 
        "type": "绝句", 
        "yun": "东"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "故家百年乔木阴，清泠莫测深溪深。", 
            "珊瑚已受钓竿拂，风雨时时龙一吟。"
        ], 
        "title": "深溪隐居图为广东参议金华王公正", 
        "type": "绝句", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "青山深处白云多，茅屋依然在涧阿。", 
            "借问隐君归去后，故园秋色近如何。"
        ], 
        "title": "题姚澹如画扇寄梁彦思大尹", 
        "type": "绝句", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "阁雨轻云已弄晴，窗间曙色渐分明。", 
            "幽人正被宿酲恼，啼鸟隔帘三四声。"
        ], 
        "title": "春山晓思图为佥宪林彦恭", 
        "type": "绝句", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "蹇驴乘兴雪中来，踏遍江村不见梅。", 
            "咫尺有无须一到，寒香寥落寺门开。"
        ], 
        "title": "题扇", 
        "type": "绝句", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "冻云压树雪漫山，楚尾吴头髣髴间。", 
            "日暮天寒鸟飞绝，此翁何事却忘还。"
        ], 
        "title": "题画二首 其一", 
        "type": "绝句", 
        "yun": "删"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "春山寂寂鸟不鸣，阿咸自求弦上声。", 
            "更无知音一赏遇，胸次磊磈难为平。"
        ], 
        "title": "题画二首 其二", 
        "type": "绝句", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "向来除夕灯前雨，身在他乡忆草堂。", 
            "今夜草堂还守岁，灯前听雨说他乡。"
        ], 
        "title": "庚午除夕风雨大作因思壬戌岁除在按察司官舍无异今夕瞬息之间已及九载慨今念昔不能无怀遂赋此", 
        "type": "绝句", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "髣髴风烟笠泽东，吴山不与越山同。", 
            "谁家楼阁停歌舞，旧是夫差避暑宫。"
        ], 
        "title": "与太常典簿顾谨中题画二首 其一", 
        "type": "绝句", 
        "yun": "东"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "滕王高阁倚江浔，画栋珠帘岁月深。", 
            "南浦西山晴复雨，后人朝暮几登临。"
        ], 
        "title": "与太常典簿顾谨中题画二首 其二", 
        "type": "绝句", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "草书入圣过张颠，笔底龙蛇势宛然。", 
            "路破草堂铁门限，人来乞字不论钱。"
        ], 
        "title": "次韵丁和仲", 
        "type": "绝句", 
        "yun": "先"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "一从刘阮离天台，洞口桃花几度开。", 
            "知道再无相见日，当时不放出山来。"
        ], 
        "title": "题画", 
        "type": "绝句", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "一自移家禹会村，十年不出草堂门。", 
            "旧时桑梓今看尽，夜夜九山劳梦䰟。"
        ], 
        "title": "次韵沈文举为凤阳钱文规题画", 
        "type": "绝句", 
        "yun": "元"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "山北山南秋复春，扁舟为屋树为邻。", 
            "谁能学得天随子，老向江湖作散人。"
        ], 
        "title": "盛叔彰山水", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "采香无径草茸茸，响屧廊头语候虫。", 
            "今日梵王龙象地，行人犹说馆娃宫。"
        ], 
        "title": "灵岩寺", 
        "type": "绝句", 
        "yun": "东"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "路入斜塘日已昏，田家犬吠出篱根。", 
            "老翁开户惊相问，何处船来夜识村。"
        ], 
        "title": "斜塘晚泊", 
        "type": "绝句", 
        "yun": "元"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "罢钓归来不汝期，无心说起烂柯时。", 
            "仙家岁月真如许，也向山中看奕棋。"
        ], 
        "title": "题画五首 其一", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "水光山色晓苍茫，远树浮岚寺半藏。", 
            "还尽夜来听雨债，片帆今日过潇湘。"
        ], 
        "title": "题画五首 其二", 
        "type": "绝句", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "鼓瑟齐门事已非，抱琴何惜赏音稀。", 
            "有弦争似无弦达，閒看閒云出岫飞。"
        ], 
        "title": "题画五首 其三", 
        "type": "绝句", 
        "yun": "微"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "江上青山可隐居，钓船到处有鲈鱼。", 
            "姓名却在人间世，只恐安车诣草庐。"
        ], 
        "title": "题画五首 其四", 
        "type": "绝句", 
        "yun": "鱼"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "门外数株韦偃树，屋头一带巨然山。", 
            "江南旧日经行处，多有人家似此间。"
        ], 
        "title": "题画五首 其五", 
        "type": "绝句", 
        "yun": "删"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "下马见人头不低，青楼日日醉如泥。", 
            "杏花坛上摴蒱散，又向城东看斗鸡。"
        ], 
        "title": "书所见二首 其一", 
        "type": "绝句", 
        "yun": "齐"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "眉扫春山髻绾云，银条纱䙏藕丝裙。", 
            "倚阑跛立娇无语，手托香腮酒半醺。"
        ], 
        "title": "书所见二首 其二", 
        "type": "绝句", 
        "yun": "文"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "有树莫容姑恶栖，尔何怨姑犹怒啼。", 
            "人家有儿亦有妇，不愿使闻如尔妻。"
        ], 
        "title": "打姑恶二首 其一", 
        "type": "绝句", 
        "yun": "齐"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "姑恶何恶怨未终，世人至今无此风。", 
            "尔啼莫来近我屋，我姑不与尔姑同。"
        ], 
        "title": "打姑恶二首 其二", 
        "type": "绝句", 
        "yun": "东"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "无人学得广陵散，月白风清试一弹。", 
            "万籁不鸣群动息，九霄云外舞青鸾。"
        ], 
        "title": "题扇", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "杏花如锦柳如丝，髣髴西湖二月时。", 
            "诗意不过模画意，何须画里更题诗。"
        ], 
        "title": "屏风画意二首 其一", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "一番雨过一番凉，红藕花开满屋香。", 
            "四面阑干都傍水，倒看云影度天光。"
        ], 
        "title": "屏风画意二首 其二", 
        "type": "绝句", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "碧天新霁片云无，一望澄江似练铺。", 
            "鱼向小孤山下买，酒从彭泽县前沽。", 
            "征帆催卸风微转，飞鸟知还日欲晡。", 
            "五柳人家今在否，凭谁为我问樵夫。"
        ], 
        "title": "由小孤山过彭泽县访晋处士故居", 
        "type": "律诗", 
        "yun": "虞"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "官样乌纱换角巾，已非巢许辈中人。", 
            "枉烦徵币加殊礼，敢谓儒冠误此身。", 
            "旧隐定招林鹤怨，前呵应被野鸥嗔。", 
            "寄书杨璞能诗妇，添得愁眉日几颦。"
        ], 
        "title": "览镜自嘲", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "尹山高耸碧崔嵬，会庆堂中百福来。", 
            "五色灵芝皆瑞象，千年仙鹤岂凡胎。", 
            "客前嬉戏怜萧愿，兵后间关见老莱。", 
            "留与子孙誇盛事，品题多出翰林才。"
        ], 
        "title": "会庆堂", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "因寻竹院到江村，释子初归客在门。", 
            "残雪又颠风作党，寒潮已落岸留痕。", 
            "研池滴水冰随结，炉烬飘香火自温。", 
            "借榻西窗学趺坐，一灯寂寂照黄昏。"
        ], 
        "title": "雪后宿城南精舍", 
        "type": "律诗", 
        "yun": "元"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "月到衡门有意无，相随出塞又归吴。", 
            "适来此夕又何夕，照见今吾即故吾。", 
            "屈指秋光重自省，满身花影再谁扶。", 
            "阴晴圆缺寻常事，消得平生酒几壶。"
        ], 
        "title": "旧时月色为吕希阳训导", 
        "type": "律诗", 
        "yun": "虞"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "射策期空冀北群，却于百粤吊刘蕡。", 
            "山连高窦天如盖，地接融藤瘴似云。", 
            "贾谊过秦空有论，相如喻蜀岂无文。", 
            "深埋万里收归骨，泪洒东冈四尺坟。"
        ], 
        "title": "悼洛客兄", 
        "type": "律诗", 
        "yun": "文"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "穷巷东风气力微，尚能嘘拂到柴扉。", 
            "燕冲细雨乌衣湿，花落閒庭雪点稀。", 
            "恨别江淹虽好赋，乞骸疏广未遄归。", 
            "多情割赠熏笼锦，钿合分香出绣帏。"
        ], 
        "title": "次韵俞原举致谢高都官惠锦熏笼", 
        "type": "律诗", 
        "yun": "微"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "风雪虽严莫掩关，天开图画一时间。", 
            "闾阎均作白银阙，培塿尽为群玉山。", 
            "上将功成淮蔡下，故人兴尽剡溪还。", 
            "屯边百万皆骁勇，伫听王师奏捷班。"
        ], 
        "title": "次韵姚比玉雪中之作", 
        "type": "律诗", 
        "yun": "删"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "麻姑相约看扶桑，海水如今可斗量。", 
            "谁放金鸡天上叫，自骑丹凤日边翔。", 
            "三花树底逢萧史，五色云中拜玉皇。", 
            "下视寰区类蓬颗，三山𦕈似一毫芒。"
        ], 
        "title": "纪梦", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "本是无心出翠微，英英还傍故山归。", 
            "五交洞口从龙入，九锁峰头伴鹤飞。", 
            "只许丹霞分窟宅，或随明月到岩扉。", 
            "世人何处寻踪迹，惟有松风振白衣。"
        ], 
        "title": "白云归岫送道士吴德常还洞霄宫", 
        "type": "律诗", 
        "yun": "微"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "屈曲缘江出路赊，青山多被四邻遮。", 
            "岂无修竹来鸣凤，尽有垂杨宿暮鸦。", 
            "俗祀勾龙招近局，僧逢谷雨寄新茶。", 
            "往来尽是山王辈，不比寻常野老家。"
        ], 
        "title": "草堂偶书", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "别时柳花沾客衣，相逢又惊黄叶飞。", 
            "惠州饭中子瞻吃，柴桑菊待渊明归。", 
            "真金百炼色不改，大雅再调声更希。", 
            "攀辕有人且少驻，九峰酒酽松鲈肥。"
        ], 
        "title": "留别华亭尹蒋季和二首 其一", 
        "type": "律诗", 
        "yun": "微"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "否泰穷通各有时，东西南北正多岐。", 
            "四愁适类张平子，三黜何惭鲁士师。", 
            "细酌瓦盆初泼酒，重论石鼎旧联诗。", 
            "如今且莫匆匆别，后会明年未可期。"
        ], 
        "title": "留别华亭尹蒋季和二首 其二", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "尔家江东老步兵，秋风归兴托莼羹。", 
            "生前惟务一杯酒，身后不图千载名。", 
            "华亭鹤唳已成恨，松江鲈鱼方可烹。", 
            "至今世有贤孙子，亦比他人见独明。"
        ], 
        "title": "味莼轩", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "二十妇道无欠亏，儿未三月身孤嫠。", 
            "共姜有誓天与圮，令女此心山不移。", 
            "能扶纲常励风俗，可使旌表光门楣。", 
            "后来史笔重节义，佳传必资徵是诗。"
        ], 
        "title": "尹节妇", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "十年淮甸叹离居，喜得归来有敝庐。", 
            "衣裂去时慈母线，囊留别后故人书。", 
            "四邻访旧多为鬼，三径开荒半是墟。", 
            "且把钓竿重整理，江南还有四腮鱼。"
        ], 
        "title": "贺张季自临濠还乡", 
        "type": "律诗", 
        "yun": "鱼"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "江湖渺渺白沤寒，只有黄花独耐看。", 
            "老去庞公惟欲隐，归来陶令已辞官。", 
            "诗名肯落他人后，酒量何如昔日宽。", 
            "自是山阴无好兴，扁舟来往不为难。"
        ], 
        "title": "寄成安尹彭子润", 
        "type": "律诗", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "秋蟾跃出明月腹，光焰照人双眼开。", 
            "何事不归天上去，有时还傍海边来。", 
            "灵探理窟鬼神泣，影落寒潭鱼鳖猜。", 
            "且待烹茶浇汝口，炉中笑指折铛煨。"
        ], 
        "title": "次韵姚比玉赠薛相士秋蟾", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "都说长州多绝景，东村只数隐君家。", 
            "开窗正与青山对，绕屋偏宜绿树遮。", 
            "梯傍西岩收笋蕨，船来南泖买鱼虾。", 
            "日长门外无人过，时仗清风扫落花。"
        ], 
        "title": "东村隐居为长州赵伯善", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "扁舟暮抵阖闾城，愁听傍人话战争。", 
            "龙井水光相荡潏，虎丘山色自阴晴。", 
            "野花原是吴宫草，甲马曾来越国兵。", 
            "西子不归台亦废，空留江月照人明。"
        ], 
        "title": "苏台夜泊", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "参差楼阁半山开，迤逦登高入寺来。", 
            "宝藏虎归风撼树，剑池龙去水生苔。", 
            "尘封坡老题诗壁，云锁生公说法台。", 
            "但过不须穷古迹，上方猿鹤易惊猜。"
        ], 
        "title": "游虎丘山", 
        "type": "律诗", 
        "yun": "灰"
    }, 
    {
        "author": "葛恒", 
        "era": "明", 
        "subtype": null, 
        "text": [
            "岩岩松下石，泠泠涧中水。", 
            "翼翼幽人居，寂寂众山里。", 
            "闲亭蔼空翠，读书味玄理。", 
            "荷锄时斲苓，缘流或采杞。", 
            "感兹尘外踪，兴怀浩难弥。"
        ], 
        "title": "林亭读书图", 
        "type": "古风", 
        "yun": "纸"
    }, 
    {
        "author": "葛恒", 
        "era": "明", 
        "subtype": "七言绝句", 
        "text": [
            "少从洙泗壁中寻，老恋龟山学愈深。", 
            "悟到太初通六籍，春来青草是天心。"
        ], 
        "title": "遂初书院", 
        "type": "绝句", 
        "yun": "侵"
    }, 
    {
        "author": "葛昕", 
        "era": "明", 
        "subtype": null, 
        "text": [
            "河东有三凤，令望昭后先。", 
            "伟哉周氏郎，旷世式蹁跹。", 
            "伯氏璠玙高谱系，更有仲季难兄弟。", 
            "一朝奋翮起天池，次第剖符成锦制。", 
            "汉庭出玺褒明仁，温纶宠命何缤纷。", 
            "父兮母兮兄及弟，袍笏簪裾华如云。", 
            "我幸同寅周仲子，有怀高雅良无已。", 
            "藉诵龙章三锡编，荣光自昔称完美。", 
            "二陆已轶闻，八荀或啬位。", 
            "难封易老失古人，何似世泽亲显被。", 
            "司马家学自可寻，声华落落茂槐阴。", 
            "多君慈孝传家史，忍使忠盟负短簪。"
        ], 
        "title": "周敬所恩纶三锡编", 
        "type": "古风", 
        "yun": null
    }, 
    {
        "author": "葛昕", 
        "era": "明", 
        "subtype": null, 
        "text": [
            "老子昔去周，函谷度青牛。", 
            "关尹攀紫气，道德衍千秋。", 
            "翻然忽思游人间，李树复指雍之邱。", 
            "雍邱优游七十载，笑把一筹添沧海。", 
            "鸾停鹄峙何矍铄，青鬓朱颜常不改。", 
            "有子腰金侍紫宸，汝作纳言帝命新。", 
            "事业方辉伊陟谱，奉诏归欢未老人。", 
            "献罢纶綍舞莱服，筵列松乔洛社宾。", 
            "南山献颂当此时，青鸟正栖灵长椿。", 
            "椿年绵邈梅作友，椿庭蓊郁槐当牖。", 
            "和羹若作须梅实，食报咸知种槐叟。", 
            "肆余栎材何足论，生平窃幸登龙门。", 
            "燕山聊寄灵椿颂，颂君世泽满乾坤。", 
            "太史岁岁奏国瑞，老人一星光晨昏。"
        ], 
        "title": "李丈椿庭荣寿图", 
        "type": "古风", 
        "yun": null
    }, 
    {
        "author": "葛昕", 
        "era": "明", 
        "subtype": null, 
        "text": [
            "都城祖帐旌旗拥，送君将命如殽陇。", 
            "腰袅嘶风千里间，壶觞落日情种种。", 
            "人生离合最关心，况是相知知更深。", 
            "候馆阳关三唱彻，漫将别思继骊音。", 
            "忆昔承恩同鼓箧，君为成人我髫发。", 
            "与君璧沼游春风，更披春风鼓春色。", 
            "成均卒业归闾里，地邈齐梁任爰止。", 
            "青霄万里冀图南，奋翼扶摇争迅举。", 
            "可怜君先我着鞭，参军枢府望岿然。", 
            "由来司马誇神授，重光奕叶相后先。", 
            "我今筮仕从君列，吁谟犹仗君胥决。", 
            "皇皇使节又南征，鞅掌纷糺谁与协。", 
            "君家世业铭鼎彝，磊落如君亦足奇。", 
            "荣承纶命欢亲侧，雍雍昼锦生春辉。", 
            "丈夫事业不可量，世平主圣身馀壮。", 
            "早来奏绩上承明，箕裘好副明时望。", 
            "君不见长孺正色气不羁，德裕风猷特遇知。", 
            "二子竖立何炳炳，肇基俶轫吾与伊。", 
            "共期努力图掀揭，孰云汲李勋庸非可为。"
        ], 
        "title": "许丈使陕", 
        "type": "古风", 
        "yun": null
    }, 
    {
        "author": "葛昕", 
        "era": "明", 
        "subtype": null, 
        "text": [
            "春风蔼蔼春日暄，肃将王命临梁园。", 
            "梁园景物由来胜，开府至今康万姓。", 
            "忆昔先公曾此署，余方舞象随朝暮。", 
            "风尘荏苒几经年，秉节重游感慨素。", 
            "主翁矫矫誇人龙，开阁满座意豪雄。", 
            "三生不负盱山斗，五夜尊前肝膈剖。", 
            "狂呼长啸发酣馀，倾盖劳君故非偶。", 
            "我歌酒倒樽，我醉月倾轮。", 
            "曾闻嵩岳关贤佐，愿祝君家作甫申。"
        ], 
        "title": "吴中丞席有感", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "桃花渡口竹园黄，一抺宫云淡晓妆。", 
            "谁信蓬莱会清浅，阖闾城外即沧桑。"
        ], 
        "title": "赠黄爱春", 
        "type": "绝句", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "金粟如来丈室中，瑶池阿母海门东。", 
            "拈将一片烟霞色，知是诸天第几宫。"
        ], 
        "title": "廷评潘同江尊阃顾夫人六十余既为长歌祝觞内子复请此图寿之并题一绝", 
        "type": "绝句", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "紫盖峰头三素云，霓旌鹤驾拥元君。", 
            "黄山亦有仙灵迹，彤管兼书玉洞文。"
        ], 
        "title": "寿曹太母", 
        "type": "绝句", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "凫舄初临齑臼辞，琼瑶共叶柏舟诗。", 
            "不须更上陈情表，帝遣彤书赞女师。"
        ], 
        "title": "柏舟奇节为马太母颂", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "梅花信里见兰荪，酾酒刲羊庆德门。", 
            "箧有端溪鸲鹆砚，赠君收取好贻孙。"
        ], 
        "title": "雷宸甫得孙", 
        "type": "绝句", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "舵楼竟夜雨催诗，果有龙蛇起墨池。", 
            "会得将军挥剑意，分明草圣折钗时。"
        ], 
        "title": "题颜鲁公裴将军诗真迹", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "后水巳非前水相，出流即是入流机。", 
            "才沾一滴曹溪毒，大海红尘匝地飞。"
        ], 
        "title": "题曹源 其一", 
        "type": "绝句", 
        "yun": "微"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "儒冠道履释袈裟，百劫庄严不受些。", 
            "笑倒灵山临末会，生平伎俩一株花。"
        ], 
        "title": "题曹源 其二", 
        "type": "绝句", 
        "yun": "麻"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "剑戟森罗武库雄，扶桑日近海门东。", 
            "书成杨子谈玄后，赋有吴都在部中。"
        ], 
        "title": "题尹使君诗册", 
        "type": "绝句", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "五陵裘马五湖莼，曾是金门避世人。", 
            "任使遨游变名姓，青山明月巳传神。"
        ], 
        "title": "题汪裕吾像", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "柳外青帘飏晚风，宣房遗迹草连空。", 
            "谁知半卷河渠记，惬在停骖野语中。"
        ], 
        "title": "房村夜宿刘庄谈河事", 
        "type": "绝句", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "杰阁凭栏四望通，幔亭云接玉华峰。", 
            "若非夙有烟霞骨，安得仙山在部中。"
        ], 
        "title": "题延津署阁", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "宜春苑里占春多，烂熳红霞发早柯。", 
            "却忆禁林成径处，云扶步辇一经过。"
        ], 
        "title": "上苑桃花二首 其一", 
        "type": "绝句", 
        "yun": "歌"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "灼灼宫桃湿露华，人间万树失芳葩。", 
            "有时源上随流水，尽日天边自雨花。"
        ], 
        "title": "上苑桃花二首 其二", 
        "type": "绝句", 
        "yun": "麻"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "绕阁行吟候月华，秋风无力扫尘埃。", 
            "即今河汉虽清浅，可奈迢迢使者槎。"
        ], 
        "title": "西湖寺中", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "解语名花鸟亦猜，陇山飞翠薄妆台。", 
            "可知楚客高唐赋，输与渔阳鼓吏来。"
        ], 
        "title": "鹦鹉丽人", 
        "type": "绝句", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "众芳春首未全舒，似我浮家怨索居。", 
            "薝卜林香琼树色，酹花应不为诸馀。"
        ], 
        "title": "看花", 
        "type": "绝句", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "何处江山好定居，卜邻真拟傍专诸。", 
            "骚人巳落滋兰事，濠叟犹传说剑书。"
        ], 
        "title": "题画赠眉公 其一", 
        "type": "绝句", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "冈岚屈曲径交加，新作茆堂窄亦佳。", 
            "手种松杉皆老大，经年不踏县门街。"
        ], 
        "title": "题画赠眉公 其二", 
        "type": "绝句", 
        "yun": "佳"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "参得黄梅岭上禅，魔宫虎穴是诸天。", 
            "赠君一片江南雪，洗尽炎荒瘴海烟。"
        ], 
        "title": "画扇赠别憨师戍岭表", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "晓角寒声散柳堤，千林雪色亚枝低。", 
            "行人不到邯郸道，一种烟霜也自迷。"
        ], 
        "title": "画家霜景与烟景淆乱余未有以易也丁酉冬燕山道上乃始悟之题诗驿楼云", 
        "type": "绝句", 
        "yun": "齐"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "楼倚城阴九点烟，虚窗忽响白苏泉。", 
            "应将太史河渠记，并入南华秋水篇。"
        ], 
        "title": "题画赠许绳斋郡伯时浚河成", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "吴绡图就枕烟庭，揽得齐东一片青。", 
            "莫信三生擅丘壑，新从神武事鸿冥。"
        ], 
        "title": "辛亥秋仿吾家北苑笔于渎川山庄寄邢子愿侍御", 
        "type": "绝句", 
        "yun": "青"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "岂有乘轩宠，深惭负弩情。", 
            "茱萸催令节，兰芷忆南征。", 
            "雉乳寻常事，鸥波浩荡轻。", 
            "使君多重客，能著钓徒名。"
        ], 
        "title": "詶桐庐潘令", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "石室分何重，铜台价岂珍。", 
            "久为龙尾误，今见鹆眸真。", 
            "子墨缘非薄，君苗气复振。", 
            "天涯捐佩意，时共宝刀亲。"
        ], 
        "title": "詶李伯襄太史赠端研二首 其一", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "雕琢古云根，投将十赉存。", 
            "泠然鸣佩响，拊处截肪温。", 
            "不谓焚鱼馆，能同抵鹊村。", 
            "柔翰馀习在，珍重石交敦。"
        ], 
        "title": "詶李伯襄太史赠端研二首 其二", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "谁知玄度宅，又在五湖汀。", 
            "隐几时生白，雠书几杀青。", 
            "鸭池春浸月，渔火夜浮星。", 
            "自笑烟波艇，频年问此亭。"
        ], 
        "title": "甫里夜泊詶许玄祐中舍", 
        "type": "律诗", 
        "yun": "青"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "舞剑助书真，闻钟悟酒禅。", 
            "閒勋邀翰墨，短发老风烟。", 
            "稽岭觞修竹，嘉陵响暗泉。", 
            "素心公等在，燕处得超然。"
        ], 
        "title": "詶项文学", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "便欲冲霄去，能无恋主情。", 
            "梦中愁失路，客里得同声。", 
            "巢树经春长，归轩一水盈。", 
            "今宵不成寐，重听九皋鸣。"
        ], 
        "title": "题鹤林春社（有引）", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "高情期五岳，小隐得残山。", 
            "嘉树成蹊径，危峰出市阛。", 
            "微唫时倚树，爱客不开关。", 
            "谢氏云林宅，风流此更攀。"
        ], 
        "title": "题尘隐居三首 其一", 
        "type": "律诗", 
        "yun": "删"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "买山何足问，缩地长高樊。", 
            "石秀衔空翠，苔深带雨痕。", 
            "双梧分凤渚，一水接鸰原。", 
            "未得长慵卧，占星到德门。"
        ], 
        "title": "题尘隐居三首 其二", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "松菊陶公径，蓬蒿仲蔚村。", 
            "何如朱户里，别有碧山蹲。", 
            "卷幔云生坐，登台月可扪。", 
            "泉声朝暮响，怪底莫寻源。"
        ], 
        "title": "题尘隐居三首 其三", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "百里春申路，欣歌田畯诗。", 
            "行车膏作雨，沃野锦为陂。", 
            "子妇馌堪饷，曾孙稼若茨。", 
            "谁能忧藿食，慈母更农师。"
        ], 
        "title": "题农桑绮陌册", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "韶光明北极，云气护蓬壶。", 
            "似盖笼华阙，非烟扑御炉。", 
            "轮囷翔碧落，缭绕亘虚无。", 
            "端识从龙意，辉辉映六符。"
        ], 
        "title": "赋得云近蓬莱", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "北窗唫啸日，凉吹不须期。", 
            "荷气初闻处，帘钩欲动时。", 
            "幽从林杪度，清向瑟中披。", 
            "见说天门近，随风咏亦宜。"
        ], 
        "title": "薰风自南来", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "严更馀朔雪，处处点苍山。", 
            "风磴吹花急，阴厓积素閒。", 
            "寒光断续起，冥色有无閒。", 
            "谁向岩之曲，翛然独闭关。"
        ], 
        "title": "赋得乱山残雪后", 
        "type": "律诗", 
        "yun": "删"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "吁骇看山眼，迢遥岱色分。", 
            "应为天下雨，不断封中云。", 
            "汉简千秋秘，秦松万壑闻。", 
            "何当驰匹练，高揖碧霞君。"
        ], 
        "title": "望岱", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "每与群动起，氤氲蒲大堤。", 
            "随风萦柳絮，碾地扑花泥。", 
            "不受文犀辟，相吹野马迷。", 
            "明朝御沟近，可似濯缨溪。"
        ], 
        "title": "涿鹿道中赋得陌上尘", 
        "type": "律诗", 
        "yun": "齐"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "人天皈佛日，风土纪皇都。", 
            "水坐疑修褉，觞行或赐酺。", 
            "花茵调怒马，珠弹起栖凫。", 
            "谁识逃虚者，高阳混酒徒。"
        ], 
        "title": "高梁即事", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "宵征不容晏，路出古徐东。", 
            "堤树一千里，村墟十九空。", 
            "防河薪比桂，乘遽马如龙。", 
            "犹有蠲逋诏，年年省故丰。"
        ], 
        "title": "丰县道中", 
        "type": "律诗", 
        "yun": null
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "滕阳古城曲，停辔独依依。", 
            "心壮尝轻别，病来还忆归。", 
            "火山驱马瘦，蒲渚上鱼肥。", 
            "何必羊肠坂，方知叱驭非。"
        ], 
        "title": "宿滕阳驿", 
        "type": "律诗", 
        "yun": "微"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "汉浦稽天浸，商风动地号。", 
            "何来南郭籁，怪底伍胥涛。", 
            "捐佩情何极，搥楼兴亦豪。", 
            "不谙山水趣，乡思若为陶。"
        ], 
        "title": "黄鹄矶阻风", 
        "type": "律诗", 
        "yun": "豪"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "偃息东林下，悠然澹旅情。", 
            "泉归虎溪静，云度雁天轻。", 
            "苍藓封碑古，优昙应记生。", 
            "预悉钟鼓动，扰扰又晨征。"
        ], 
        "title": "庐山东林寺夜宿", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "策杖与云平，濛濛空际行。", 
            "烟江中岭尽，星斗下方横。", 
            "不隔诸天路，差疑五岳名。", 
            "谁知游楚客，顿使九愁轻。"
        ], 
        "title": "游匡山", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "莽莽平沙路，登临更一奇。", 
            "河流消楚汉，碑石记淳熙。", 
            "鼓角因风迥，帆樯侯月迟。", 
            "此中留憩者，半为问津疲。"
        ], 
        "title": "宿羊山驿", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "高唐斋右壤，终古作津途。", 
            "山色犹衔岱，云容不是巫。", 
            "坡陀分麦陇，闾井半桑枢。", 
            "歇马斜阳下，应嗟霸气徂。"
        ], 
        "title": "过高唐", 
        "type": "律诗", 
        "yun": "虞"
    }, 
    {
        "author": "葛一龙", 
        "era": "明", 
        "subtype": null, 
        "text": [
            "春风吹后满天涯，系马高楼春日斜。", 
            "归梦悠扬隔柳花，不如他，一路青青直到家。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "鱼子兰香小露滋。", 
            "起来移近绣帘丝。", 
            "嫩黄初剪两三枝。", 
            "唤得雪儿教捧去，葵花小合豆青瓷。", 
            "谢娘刚好晓妆时。"
        ], 
        "title": "浣溪沙 戏友", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "浴起新围宝袜轻。", 
            "乌栖人静夜无声。", 
            "手携金鸭下阶行。", 
            "榆荚柔风薰佩带，桐花斜月晒帘旌。", 
            "谁人遣比此时情。"
        ], 
        "title": "浣溪沙 夜景", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "凭栏不语，坐看春归去。", 
            "或者留春留得住，因甚全无一句。", 
            "曾闻百舌间关，要将春色遮拦。", 
            "百舌舌儿先倦，愁人更有何言。"
        ], 
        "title": "清平乐", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "不合临池起画楼。", 
            "断烟疏雨叶飕飕。", 
            "谁能数得垂杨叶，一叶垂杨一点愁。"
        ], 
        "title": "杨柳枝二首 其一", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "桂楫兰舟载玉箫。", 
            "秦淮月冷夜迢迢。", 
            "白门朱桁无穷树，唯有垂杨是六朝。"
        ], 
        "title": "杨柳枝二首 其二", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "苏州城，秀州城。", 
            "鸭觜船儿月样轻，往来多月明。", 
            "一条浜，两条浜。", 
            "夜半歌声逐橹声。", 
            "客愁无数生。"
        ], 
        "title": "长相思 夜行吴江道中", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "天为清明，几番排当梨花雨。", 
            "小楼风遽，麾散黄鹂语。", 
            "中酒心情，欲遣偏无句。", 
            "愁来处，可堪人去，帆带吴天絮。"
        ], 
        "title": "点绛唇 愁来", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "春色过清明，花事飘零。", 
            "夜来风雨葬倾城。", 
            "枕上泪流还似雨，忒煞多情。", 
            "晓起卷帘旌。", 
            "撩乱红英。", 
            "满街听得卖花声。", 
            "我已伤心听不得，况是黄莺。"
        ], 
        "title": "浪淘沙 落花", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "柳碎蜂忙，花繁天小。", 
            "烟光易过清明早。", 
            "雨余帘尚卷时稀，病前书已摊来少。", 
            "酒向春疏，笺和愁到，熏衣忘却香焦了。", 
            "吹箫强欲和啼莺，一声飞去棠梨杪。"
        ], 
        "title": "踏莎行 春日", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "叶下星窗，雁横飙馆。", 
            "便凄凉煞无人管。", 
            "前程昨梦不堪提，素颜青鬓都频换。", 
            "宝袜香存，彩笺音断。", 
            "细将心事灯前算。", 
            "三年有半为伊愁，人生能几三年半。"
        ], 
        "title": "踏莎行 秋怀", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "催唤春来凭小燕。", 
            "一座亭台，都被花薰遍。", 
            "任是晓窗风剪剪。", 
            "丛花穿过寒终浅。", 
            "欲系繁花休作片。", 
            "空有垂杨，搓就黄金线。", 
            "多意游丝长满院，闲来细把红英缠。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "鬓垂绺，衫移钮，一春闲却调筝手。", 
            "风帘罅，灯花谢。", 
            "金钱携向，小窗占卦。", 
            "下。", 
            "下。", 
            "下。", 
            "新丰酒，章台柳，问他犹记人儿否。", 
            "从前话，题罗帕。", 
            "柔情终在，薄情难骂。", 
            "罢。", 
            "罢。", 
            "罢。"
        ], 
        "title": "撷芳词", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "惊起鼠声窣窣，催行灯影幢幢。", 
            "紧约臂围双袖月，低压眉棱一帽霜。", 
            "连云溪路长。", 
            "续梦兴中易破，寻诗囊底多荒。", 
            "渐觉乱山迎面绿，恰喜朝暾射眼黄。", 
            "垆头蒸饼香。"
        ], 
        "title": "破阵子 晓行", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "豆酒新槽花露滴。小宴橙香菊色。", 
            "离思谁知得。鲤鱼桥下风边笛。", 
            "柳外疏星珠历历。独倚乌篷画楫。", 
            "明月能相忆。送人直过西兴驿。"
        ], 
        "title": "惜分飞 蠡城别友", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "彩分鸾，丝绝藕。", 
            "且尽今宵，且尽今宵酒。", 
            "门外驴驹声早骤。", 
            "恼煞长亭柳。", 
            "倚秦筝，扶楚袖，有个人儿，有个人儿瘦。", 
            "相约相思须应口。", 
            "春暮归来，春暮归来否。"
        ], 
        "title": "苏幕遮 离情", 
        "type": "词", 
        "yun": null
    }, 
    {
        "author": "万树", 
        "era": "明", 
        "subtype": null, 
        "text": [
            "去时杨柳依依，我来摇落霜风飐。", 
            "桑干桥外，葫芦河畔，暮蝉声惨。", 
            "景物何堪，树犹如此，客愁谁念。", 
            "看鹑衣未改，鹿囊如故，惟添得，黄尘染。", 
            "泪与露珠同落。", 
            "忽惊眸、菊擎新艳。", 
            "柴桑何处，举头惟见，雁行鸦点。", 
            "明日重阳，登高无我，酒坛欢欠。", 
            "叹黄昏麦饭，蛛丝鼠迹，宿清风店。"
        ], 
        "title": "水龙吟 九月八日宿清风店", 
        "type": "词", 
        "yun": null
    }, 
    {
        "author": "万寿祺", 
        "era": "明", 
        "subtype": null, 
        "text": [
            "花弄香纹春满楼，桃叶引江流。", 
            "个人何事，斜阳独倚、曲曲肠柔。", 
            "垂帘淡淡扑杨球，私心好处投。", 
            "侍儿敛态，闭门作意，不上金钩。"
        ], 
        "title": "眼儿媚 赠卞校书", 
        "type": "词", 
        "yun": null
    }, 
    {
        "author": "万僧", 
        "era": "明", 
        "subtype": "五言律诗", 
        "text": [
            "十年依佛国，万里走天涯。", 
            "旧主无寻处，孤臣敢问家？", 
            "何心婴组绶，有血滴袈裟。", 
            "寒食魂应寂，悲歌愧五蛇。"
        ], 
        "title": "送娄士琏之官四川仁寿分韵得知字 其一", 
        "type": "律诗", 
        "yun": "麻"
    }, 
    {
        "author": "万象春", 
        "era": "明", 
        "subtype": "五言律诗", 
        "text": [
            "倚棹增惆怅，登临信有缘。", 
            "钟深山寺雨，缆系柳条烟。", 
            "野火明还灭，渔歌断复连。", 
            "无能著双屐，兴落虎溪边。"
        ], 
        "title": "雨夜泊虎丘", 
        "type": "律诗", 
        "yun": "先"
    }, 
    {
        "author": "万寿祺", 
        "era": "明", 
        "subtype": null, 
        "text": [
            "橡楠缘冬气，郁郁储群烟。", 
            "远风振天羽，征雁皆南还。", 
            "一岸隔遥水，入路临溪田。", 
            "朝发甘罗城，夕驻清河湾。", 
            "偃息秣良马，束书悬双鞍。", 
            "爱此严霜辰，高帽发连卷。", 
            "轮蹄动不息，佳兴引胜缘。", 
            "绮思托幽素，怀彼《行路》篇。", 
            "淮河日已远，黄河何溅溅。", 
            "握手石梁侧，纵目当遐天。", 
            "丈夫安可悲，敬业尚慎旃。", 
            "子归拜堂下，堂上方盛年。"
        ], 
        "title": "内景堂送吕大还彭城同檀玉铉杜生之", 
        "type": "古风", 
        "yun": null
    }, 
    {
        "author": "万寿祺", 
        "era": "明", 
        "subtype": null, 
        "text": [
            "冽冽岁云暮，四时浸以驰。", 
            "鸿雁背北风，音响一何悲。", 
            "策杖发西澨，载过东城湄。", 
            "城阙高峨峨，楼阁与云齐。", 
            "中多富贵人，车马光纷披。", 
            "冠盖缀缨緌，变化随当时。", 
            "往来互驰突，道旁狭且危。", 
            "执手与君友，毛发托相知。", 
            "夙昔周道游，大义同箴规。", 
            "浮云与飞鸟，惭愧相因依。", 
            "岂不乐诡随，中心不可违。", 
            "别君适南村，遵路独言归。", 
            "行人去不息，川原纷委蛇。", 
            "严霜摧高树，日气瘦且低。", 
            "稚子出门望，相随入荆扉。", 
            "桔槔中夜悬，冻绠惨无为。", 
            "谢圃入其室，登床读我诗。", 
            "我诗惨以激，我床坦以夷。", 
            "譬彼江中流，白石无转移。", 
            "寄谢四海人，劳劳将焉之。"
        ], 
        "title": "将归南村留别诸公", 
        "type": "古风", 
        "yun": null
    }, 
    {
        "author": "万寿祺", 
        "era": "明", 
        "subtype": null, 
        "text": [
            "昔人交道重白日，今人交道重饮食。", 
            "策杖四海空归来，蘅茝满把无人识。", 
            "今人争与昔人同，与尔殷勤淡漠中。", 
            "万里仿佛如对面，一时努力千秋通。", 
            "世间碌碌生且死，富贵贫贱亦偶尔。", 
            "苏门清啸转眼空，君且还家我在此。"
        ], 
        "title": "送友", 
        "type": "古风", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "回首一伤神。", 
            "暮雨千家薜荔村。", 
            "燕子不来花着雨，黄昏。", 
            "寂寞山窗掩白云。", 
            "归思欲沾巾。", 
            "雨过山城见月新。", 
            "独在异乡为异客，思亲。", 
            "断续鸿声到晓闻。"
        ], 
        "title": "南乡子•客舍集唐", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "团圞有对，小花兜肚殊堪爱。", 
            "而今多放金钗在。", 
            "天女散花，贺倒须教倍。", 
            "小姑乱掉全无谓。", 
            "三叶风旂都扯碎。", 
            "侬家更有鸳鸯背。", 
            "不喜金钗，私喜名儿美。"
        ], 
        "title": "一斛珠•佳人剧马掉", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "昨夜玉人迎笑处，石榴花压重墙。", 
            "湘帘垂遍郁金堂。", 
            "筹分双陆局，帖较十三行。", 
            "韵事好消清昼永，旧欢无奈思量。", 
            "轻魂销在镜台旁。", 
            "缘随骰采卜，酒带口脂尝。"
        ], 
        "title": "临江仙•昨夜", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "与君诗酒两相于。座有红于。", 
            "尊有青于。湘兰不并草轩于。", 
            "山鸟刑于。山花友于。", 
            "夜阑联袂鼓绵于。舞罢神于。", 
            "吹罢茵于。徐徐卧去觉于于。", 
            "一石淳于。一梦淳于。"
        ], 
        "title": "一剪梅•酒兰歌示程村", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "苕溪前岁住。", 
            "曾把银华铸。", 
            "玉台犹恐尘埃驻。", 
            "须将珍重贮。", 
            "须将珍重贮。", 
            "伊家自信，倾城无侣。", 
            "试照向、帘前去。", 
            "个中人也将人觑。", 
            "肯教他让汝。", 
            "肯教他让汝。"
        ], 
        "title": "东坡引•十赍词示婢还九首 其一 湖镜", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "粉丸铅雪冶。", 
            "捻就和兰麝。", 
            "几年西子湖头买。", 
            "开函香尚惹。", 
            "开函香尚惹。", 
            "慇勤赠与，料应称谢。", 
            "却留向、湘帘下。", 
            "道侬真色何曾借。", 
            "不堪珠汗洒。", 
            "不堪珠汗洒。"
        ], 
        "title": "东坡引•十赍词示婢还九首 其二 杭粉", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "朱唇何待染。", 
            "刺绣怜香腕。", 
            "不龟手药任城换。", 
            "簪来挑与看。", 
            "簪来挑与看。", 
            "剔开寸纸，腥红腻软。", 
            "偏半晌、沉吟玩。", 
            "问郎原碟多应满。", 
            "是谁分一半。", 
            "是谁分一半。"
        ], 
        "title": "东坡引•十赍词示婢还九首 其三 济宁油胭脂", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "如皋人射雉。", 
            "曾把湘篦寄。", 
            "匀排密比多坚致。", 
            "与谁除发腻。", 
            "与谁除发腻。", 
            "记他枕上，兰膏微滓。", 
            "便唤向、风前试。", 
            "原来背后无人倚。", 
            "腕伸怜玉臂。", 
            "腕伸怜玉臂。"
        ], 
        "title": "东坡引•十赍词示婢还九首 其四 如皋篦", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "才梳云髻亸。", 
            "旋把新羹做。", 
            "药垆茶灶时时课。", 
            "恐教纤手涴。", 
            "恐教纤手涴。", 
            "雄州皂荚，捣成百和。", 
            "涴手处、挼挲过。", 
            "夜深推枕钩郎卧。", 
            "馀香犹在么。", 
            "馀香犹在么。"
        ], 
        "title": "东坡引•十赍词示婢还九首 其五 六合肥皂", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "香巾何细洁。", 
            "云是馀东织。", 
            "见他珠汗融融湿。", 
            "换他红耙袜。", 
            "换他红耙袜。", 
            "绣床閒挂，有时轻摺。", 
            "将素手、频频拭。", 
            "拭时莫把双银脱。", 
            "应防侬欲窃。", 
            "应防侬欲窃。"
        ], 
        "title": "东坡引•十赍词示婢还九首 其六 馀东手巾", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "缝成红素绢。", 
            "妆就鸳鸯线。", 
            "双双蟢子双双燕。", 
            "一双图半面。", 
            "一只图半面。", 
            "系他裙衩，氤氲堪羡。", 
            "愿翠管、郎亲捻。", 
            "翻来覆去教郎见。", 
            "这边题欲遍。", 
            "这边题欲遍。"
        ], 
        "title": "东坡引•十赍词示婢还九首 其七 建宁香袋", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "泥金叠扇子。", 
            "别样成都纸。", 
            "盘来双凤云如绮。", 
            "藏时曾见未。", 
            "藏时曾见未。", 
            "偶然检出，携来花底。", 
            "早捉向、纤纤指。", 
            "轻摇莫便心儿喜。", 
            "秋风明日起。", 
            "秋风明日起。"
        ], 
        "title": "东坡引•十赍词示婢还九首 其八 川扇", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "簟纹冰玉润。", 
            "独有侬床衬。", 
            "伊家臂上微微印。", 
            "怕人容易认。", 
            "怕人容易认。", 
            "当初买向，田家古镇。", 
            "遣长物、应难吝。", 
            "与伊铺在纱帷近。", 
            "银灯将欲晕。", 
            "银灯将欲晕。"
        ], 
        "title": "东坡引•十赍词示婢还九首 其九 蕲簟", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "惯得相携花下游。苏大风流。", 
            "苏小风流。而今别况冷于秋。", 
            "燕去南楼。人去西楼。", 
            "等閒平判十分愁。侬在心头。", 
            "卿在眉头。少年心事总悠悠。", 
            "一曲扬州。一梦苏州。"
        ], 
        "title": "一剪梅•如词", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "紫燕双依，雕梁并语。", 
            "拴帘不放伊飞去。", 
            "问伊昨夜过香溪，见郎那里花间住。", 
            "一回捲上帘儿，放去寻郎何处。", 
            "待晚归来，街得黏泥絮。", 
            "似诉画楼前，薄倖人如许。"
        ], 
        "title": "后庭宴•谴燕", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "身是暮春风里絮。", 
            "浮蚁呼卢，到便牵留住。", 
            "弦索笙箫声乱处。", 
            "一围红袖争诗句。", 
            "以客为家家似寓。", 
            "偶尔来家，收拾閒情绪。", 
            "阿妇惊疑前致语。", 
            "问郎何不归家去。"
        ], 
        "title": "蝶恋花•落拓", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "孤篷渔艇烟中驾。", 
            "晴川自写吴绫帕。", 
            "渔子不知身是画。", 
            "呼妇骂。", 
            "问钱昨夜存多寡。", 
            "网得巨鱼惊又诧。", 
            "复呼阿妇欢然话。", 
            "黄鹤楼边閒去耍。", 
            "沽酒罢。", 
            "归来月上山头乍。"
        ], 
        "title": "渔家傲•黄鹤楼边渔艇", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "玉钩垂，犀箔护。", 
            "肯递春风，偏断游丝路。", 
            "内里暗闻钗响度。", 
            "掷地金声，抵得天台赋。", 
            "望明妆，遮薄雾。", 
            "闹扫虽松，窣堕知何故。", 
            "难道拔时纤手误。", 
            "倘为侬来，忽地回头顾。"
        ], 
        "title": "苏幕遮•帘外听堕钗声", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "绿初回，红渐出。", 
            "树树春交，把手轻来折。", 
            "为底关心攀又歇。", 
            "无语无言，自把螺纹画。", 
            "爪才修，琴罢拨。", 
            "啮遍纤痕，独向东风剔。", 
            "毕竟思量春可惜。", 
            "待问分明，瞥去屏山隙。"
        ], 
        "title": "苏幕遮•花间听弹指声", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "粉罘罳，金屈戌。", 
            "花影交加，昨夜扶行处。", 
            "欲嗽还惊兰玉饫。", 
            "低锁轻喉，不放随风去。", 
            "怪重来，偏未遇。", 
            "窗外濛濛，立尽三更雨。", 
            "不是嗽声能听取。", 
            "便认衣香，难捉迷藏住。"
        ], 
        "title": "苏幕遮•窗下听咳声", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "月初沉，星欲滴。", 
            "一带回廊，曲曲犹能觅。", 
            "暗数栏杆应六七。", 
            "听遍行踪，不是伊家屧。", 
            "步偏那，行转怯，似待如迎，却是来时节。", 
            "半晌消停怜窄窄。", 
            "两瓣轻莲，晓起看无迹。"
        ], 
        "title": "苏幕遮•回廊听鞋底声", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "兔华轻，萤照冷。", 
            "瞰浴潜来，转傍湘帘等。", 
            "谁料银屏遮凤胫。", 
            "小玉娇憨，枉赚黄金饼。", 
            "粉应消，珠定映。", 
            "唤取汤添，冷热心头省。", 
            "豆蔻方挼知未竟。", 
            "半晌才看，秃袖来花径。"
        ], 
        "title": "苏幕遮•屏边听浴声", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "凤箫停，鸾幕启。", 
            "十二楼高，结遍春风绮。", 
            "今夜玉人慵不倚。", 
            "骰子逡巡，掷向纤纤指。", 
            "似无愁，如有思。", 
            "漫想閒猜，卜甚心头事。", 
            "转忆前宵楸局里。", 
            "观点牙筹，赌喝双双雉。"
        ], 
        "title": "苏幕遮•楼前听骰子声", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "绮窗明，金屋暖。", 
            "香篆浮帘，脉脉垂银蒜。", 
            "翠幔欲搴行又缓。", 
            "生怕鸦鬟，閒话长和短。", 
            "茗须烹，花待灌。", 
            "檀口轻圆，频把兰香唤。", 
            "唤久不来谁作伴。", 
            "知造伊家，独坐床台畔。"
        ], 
        "title": "苏幕遮•房中听唤婢声", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "紫纹绫，红锦缎。", 
            "裁向灯前，响杂黄金钏。", 
            "应恐鸳鸯分背面。", 
            "钿尺频移，停处商量遍。", 
            "晃还移，人未倦。", 
            "叠股并刀，运处分明见。", 
            "万缕愁肠萦莫遣。", 
            "欲断仍连，试倩萧娘剪。"
        ], 
        "title": "苏幕遮•灯下听剪刀声", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "穗煤昏，莲漏杳。", 
            "只隔重帏，远似蓬莱岛。", 
            "魂梦知他何处绕。", 
            "欲醒频呼，话觉糊涂好。", 
            "养娘痴，香婢小。", 
            "憨睡瞢腾，只索将伊叫。", 
            "狂梦魇来应未料。", 
            "试问伊家，可唤江郎觉。"
        ], 
        "title": "苏幕遮•隔幛听梦魇声", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "枕珊瑚，床玳瑁。", 
            "悬蛤初收，帐底容难照。", 
            "忘却流苏能转掉。", 
            "漫揭轻罗，傍动银钩了。", 
            "响原轻，声渐俏。", 
            "睡熟鹦哥，定不惊他觉。", 
            "和月和云和被抱。", 
            "一夜春风，散尽愁多少。"
        ], 
        "title": "苏幕遮•帐畔听流苏响声", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "深宫里，镇日黛眉低。", 
            "意支离。", 
            "最堪怜是，相思说话，男儿听惯不经思。", 
            "抛妾泪，怕人疑。", 
            "湘裙宁湿，不将双袖染胭脂。", 
            "开箱处，无语立多时。", 
            "诉伊知。", 
            "石榴红处，都是杜鹃啼。"
        ], 
        "title": "甘州遍•赋得不信比来常下泪，开箱验取石榴裙", 
        "type": "词", 
        "yun": null
    }, 
    {
        "author": "万寿祺", 
        "era": "明", 
        "subtype": "五言绝句", 
        "text": [
            "西峰上方处，台殿隐蒙茏。", 
            "远磬秋山里，清猿古木中。"
        ], 
        "title": "西峰", 
        "type": "绝句", 
        "yun": "东"
    }, 
    {
        "author": "万寿祺", 
        "era": "明", 
        "subtype": "七言绝句", 
        "text": [
            "退院残钟日易斜，维摩饭罢坐邻家。", 
            "双飞蛱蝶过墙去，闲却一园诸葛花。"
        ], 
        "title": "过冰上人退院", 
        "type": "绝句", 
        "yun": "麻"
    }, 
    {
        "author": "万寿祺", 
        "era": "明", 
        "subtype": "七言绝句", 
        "text": [
            "朱藤花发乳莺飞，草满前湖人未归。", 
            "莫向浦西西畔立，断肠春色在斜晖。"
        ], 
        "title": "题画", 
        "type": "绝句", 
        "yun": "微"
    }, 
    {
        "author": "董纪", 
        "era": "明", 
        "subtype": null, 
        "text": [
            "孔圣在陈日，行橐枵然空。", 
            "由也虽愠色，君子当固穷。", 
            "灵公问不答，一去难牢笼。", 
            "春秋明王道，周南存国风。", 
            "笔削示来世，斯文代天工。", 
            "及门三千徒，尽若麻中蓬。", 
            "其功过尧舜，万古谁能同。", 
            "吾生恨独晚，束脩谅难从。", 
            "私淑诵其书，拳拳仰仪容。"
        ], 
        "title": "次韵俞仲基", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "椅桐可琴瑟，楩楠可梁栋。", 
            "斧斤日相寻，出类先自送。", 
            "问之胡为尔，不幸材有用。", 
            "膏以明受煎，象以齿唤痛。", 
            "我生本樗散，何必人器重。", 
            "规矩既弗就，绳墨谅难中。", 
            "雨露极滋长，土力暗培壅。", 
            "拥肿与拳曲，此意殆天纵。", 
            "其下根株连，其上枝叶蓊。", 
            "风过鸣笙竽，月明舞虬凤。", 
            "商丘暨栎社，气势相伯仲。", 
            "棼槐作奴视，庄椿等儿弄。", 
            "并移八千春，同一南柯梦。", 
            "扫壁醉留题，掀髯对樗讽。"
        ], 
        "title": "樗散轩为戴彦文", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": null, 
        "text": [
            "生平无他好，惟在山水间。", 
            "无钱买山居，年年来看山。", 
            "九峰多雅趣，一一堪跻攀。", 
            "良时遇良友，意适几忘还。", 
            "饮酒莫辞醉，赋诗奚暇删。", 
            "偷閒乃吾乐，待足何时閒。", 
            "寒暑有往来，甲子互循环。", 
            "世上达人辈，营营苦贪悭。", 
            "少壮忽以过，局促凋朱颜。", 
            "此语秘勿传，徒取昧者讪。", 
            "明年幸无事，再来扣禅关。"
        ], 
        "title": "与张梦辰陶九成姚比玉陆幼章分韵得山字", 
        "type": "古风", 
        "yun": "删"
    }, 
    {
        "author": "董纪", 
        "era": "明", 
        "subtype": null, 
        "text": [
            "向来出门别，谁作万里看。", 
            "及闻茂名去，不得送征鞍。", 
            "高堂有白发，遽违菽水欢。", 
            "本心岂急仕，君命敢盘桓。", 
            "六月冒炎瘴，所忧行路难。", 
            "妻孥每话及，我泪常不乾。", 
            "新年附书至，到县幸平安。", 
            "既得消息佳，在远心亦宽。", 
            "侍仪重报喜，道听传弗端。", 
            "移赣固就近，讹言竟空欢。", 
            "递音始真的，果调洛容官。", 
            "骨肉不在眼，视仆犹肺肝。", 
            "更失此力助，无乃形影单。", 
            "虽云有民社，土俗嫌凋残。", 
            "隃知退食处，对案时长叹。", 
            "吟腰带围缩，短发那胜冠。", 
            "几回欲飞往，恨身无羽翰。", 
            "云山隔长望，万叠青巑岏。", 
            "征衣未遑寄，又见秋风寒。", 
            "冀能自爱重，努力当加餐。"
        ], 
        "title": "得洛容兄递中报二十韵", 
        "type": "古风", 
        "yun": "寒"
    }, 
    {
        "author": "万寿祺", 
        "era": "明", 
        "subtype": "五言律诗", 
        "text": [
            "残霭动疏林，平畴入远浔。", 
            "月圆今夕话，风碎隔年心。", 
            "蹙蹙江湖窄，瞿瞿天地深。", 
            "偶传消息好，喜慰一登临。"
        ], 
        "title": "同阎大湖上步月", 
        "type": "律诗", 
        "yun": "侵"
    }, 
    {
        "author": "万寿祺", 
        "era": "明", 
        "subtype": "五言律诗", 
        "text": [
            "杖钵孤踪去，凄其驿路间。", 
            "水喧沂北道，风撼穆南关。", 
            "飞鸟移前浦，归云满故山。", 
            "五年江上客，今有几人还？"
        ], 
        "title": "行脚", 
        "type": "律诗", 
        "yun": "删"
    }, 
    {
        "author": "万寿祺", 
        "era": "明", 
        "subtype": "五言律诗", 
        "text": [
            "残菊淮西路，西风淹问津。", 
            "三年同梦客，千里送归人。", 
            "惭愧余知己，凄凉卜旧邻。", 
            "怜君天下士，今在五湖滨！"
        ], 
        "title": "送严大南旋", 
        "type": "律诗", 
        "yun": "真"
    }, 
    {
        "author": "万寿祺", 
        "era": "明", 
        "subtype": "五言律诗", 
        "text": [
            "此夕初闻雁，居然知异乡。", 
            "惊心万里月，回首一年霜。", 
            "未敢同胡越，非因谋稻粱。", 
            "天涯沦落者，半夜起彷徨。"
        ], 
        "title": "闻雁", 
        "type": "律诗", 
        "yun": "阳"
    }, 
    {
        "author": "万寿祺", 
        "era": "明", 
        "subtype": "五言律诗", 
        "text": [
            "浮云不可极，片片落秋阴。", 
            "游子自千里，商声非一林。", 
            "早花湖县暖，晚雁碛庭深。", 
            "杯酒须臾事，安知行路心。"
        ], 
        "title": "送人", 
        "type": "律诗", 
        "yun": "侵"
    }, 
    {
        "author": "万寿祺", 
        "era": "明", 
        "subtype": "五言律诗", 
        "text": [
            "别去不复问，孤云千里过。", 
            "宁知芳草外，尚有夕阳多。", 
            "南国忧豺虎，西风驱鴐鹅。", 
            "客心落日里，涕泪满山阿。"
        ], 
        "title": "别去", 
        "type": "律诗", 
        "yun": "歌"
    }, 
    {
        "author": "万寿祺", 
        "era": "明", 
        "subtype": "五言律诗", 
        "text": [
            "一棹归何晚，前村暮霭平。", 
            "疏灯传远树，寒橛出孤城。", 
            "宿鸟楼还语，幽香静更清。", 
            "苍茫烟水外，凉月送人行。"
        ], 
        "title": "夜棹", 
        "type": "律诗", 
        "yun": "庚"
    }, 
    {
        "author": "万寿祺", 
        "era": "明", 
        "subtype": "七言律诗", 
        "text": [
            "乌龙潭上泛菰蒲，舴艋三舟酒百壶。", 
            "一息尚存犹道路，千秋所恃在江湖。", 
            "西京冠剑曾前席，南国莺花入大都。", 
            "我始逢君君欲去，柳稊初放听啼乌。"
        ], 
        "title": "访韩圣秋于乌龙潭，韩时将远去", 
        "type": "律诗", 
        "yun": "虞"
    }, 
    {
        "author": "万寿祺", 
        "era": "明", 
        "subtype": "七言律诗", 
        "text": [
            "楚州风雨夜徘徊，千里双淮极望开。", 
            "回首渔矶多避世，惊心乔木一登台。", 
            "二陵残黍西风急，十郡寒笳北吹哀。", 
            "君自冥冥修雁羽，苍茫海国独归来。"
        ], 
        "title": "答王大", 
        "type": "律诗", 
        "yun": "灰"
    }, 
    {
        "author": "万寿祺", 
        "era": "明", 
        "subtype": "七言律诗", 
        "text": [
            "风雨当门自有秋，豆花蟋蟀各为谋。", 
            "落星古道晨驱雁，举火新畬夜饭牛。", 
            "不近郭城催就稼，因留山水数登楼。", 
            "笛声从此参差甚，容易月明人尽愁。"
        ], 
        "title": "立秋后和李大向阳", 
        "type": "律诗", 
        "yun": "尤"
    }, 
    {
        "author": "万寿祺", 
        "era": "明", 
        "subtype": "七言律诗", 
        "text": [
            "碧磴重阴长古苔，孤亭日影见层台。", 
            "石城对岸千松合，铁锁当门一水来。", 
            "不夜车驺云外过，临春香草雨中开。", 
            "江冥人去芜城远，潮打空山岁岁回。"
        ], 
        "title": "燕子矶", 
        "type": "律诗", 
        "yun": "灰"
    }, 
    {
        "author": "万寿祺", 
        "era": "明", 
        "subtype": "七言律诗", 
        "text": [
            "与尔千峰共闭门，吴山越水旧西园。", 
            "秋风瑟瑟津梁远，天宇冥冥雁羽翻。", 
            "七尺须眉三寸舌，十年哀乐一家言。", 
            "阮生不耐穷途哭，风雨摊书怀士元。"
        ], 
        "title": "读程大邃书", 
        "type": "律诗", 
        "yun": "元"
    }, 
    {
        "author": "万寿祺", 
        "era": "明", 
        "subtype": "七言律诗", 
        "text": [
            "何以家为又葺庐，投邻乞食且踟躇。", 
            "妄称吾辈陶元亮，不识人间华子鱼。", 
            "抱瓮自吟东武句，开窗时读豫州书。", 
            "榛苓岁岁伤摇落，古道飘风揭大车。"
        ], 
        "title": "隰西草堂 其一", 
        "type": "律诗", 
        "yun": "鱼"
    }, 
    {
        "author": "万寿祺", 
        "era": "明", 
        "subtype": "七言律诗", 
        "text": [
            "深巷车门无是非，闭关偃息看花飞。", 
            "升沈日月此茅屋，俯仰乾坤今布衣。", 
            "回雁浦中云黯澹，射鱼海上雨霏微。", 
            "著书未了复渔猎，满地江湖人未归。"
        ], 
        "title": "隰西草堂 其二", 
        "type": "律诗", 
        "yun": "微"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "始终情意两蹉跎，离恨虽多话亦多。", 
            "只有茜溪溪上月，照人一直到宽河。"
        ], 
        "title": "附宽河书后寄周仲鼒父子二首 其一", 
        "type": "绝句", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "不是无心不寄书，越添烦恼寄何如。", 
            "那堪一一从头写，欲寄还休意有馀。"
        ], 
        "title": "附宽河书后寄周仲鼒父子二首 其二", 
        "type": "绝句", 
        "yun": "鱼"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "柳阴日日系渔舟，渔妇渔翁尽白头。", 
            "树已半枯人亦老，更堪落叶几番秋。"
        ], 
        "title": "柳下渔舟", 
        "type": "绝句", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "茂林修竹是吾庐，身已无官也自如。", 
            "莳药种花筋力倦，北窗高枕教儿书。"
        ], 
        "title": "閒居二首 其一", 
        "type": "绝句", 
        "yun": "鱼"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "风雨连朝不出门，晚来步屧看溪痕。", 
            "不知笋过邻家去，篱落新添竹几根。"
        ], 
        "title": "閒居二首 其二", 
        "type": "绝句", 
        "yun": "元"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "两夜郎官入梦频，今朝报喜应斯人。", 
            "侍仪岂是无凭语，只恐衢州信未真。"
        ], 
        "title": "梦茂名兄二首 其一", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "久无书札报平安，正惧蛮方抚字难。", 
            "喜见故人亲口说，近时已转赣州官。"
        ], 
        "title": "梦茂名兄二首 其二", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "我与细君同梦夜，洛容县里发书时。", 
            "至诚有感通天地，万里归音一夕知。"
        ], 
        "title": "梦得洛容兄书", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "与汝同来汝独归，丁宁语别寸心违。", 
            "丹阳车子龙江舸，明日东西各自飞。"
        ], 
        "title": "别侄董时雨二首 其一", 
        "type": "绝句", 
        "yun": "微"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "强近无亲骨肉稀，糟糠有妇不胜衣。", 
            "到家说与痴豚犬，好护瓜田待我归。"
        ], 
        "title": "别侄董时雨二首 其二", 
        "type": "绝句", 
        "yun": "微"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "草茅蔽野出无蹊，寥落衡门水竹西。", 
            "客至尚能留一饭，小儿沽酒妇蒸藜。"
        ], 
        "title": "次韵俞东村见示四首 其一 自述草堂之陋", 
        "type": "绝句", 
        "yun": "齐"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "池塘春草梦依依，明月清风半掩扉。", 
            "今夜灯花何太喜，多应洱海有书归。"
        ], 
        "title": "次韵俞东村见示四首 其二 忆弟季明", 
        "type": "绝句", 
        "yun": "微"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "宗亲零落重期功，马首何时得向东。", 
            "二十年来乡里变，半登鬼箓半称翁。"
        ], 
        "title": "次韵俞东村见示四首 其三 忆武功兄", 
        "type": "绝句", 
        "yun": "东"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "今夜平分一半秋，可怜兄弟不同游。", 
            "片云将雨非无意，天上姮娥亦为愁。"
        ], 
        "title": "次韵俞东村见示四首 其四 中秋对雨", 
        "type": "绝句", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "别时容易见时难，莫作寻常客子看。", 
            "二十年来逢一度，四千馀里到长安。"
        ], 
        "title": "与俞原肃留别十首（并引） 其一", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "别时容易见时难，愁上心来有万端。", 
            "传语不如亲会面，临行欲发又盘桓。"
        ], 
        "title": "与俞原肃留别十首（并引） 其二", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "别时容易见时难，对酒当歌且尽欢。", 
            "不就目前同一醉，明朝何处盻征鞍。"
        ], 
        "title": "与俞原肃留别十首（并引） 其三", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "别时容易见时难，屈指凡经廿岁寒。", 
            "更去更来能几度，并州已作故乡看。"
        ], 
        "title": "与俞原肃留别十首（并引） 其四", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "别时容易见时难，渺渺春江送木兰。", 
            "三叠阳关休唱尽，一声凄楚一心酸。"
        ], 
        "title": "与俞原肃留别十首（并引） 其五", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "别时容易见时难，无计相留看牡丹。", 
            "去向洛阳城里过，不知何处可凭阑。"
        ], 
        "title": "与俞原肃留别十首（并引） 其六", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "别时容易见时难，和恨和愁写一摊。", 
            "若遇后来相忆处，聊将纸上笔踪看。"
        ], 
        "title": "与俞原肃留别十首（并引） 其七", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "别时容易见时难，我钓吴淞尔钓磻。", 
            "遮莫子牙钩饵大，四腮风味属张翰。"
        ], 
        "title": "与俞原肃留别十首（并引） 其八", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "别时容易见时难，芳草萋萋不忍看。", 
            "况是春深无雁过，到家谁与寄平安。"
        ], 
        "title": "与俞原肃留别十首（并引） 其九", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "别时容易见时难，两地相思总一般。", 
            "世上此情何日已，除非石烂海波乾。"
        ], 
        "title": "与俞原肃留别十首（并引） 其十", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "东风细雨湿窗纱，日晏黄蜂未报衙。", 
            "芳草满庭随意绿，时时吹落碧桃花。"
        ], 
        "title": "偶题三首 其一", 
        "type": "绝句", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "小径斜穿入竹林，曲阑通转亚花阴。", 
            "墙隈回得风如旋，落地残红几许深。"
        ], 
        "title": "偶题三首 其二", 
        "type": "绝句", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "青石阑干绕曲池，株株杨柳倒垂丝。", 
            "水心亭上钩帘坐，鱼唼残花口动时。"
        ], 
        "title": "偶题三首 其三", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "雁叫霜汀鹊绕枝，夜长无寐客眠迟。", 
            "一灯隔岸渔船火，愁似江枫对照时。"
        ], 
        "title": "夜泊江上", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "流水溅溅白石滩，疏林红叶半凋残。", 
            "溪边略彴山前屋，如在黄筌画里看。"
        ], 
        "title": "匡方人家", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "浮家一叶小如梭，前载儿孙后载婆。", 
            "今日天寒难下网，芦花深处避风波。"
        ], 
        "title": "寒江渔者", 
        "type": "绝句", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "芙蓉花老碧波寒，竹上湘妃泪未乾。", 
            "日落黄陵庙前路，如今髣髴画中看。"
        ], 
        "title": "修竹芙蓉四首 其一", 
        "type": "绝句", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "十二峰头月欲昏，阳台梦里旧精魂。", 
            "至今犹恨湘江水，不为娥皇洗泪痕。"
        ], 
        "title": "修竹芙蓉四首 其二", 
        "type": "绝句", 
        "yun": "元"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "竹上当年泪未消，又将红粉湿鲛绡。", 
            "月明听鼓云中瑟，魂断苍梧尚可招。"
        ], 
        "title": "修竹芙蓉四首 其三", 
        "type": "绝句", 
        "yun": "萧"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "黄陵庙前湘水深，苍梧人去杳难寻。", 
            "西风洒遍啼红泪，竹上斑斑恨至今。"
        ], 
        "title": "修竹芙蓉四首 其四", 
        "type": "绝句", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "赌酒搏拳夜甚哗，故人屈指半天涯。", 
            "梅花冷笑东风里，守岁开筵有几家。"
        ], 
        "title": "除夕与仲斋守岁语及乡中迁客有感", 
        "type": "绝句", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "病酒伤春十日过，爪痕不敢露金诃。", 
            "莫令鹦鹉知消息，鹦鹉人前最口多。"
        ], 
        "title": "闺思二首 其一", 
        "type": "绝句", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "博山无火胆瓶空，何处香来别院中。", 
            "应是钗头新茉莉，隔帘微度扇车风。"
        ], 
        "title": "闺思二首 其二", 
        "type": "绝句", 
        "yun": "东"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "毕竟长生药不真，世间谁是百年人。", 
            "贪夫务得知何意，似欲黄金铸此身。"
        ], 
        "title": "堪笑二首 其一", 
        "type": "绝句", 
        "yun": "真"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "自古兴亡有数存，铜驼曾见棘中蹲。", 
            "赞皇谩述平泉记，犹欲丁宁戒子孙。"
        ], 
        "title": "堪笑二首 其二", 
        "type": "绝句", 
        "yun": "元"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "蜘蛛结网为何忙，作茧春蚕自速亡。", 
            "只有蜜蜂甜得味，终身受用百花香。"
        ], 
        "title": "无题二首 其一", 
        "type": "绝句", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "泛泛人心兽不如，陆家黄耳解传书。", 
            "残唐亦有孙供奉，耻向东梁致起居。"
        ], 
        "title": "无题二首 其二", 
        "type": "绝句", 
        "yun": "鱼"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "乡里衣冠日渐稀，故人又去着戎衣。", 
            "塞翁得失皆前定，莫向如今怨昨非。"
        ], 
        "title": "怀季明大政二乡友", 
        "type": "绝句", 
        "yun": "微"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "道人邀我饭胡麻，分得安期枣似瓜。", 
            "何处召来双白鹤，直从天上玉皇家。"
        ], 
        "title": "与张鍊师共饭而双鹤来舞", 
        "type": "绝句", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "太行几日为平地，巫峡何年是坦途。", 
            "三见扬尘东海底，谁能有眼似麻姑。"
        ], 
        "title": "偶书", 
        "type": "绝句", 
        "yun": "虞"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "吴头之西楚尾东，路分川广此俱通。", 
            "水来彭蠡滔滔白，树对浔阳的的红。", 
            "司马泪多衫易湿，翰林才逸句何雄。", 
            "风帆且莫匆匆过，瀑布香炉在望中。"
        ], 
        "title": "九江道中二首 其一", 
        "type": "律诗", 
        "yun": "东"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "湖口路分如曲叉，山连吴楚水无涯。", 
            "行舟破浪十双橹，野店傍桥三四家。", 
            "负炭急呼招渡客，悬罾逆上洑流槎。", 
            "南方地暖春偏早，开遍寒梅一树花。"
        ], 
        "title": "九江道中二首 其二", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "天下只闻巫峡险，谁知此处更堪愁。", 
            "舟穿乱石堆中过，帆向荒山脚下收。", 
            "闪闪燐灯随魍魉，啾啾蓬颗聚鸺鹠。", 
            "滩名惶恐非虚得，一夜令人白尽头。"
        ], 
        "title": "惶恐滩夜泊", 
        "type": "律诗", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "簇簇人家竹崦西，悬崖置屋竞高低。", 
            "石梁横布岩前路，涧水斜通峡外溪。", 
            "隐隐白云藏吠犬，茸茸碧草卧驯麑。", 
            "舟中过客方多险，得借晴窗一榻栖。"
        ], 
        "title": "巎口人家", 
        "type": "律诗", 
        "yun": "齐"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "亲到金门奉紫泥，一麾遥领大江西。", 
            "路从惶恐滩头过，诗向郁孤台上题。", 
            "风撼紫藤鼯鼠立，雨深斑竹鹧鸪啼。", 
            "九峰回首家何在，杳杳青天覆地低。"
        ], 
        "title": "赣州道中", 
        "type": "律诗", 
        "yun": "齐"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "客乡送客不胜愁，君尚驱驰我暂休。", 
            "好趁梅花登庾岭，直骑官马到罗浮。", 
            "盘游骨董还中吃，橄榄槟榔莫外求。", 
            "荒服近闻炎瘴息，公馀饱饭亦何忧。"
        ], 
        "title": "予与翁应吕同至赣州府是日各从本道予往雩都翁赴惠州作诗送之时十一月十有七日也", 
        "type": "律诗", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "客况无聊只自悲，凄凉怕近夕阳时。", 
            "收帘野店关门早，荷担樵夫下岭迟。", 
            "雩峡水浑沙鸟浴，芦花烟起钓船炊。", 
            "驱驰已觉劳形甚，愁说前滩路更危。"
        ], 
        "title": "雩峡道中", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "世情扰扰亦奚为，百年几枰翻覆棋。", 
            "东邻旧业已易主，西家新第才寻基。", 
            "也知石有能言日，莫信马无生角时。", 
            "青天在上管何事，造物戏人当咎谁。"
        ], 
        "title": "世情", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "比似杜陵心更忙，无钱自买百花庄。", 
            "气消尘匣斗牛剑，梦短客檐风雨床。", 
            "湖海知名交岂少，林泉得所趣偏长。", 
            "明年果遂归田计，钓月耕云乐未央。"
        ], 
        "title": "答张梦辰见寄", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "纷纷三日不肯积，顷刻聚来平路岐。", 
            "寒窗夜误鸡报曙，冻树昼集乌号饥。", 
            "南邻酒伴可走觅，东家蹇驴难借骑。", 
            "不如闭门自引满，此际岂是千人时。"
        ], 
        "title": "雪中寄朱梅雪", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "币聘真惭德不任，新除均荷圣恩深。", 
            "虽无汲黯开仓力，惟有思谦报国心。", 
            "每事谨持三尺法，何人敢饵四知金。", 
            "平生自信如弦直，激浊扬清正在今。"
        ], 
        "title": "开司日偶书", 
        "type": "律诗", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "十日官衙无讼听，南山相对坐如痴。", 
            "却嫌事类不鸣雁，宁免人讥没字碑。", 
            "未许公孙能吏事，且容何逊得吟诗。", 
            "晚来偶纵墙东步，赖有梅花慰所思。"
        ], 
        "title": "开司十日无一人来讼者庭可罗雀书以自诮", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "今日逢春谩自伤，客怀孤负好风光。", 
            "少年无复有吾分，到处不如归故乡。", 
            "草色上阶随意绿，莺儿出谷转身黄。", 
            "官厨硬饼殊难捲，空爱辛盘菜缕长。"
        ], 
        "title": "立春日有感", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "坐听街头爆竹频，故乡风俗异乡人。", 
            "一年今夜情偏恶，万事明朝迹已陈。", 
            "灶巷扫除循祀典，州司奔走送门神。", 
            "莫嫌夜雨添萧瑟，也为炎荒洗瘴尘。"
        ], 
        "title": "壬戌岁除", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "扑瓦筛林响乱兼，奔风作党暮寒添。", 
            "见轻舞手承窗隙，惊密回头仰屋檐。", 
            "剡曲夜归人迹断，蓝关冻合马蹄淹。", 
            "平生口腹无贪得，此水烹茶独不廉。"
        ], 
        "title": "次韵赖善卿禁体雪诗", 
        "type": "律诗", 
        "yun": "盐"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "此身本是未亡人，恐辱亡人敢辱身。", 
            "拟与共姜同死誓，愿从孟氏接芳邻。", 
            "连城白璧元无玷，出壑清冰不受尘。", 
            "及见宁馨头角露，分明天锡两麒麟。"
        ], 
        "title": "钱节妇", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "素壁穹窿类雪窝，窗虚帘薄受明多。", 
            "风开云母忽瓮破，尘隔水晶初镜磨。", 
            "只道洞天无昼夜，安知大地有山河。", 
            "此中皎洁长如许，四面皆墙奈尔何。"
        ], 
        "title": "壶月轩为李守道", 
        "type": "律诗", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "家世天山烜德辉，两朝阀阅古今稀。", 
            "褒忠节义垂青史，礼部勋名起白衣。", 
            "雪洒穹庐驼正乳，月明华表鹤应归。", 
            "相望万里风尘隔，空羡年年雁北飞。"
        ], 
        "title": "怀静轩", 
        "type": "律诗", 
        "yun": "微"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "呼儿床下语丁宁，犹记当时历历听。", 
            "天上已回阊阖梦，人间不见少微星。", 
            "家藏手泽遗书在，地发神光瘗剑灵。", 
            "述作为无韩柳辈，三年未勒墓中铭。"
        ], 
        "title": "先君处士哀诗（有引）", 
        "type": "律诗", 
        "yun": "青"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "官属临门曙鼓鸣，起来望阙贺新正。", 
            "礼当序爵居班首，老迈增年动旅情。", 
            "天上已颁新凤历，云间却负旧鸥盟。", 
            "草堂今雨交情见，问讯何人独意诚。"
        ], 
        "title": "癸亥岁旦贺正礼毕雨窗独坐有怀草堂", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "梭头船子靸鞋轻，逆水上滩三日程。", 
            "岸回时见虎狼迹，村远不闻鸡犬声。", 
            "人事往来何日定，世途登顿几时平。", 
            "老怀莫为投荒怯，喜有青山绕县城。"
        ], 
        "title": "会昌道中", 
        "type": "律诗", 
        "yun": "庚"
    }, 
    {
        "author": "葛一龙", 
        "era": "明", 
        "subtype": null, 
        "text": [
            "古人之交交以心，一语不出然诺深。", 
            "今人之交交以面，然诺虽深中易变。", 
            "古人不可作，今人难重陈。", 
            "与君相见但饮酒，酒尽俱为行路人。"
        ], 
        "title": "然诺行", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "开门见山如见君，渡湖相问不相闻。", 
            "篱边野水淡秋色，屋上老乌啼夕曛。", 
            "邻人为说携家去，更入青山最深处。", 
            "溪寒路狭难独行，短棹空维乌桕树。"
        ], 
        "title": "灵岩山下寻黄二丈不遇", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "具区桥下水悠悠，具区桥边郎发舟。", 
            "郎舟好载青山去，免使蛾眉相对愁。"
        ], 
        "title": "别曲", 
        "type": "古风", 
        "yun": "尤"
    }, 
    {
        "author": "葛一龙", 
        "era": "明", 
        "subtype": null, 
        "text": [
            "日出已杲杲，西月还相照。", 
            "农妇饷晨耕，牛衣覆霜草。"
        ], 
        "title": "晓行", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "九日渡头人，迎风倚孤棹。", 
            "江空落日远，入夜生余照。", 
            "无菊亦无侣，开尊自相劳。", 
            "红叶点鸥波，青烟出渔灶。"
        ], 
        "title": "舟中九日", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "幽侣过湖上，持醪饷沙渚。", 
            "对面坐相悦，绸缪以为语。", 
            "垂杨团若盖，浓阴沃如雨。", 
            "隔浦掉头人，扁舟亦来舣。"
        ], 
        "title": "湖上", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "玄冬浃阴冱，霜风摧灌莽。", 
            "寓目鲜幽翳，一亩亦云广。", 
            "日出茅檐间，云生泥壁上。", 
            "偃仰足昕夕，亲朋息来往。", 
            "空林如有人，互答斧冰响。"
        ], 
        "title": "寒园", 
        "type": "古风", 
        "yun": "养"
    }, 
    {
        "author": "葛一龙", 
        "era": "明", 
        "subtype": null, 
        "text": [
            "春湖一胡满，春蒲一胡短。", 
            "时鸟鸣嘤嘤，新杨绿菀菀。", 
            "日半帆阴直，风柔浪花暖。", 
            "相对自生情，将离复谁绾。", 
            "双舻忽向背，行行暮烟远。"
        ], 
        "title": "湖中别圣仆", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "秋风恋徂暑，吹动水烟热。", 
            "与子结新欢，孤怀耿将别。", 
            "言从若耶去，路指镜湖月。", 
            "散发荡扁舟，荷花橹前折。"
        ], 
        "title": "送陈徵君归四明", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "早来湖上棹，莫是散秋暑。", 
            "呼酒斫霜鲙，乐此菰蒲渚。", 
            "忽言将远离，风吹白鸥起。", 
            "今日与明朝，相去五百里。"
        ], 
        "title": "澹如过别湖上", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "江流河流决如矢，曲防新筑岩岩起。", 
            "云连粉蝶两重城，风袅绿杨三十里。", 
            "小时行远不知劳，每向长安过此桥。", 
            "衰鬓还骑款段马，春泥滑滑雨飘飘。"
        ], 
        "title": "丹阳作", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "仙翁炼药处，荒草没为洲。", 
            "一点水心绿，客眠如白鸥。", 
            "今年太湖浅，添却几弓阔。", 
            "只恐麻姑来，愁与人烟接。"
        ], 
        "title": "炼药洲与郑君熙醉题石上", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "曾闻东园公，住此不复出。", 
            "年年开白花，犹是汉时样。"
        ], 
        "title": "东村", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "前山绿片片，飞出云中花。", 
            "欲问仙人居，仙人久移家。"
        ], 
        "title": "炼药洲", 
        "type": "古风", 
        "yun": "麻"
    }, 
    {
        "author": "葛一龙", 
        "era": "明", 
        "subtype": null, 
        "text": [
            "故人宰一邑，鸣琴事官守。", 
            "飞书致予问，可继床头酒。", 
            "予亦问令君，曾似春风否。", 
            "春风苦不闲，吹花复吹柳。"
        ], 
        "title": "得潘昭度新蔡书答讯", 
        "type": "古风", 
        "yun": "有"
    }, 
    {
        "author": "葛一龙", 
        "era": "明", 
        "subtype": null, 
        "text": [
            "微月隔云照，行将东曙拂。", 
            "细细雨光动，霏霏舆梦入。", 
            "青火不出地，荒鸡才唱一。", 
            "残邑两三家，阴风哨枯骨。"
        ], 
        "title": "早过邹滕", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "樱桃花开山雨红，有客乘舟云水东，舟空只余三尺桐。", 
            "仙人气骨林下风，姓名不署神相通。", 
            "别云访我若不遇，自弹一曲出门去。"
        ], 
        "title": "史沧如携琴过访", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": null, 
        "text": [
            "吾庐在空山，户牖白云满。", 
            "有树常谡谡，余花亦纂纂。", 
            "城市不可居，昼夜一何短。", 
            "卖药挂驴背，行歌去人远。", 
            "日落深涧中，洗足春泥暖。"
        ], 
        "title": "送徐巢友还山", 
        "type": "古风", 
        "yun": null
    }, 
    {
        "author": "葛一龙", 
        "era": "明", 
        "subtype": "五言排律", 
        "text": [
            "濑浅维舟远，山纡引路徐。", 
            "相寻恐不见，相见喜何如。", 
            "积雪村村断，斜阳树树疏。", 
            "门人供宿酒，中馈炙枯鱼。", 
            "岁事将归客，衰迟渐及予。", 
            "松声动高阁，风叶乱残书。"
        ], 
        "title": "过姚佩卿隐居", 
        "type": "排律", 
        "yun": "鱼"
    }, 
    {
        "author": "葛一龙", 
        "era": "明", 
        "subtype": "五言排律", 
        "text": [
            "相失知何地，风吹满面尘。", 
            "自骑冀北马，不见淮南春。", 
            "脱家百口累，从死一官贫。", 
            "积雪高新冢，啼乌感夕邻。", 
            "鸿泥留迹处，鸡絮涉江人。", 
            "泉壤无朝日，厌厌得醉民。"
        ], 
        "title": "陈志玄挽词", 
        "type": "排律", 
        "yun": "真"
    }, 
    {
        "author": "葛一龙", 
        "era": "明", 
        "subtype": "五言绝句", 
        "text": [
            "一涧入苍烟，千花绕涧边。", 
            "花开与花落，流水送流年。"
        ], 
        "title": "桃花源", 
        "type": "绝句", 
        "yun": "先"
    }, 
    {
        "author": "葛一龙", 
        "era": "明", 
        "subtype": "五言绝句", 
        "text": [
            "甃石乱无次，高高积寒翠。", 
            "一鹤懒应门，每来松下睡。"
        ], 
        "title": "松墩", 
        "type": "绝句", 
        "yun": "寘"
    }, 
    {
        "author": "葛一龙", 
        "era": "明", 
        "subtype": "五言绝句", 
        "text": [
            "此公得道处，山骨何其清。", 
            "草木日与习，毛羽自然生。"
        ], 
        "title": "毛公坛", 
        "type": "绝句", 
        "yun": "庚"
    }, 
    {
        "author": "葛一龙", 
        "era": "明", 
        "subtype": "五言绝句", 
        "text": [
            "白下楼中别，东西一夜眠。", 
            "讯知临别泪，落尽是生前。"
        ], 
        "title": "哭从弟实父", 
        "type": "绝句", 
        "yun": "先"
    }, 
    {
        "author": "葛一龙", 
        "era": "明", 
        "subtype": "七言绝句", 
        "text": [
            "白板斜飞曲岸通，朱栏照见绿波中。", 
            "故人别处犹堪忆，杨柳西边莲叶东。"
        ], 
        "title": "野桥怀郭圣仆", 
        "type": "绝句", 
        "yun": "东"
    }, 
    {
        "author": "葛一龙", 
        "era": "明", 
        "subtype": "七言绝句", 
        "text": [
            "溪云载屋莺啼昼，溪涨浮花柳著绵。", 
            "门外小舟如意去，清斋人起卧茶烟。"
        ], 
        "title": "寄周公美", 
        "type": "绝句", 
        "yun": "先"
    }, 
    {
        "author": "葛一龙", 
        "era": "明", 
        "subtype": "七言绝句", 
        "text": [
            "石作藩篱树作邻，家生春菌与秋莼。", 
            "偶遗书法呼儿子，未定诗篇诣孺人。"
        ], 
        "title": "柬凡夫", 
        "type": "绝句", 
        "yun": "真"
    }, 
    {
        "author": "葛一龙", 
        "era": "明", 
        "subtype": "七言绝句", 
        "text": [
            "雪里看花花里眠，莫愁飞雪到新年。", 
            "愁人只有湘山路，漫入寒芦苦竹烟。"
        ], 
        "title": "严延甫之楚复留秦淮数日乃别", 
        "type": "绝句", 
        "yun": "先"
    }, 
    {
        "author": "葛一龙", 
        "era": "明", 
        "subtype": "七言绝句", 
        "text": [
            "草烟绿凑柳垂低，桥对斜阳堕影西。", 
            "听罢情歌听啼鸟，吴船摇过越来溪。"
        ], 
        "title": "越来溪", 
        "type": "绝句", 
        "yun": "齐"
    }, 
    {
        "author": "葛一龙", 
        "era": "明", 
        "subtype": "七言绝句", 
        "text": [
            "今日还留昨日寒，一年春又客中拚。", 
            "太湖石畔柴门影，鱼咂飞花上钓滩。"
        ], 
        "title": "清明", 
        "type": "绝句", 
        "yun": "寒"
    }, 
    {
        "author": "葛一龙", 
        "era": "明", 
        "subtype": "七言绝句", 
        "text": [
            "历历三年看月愁，燕山楚水白门楼。", 
            "不知何处明年夜，更忆盘龙寺里秋。"
        ], 
        "title": "八月十五盘龙寺", 
        "type": "绝句", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "三竺溪流独木桥，逋仙犹自发长谣。", 
            "若为却入千峰去，黄鹄摩天不可招。"
        ], 
        "title": "题西溪图赠虞德园吏部", 
        "type": "绝句", 
        "yun": "萧"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "荔枝三观入楞严，香味还将色共兼。", 
            "常恨海棠无杜句，故应磅礴为君拈。"
        ], 
        "title": "题梯绿楼图为黄仲石少府（时以荔枝见饷）", 
        "type": "绝句", 
        "yun": "盐"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "忽忆君家笠泽图，寒江密雪满菰蒲。", 
            "于今身在齐青里，日对秦封五大夫。"
        ], 
        "title": "题画赠张平仲兖守", 
        "type": "绝句", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "嘉树森捎一百章，藤阴蒙翳午生凉。", 
            "祗因较勘高僧传，却误松窗鹤梦长。"
        ], 
        "title": "题画赠杨玄荫大参", 
        "type": "绝句", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "陆离长剑抉衡云，手按丹霞大赤文。", 
            "今日閒窗写幽事，祈仙磴上著卢君。"
        ], 
        "title": "题画赠杨弱水", 
        "type": "绝句", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "青天蜀道不难攀，思入微茫杳霭间。", 
            "稍著一区杨子宅，居然秀甲九州山。"
        ], 
        "title": "题画寄蜀中徐阆池", 
        "type": "绝句", 
        "yun": "删"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "蚤遂初衣鬓未华，岂如狂客老天涯。", 
            "为君拈取金光草，镜里常看左掖花。"
        ], 
        "title": "题画寿陈廉崖（时方左迁上林）", 
        "type": "绝句", 
        "yun": "麻"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "山出云时云出山，化为霖雨遍人寰。", 
            "端知帝所旌幢会，不在金堂玉室间。"
        ], 
        "title": "题画赠周奉常", 
        "type": "绝句", 
        "yun": "删"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "朱斿行部带明霞，不是桃源即若耶。", 
            "颇忆江南梅信否，随风吹向赤松家。"
        ], 
        "title": "题画贻毗陵张梦泽（旧武陵）", 
        "type": "绝句", 
        "yun": "麻"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "十月江南野色分，渔庄荻浦见沙痕。", 
            "若为剪取吴淞水，著我微茫笠泽云。"
        ], 
        "title": "题画赠张平仲水部", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "绿溪青嶂是秦馀，灵境今归藏史居。", 
            "素友讵迷初得路，顽仙曾读未焚书。"
        ], 
        "title": "题画为杨弱水侍御", 
        "type": "绝句", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "毗山对酒和陶诗，千载柴桑是尔师。", 
            "敢道柴桑输一著，出山何似住山时。"
        ], 
        "title": "题画赠江阴夏茂卿", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "凫舄翩翩紫气间，寒原目送渺难攀。", 
            "知无白集留行箧，刚贮溪藤一尺山。"
        ], 
        "title": "寒原送别图赠聂井愚令君入觐", 
        "type": "绝句", 
        "yun": "删"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "归鸿别鹤夜钟残，徙倚霜庭醉不欢。", 
            "颇忆故山寒翠否，天涯相向画中看。"
        ], 
        "title": "题画送人归江西", 
        "type": "绝句", 
        "yun": "寒"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "溪藤即是无弦琴，能写高山与流水。", 
            "可堪岐路黯销魂，更奏清猿三峡里。"
        ], 
        "title": "题画赠蜀中尹使君惺麓二首 其一", 
        "type": "绝句", 
        "yun": "纸"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "龙性繇来不易驯，青天蜀道一归人。", 
            "拈将海国秋山翠，得似峨眉雪后春。"
        ], 
        "title": "题画赠蜀中尹使君惺麓二首 其二", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "石室奎章待访编，君家自有旧青毡。", 
            "若为主藏多嗔怪，昌独何当损捧钱。"
        ], 
        "title": "题画赠王伯韬学博", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "廿年江海鬓成丝，无复鱼肠报所知。", 
            "林水漫传濠濮意，只缘庄叟是同师。"
        ], 
        "title": "题画寄吴浮玉黄门", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "卧数嵩峰听五湖，烟霞供具属模糊。", 
            "欲知绝胜襄阳处，开臂曾非受诏呼。"
        ], 
        "title": "题画赠王幼度", 
        "type": "绝句", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "仲举无心除一室，卢鸿有句写千峰。", 
            "欲参苕帚閒中意，九点秋山雨后容。"
        ], 
        "title": "为眉公作苕帚庵图并题", 
        "type": "绝句", 
        "yun": "冬"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "一派湖州画里诗，娟娟疏筱两三枝。", 
            "朝来邗水帆前雨，正是龙孙长箨时。"
        ], 
        "title": "广陵舟次题房侍御画竹", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "岁晏促王程，宁辞带月行。", 
            "罡风九野吼，残雪四郊明。", 
            "宦辙嗟车耳，兵符问谷城。", 
            "殷勤向关吏，霜角莫频声。"
        ], 
        "title": "宿谷城驿", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "泽国驱朝节，清时抚霸图。", 
            "阵云犹壁垒，燐火或菰蒲。", 
            "龙战何年事，鸿归后夜孤。", 
            "繇来今古意，偏自集征途。"
        ], 
        "title": "祭风台怀古", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "徙倚荒台畔，潺湲瀑水飞。", 
            "因看江左右，却忆华山畿。", 
            "化碧阴厓出，为云晚岫归。", 
            "凄其前代事，端使胜情微。"
        ], 
        "title": "祝英台宅", 
        "type": "律诗", 
        "yun": "微"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "秋涉试褰裳，风回海气凉。", 
            "涛飞鸥外雪，林缀菊前黄。", 
            "司马游何惬，鸱夷迹未荒。", 
            "山阴劳梦想，迟晚得津梁。"
        ], 
        "title": "西兴秋渡", 
        "type": "律诗", 
        "yun": "阳"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "烟沙回驭日，香海逗帆初。", 
            "雨挟涛声急，云濛树势疏。", 
            "雨涯宁辨马，后夜忽闻鱼。", 
            "不是毗耶室，匡床得晏如。"
        ], 
        "title": "泖塔夜坐", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "选胜从初地，伤秋问故宫。", 
            "周遭悬径仄，明灭远湖空。", 
            "人阅台游鹿，碑看墨戏鸿。", 
            "共携高士传，展读乱云中。"
        ], 
        "title": "游灵岩山", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "烟景驻征骑，晴林踏落花。", 
            "因听绿水曲，忽到赤松家。", 
            "鱼鸟向人近，楼台俯郭斜。", 
            "更携馀兴去，丝管隔窗纱。"
        ], 
        "title": "惠山黄园", 
        "type": "律诗", 
        "yun": "麻"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "三径我频到，千峰自掩门。", 
            "停云吴会思，白雪郢中翻。", 
            "豹隐神逾王，龙图谊益敦。", 
            "年来多道貌，因事五千言。"
        ], 
        "title": "游灵岩山范园", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "神功开混沌，水府亘氤氲。", 
            "峡隐将飞石，岩垂欲堕云。", 
            "龙腥阴壑迥，鸟道乱泉分。", 
            "今日摩厓记，知同藏史群。"
        ], 
        "title": "同唐元徵宫允游善权洞四首 其一", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "西峰拨云尽，万象划然殊。", 
            "地轴连离墨，仙宫秘蕊珠。", 
            "微明天有漏，大巧谷非愚。", 
            "为问探奇者，曾逢石髓无。"
        ], 
        "title": "同唐元徵宫允游善权洞四首 其二", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "石径幽无际，金堂永不扃。", 
            "丹台犹偃月，仙掌故扪星。", 
            "跨鲤探云笈，燃犀遁水灵。", 
            "如闻淙响外，历历演黄庭。"
        ], 
        "title": "同唐元徵宫允游善权洞四首 其三", 
        "type": "律诗", 
        "yun": "青"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "山霁气初澄，攀萝下复登。", 
            "千峰攒积铁，百仞矗层冰。", 
            "溅雪看庐阜，随花得武陵。", 
            "平生耽胜事，选胜却输僧。"
        ], 
        "title": "同唐元徵宫允游善权洞四首 其四", 
        "type": "律诗", 
        "yun": "蒸"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "野涉有同人，云帆试早春。", 
            "能将催榜兴，更入聚沙因。", 
            "水国龙犹蛰，香台鸟亦驯。", 
            "祗林经浩劫，暗逐岁华新。"
        ], 
        "title": "泖湖春泛", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "爱此孟家树，森然见典型。", 
            "沃根洙水润，含气峄山灵。", 
            "阅世消秦篆，参天郁鲁青。", 
            "方知樗散寿，只入列仙经。"
        ], 
        "title": "咏孟桧", 
        "type": "律诗", 
        "yun": "青"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "何物昆崙种，曾经御苑题。", 
            "似葵能卫足，非李亦成蹊。", 
            "落实寻常味，攀条径寸低。", 
            "玉盘如可荐，宁复怅云泥。"
        ], 
        "title": "紫茄五首 其一", 
        "type": "律诗", 
        "yun": "齐"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "欲辨嘉蔬种，应同藿食人。", 
            "累垂贪结子，低亚巧藏身。", 
            "被垄千苞坼，连畦万颗匀。", 
            "清斋频撷取，老圃未生嗔。"
        ], 
        "title": "紫茄五首 其二", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "纂纂称天茁，离离见土毛。", 
            "知非丰岁宝，聊佐野夫饕。", 
            "落处宁为瓠，投来颇类桃。", 
            "米家图矮树，怪尔矗云高。"
        ], 
        "title": "紫茄五首 其三", 
        "type": "律诗", 
        "yun": "豪"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "卑栖性所便，尺五即为天。", 
            "每带胭脂色，来登玳瑁筵。", 
            "江莼下豉美，蒟酱点庖鲜。", 
            "能误青鞋客，忙趋过邵田。"
        ], 
        "title": "紫茄五首 其四", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "不敢怨无诗，秋当咏菊时。", 
            "封关丸可弄，覆餗印何累。", 
            "槐国分阴近，僬侥假盖迟。", 
            "谁知谦吉意，更好助观颐。"
        ], 
        "title": "紫茄五首 其五", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "归客炱恢侯，都人游冶场。", 
            "繇来看竞渡，是处比浮湘。", 
            "水曲鱼龙戏，风前缯綵香。", 
            "祗将反骚意，永日对壶觞。"
        ], 
        "title": "五日龙潭观水嬉", 
        "type": "律诗", 
        "yun": "阳"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "逃虚城市里，踪迹远人间。", 
            "结梦迷新路，题诗忆旧山。", 
            "星河低坐冷，秋色逐人还。", 
            "好及清言夜，君今且闭关。"
        ], 
        "title": "秋夜有集得还字", 
        "type": "律诗", 
        "yun": "删"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "香阁瞰郊关，芳晨试共攀。", 
            "不因寻白社，何以见南山。", 
            "夕梵林端出，秋钟雨外閒。", 
            "青萸更黄菊，无酒亦开颜。"
        ], 
        "title": "就李九日同郭次甫登金明阁", 
        "type": "律诗", 
        "yun": "删"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "数载掩荆扉，重来似鹤归。", 
            "贫惊故吾甚，狂与世情违。", 
            "岁俭谁供秫，霜寒未授衣。", 
            "当湖惜别处，烟雨夜霏霏。"
        ], 
        "title": "曲阿孙山人过访鸳湖旅舍", 
        "type": "律诗", 
        "yun": "微"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "战垒多新鬼，衡茅表大家。", 
            "所生真不忝，之死更靡他。", 
            "青冢颜何厚，崩城事共嗟。", 
            "贞魂化雌剑，直可净胡沙。"
        ], 
        "title": "挽苏烈女二首 其一", 
        "type": "律诗", 
        "yun": "麻"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "国恤传江汜，王风续汝坟。", 
            "问名曾未字，殉节岂恒闻。", 
            "马革嗟何及，鸿毛死更芬。", 
            "史书苏媛事，宁数锦回文。"
        ], 
        "title": "挽苏烈女二首 其二", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "神皋方丈室，初地盍簪盟。", 
            "花雨翻空界，松涛杂梵声。", 
            "小参如筏语，晏坐閒关情。", 
            "楼阁重延眺，千山积翠横。"
        ], 
        "title": "至后同诸公访愚公慈惠兰若驾纳言延伯有作依韵和之", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "五言律诗", 
        "text": [
            "剑履瞻民部，星辰托友昆。", 
            "家如移社曲，容许傍夷门。", 
            "易接铜龙武，难虚镜水恩。", 
            "春风杨柳陌，意气罄离尊。"
        ], 
        "title": "留别侯六真司农", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "仙掌初开玉露清，瑞看尧荚向秋荣。", 
            "香飘桂殿分旌影，乐散珠宫杂佩声。", 
            "琮帛迥陈王会盛，星辰切望泰阶平。", 
            "亦知华祝年年事，别有丹箴效广成。"
        ], 
        "title": "万寿朝贺", 
        "type": "律诗", 
        "yun": "庚"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "吹帽风初起，那堪吹别离。", 
            "才临放騑处，已是听猿时。", 
            "楚服裁应短，湘山望转疑。", 
            "归期指篱落，莫比菊花迟。"
        ], 
        "title": "九日送客之湘潭", 
        "type": "律诗", 
        "yun": "支"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "市断溪声远，桥回野色荒。", 
            "吹来数点雨，相送一孤航。", 
            "涨绿平官渡，烟黄拂女桑。", 
            "隔花僧共语，东去是钱塘。"
        ], 
        "title": "浔溪对雨", 
        "type": "律诗", 
        "yun": "阳"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "风冷夜窗鸣，离愁相对生。", 
            "海潮黄歇浦，江岸石头城。", 
            "穷遇悲孤调，残秋送独行。", 
            "旧欢倾倒日，不减弟兄情。"
        ], 
        "title": "送实父弟归便往嘉定因寄徐女廉龚仲和", 
        "type": "律诗", 
        "yun": "庚"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "一雨百忧集，好山空杖藜。", 
            "偶从樵采去，言访石林栖。", 
            "屋角蜘蛛网，檐牙燕子泥。", 
            "留欢对新旭，不道夕阳西。"
        ], 
        "title": "初晴过孔先生园居得泥字", 
        "type": "律诗", 
        "yun": "齐"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "相念亦已苦，却于离处逢。", 
            "江声撼独往，客路趣残冬。", 
            "天尽山忽起，瘴开云复重。", 
            "馆人蛮语接，计口给新舂。"
        ], 
        "title": "送范东生之滇南", 
        "type": "律诗", 
        "yun": "冬"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "为约每无凭，今宵喜得朋。", 
            "片云波上宅，残雨梦中镫。", 
            "春冷花如病，斋清客当僧。", 
            "看山不待霁，把臂入烟层。"
        ], 
        "title": "喜圣仆至", 
        "type": "律诗", 
        "yun": "蒸"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "萧然何所有，瓢笠与青童。", 
            "住可为山长，来先问石公。", 
            "梅迟若待客，松嫩已知风。", 
            "一宿东林社，花龛对雨空。"
        ], 
        "title": "圣仆宿永福寺同赋空字", 
        "type": "律诗", 
        "yun": "东"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "无日不欢然，客来犹自眠。", 
            "会当修禊后，诗在永和前。", 
            "花气熏为酒，山光冷压船。", 
            "到门幽草遍，一径踏春烟。"
        ], 
        "title": "赠王德操", 
        "type": "律诗", 
        "yun": "先"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "相送心曾到，言寻路不迷。", 
            "草齐封鬣起，山跌浪痕低。", 
            "片石看人拜，孤花奈鸟啼。", 
            "夜长谁慰藉，应有鹿门妻。"
        ], 
        "title": "过金德父墓", 
        "type": "律诗", 
        "yun": "齐"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "虹梁亘一里，半入溪花丛。", 
            "县郭浮居绕，江门照影空。", 
            "月寒春尽雪，渔集夜无风。", 
            "语谓同舟客，前年过此中。"
        ], 
        "title": "夜泊长桥同斗一君熙作", 
        "type": "律诗", 
        "yun": "东"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "结宇芜烟际，披纱柳浪间。", 
            "新莺同客到，微雨絜春还。", 
            "呼取隔篱酒，看他何处山。", 
            "重来须荡桨，荷叶已斑斑。"
        ], 
        "title": "徐日方水亭雨酌", 
        "type": "律诗", 
        "yun": "删"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "西爽忽自晦，不知朝与昏。", 
            "井上半残叶，湖中无远村。", 
            "桔槔几日罢，农牧相过存。", 
            "云淡一如水，野风吹到门。"
        ], 
        "title": "秋阴", 
        "type": "律诗", 
        "yun": "元"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "思君夏之日，日在东园东。", 
            "泉漱松根下，石摇潭影中。", 
            "睹棋来木客，司果有徂公。", 
            "昨夜秋声起，帷褰栗叶风。"
        ], 
        "title": "寄怀李丸", 
        "type": "律诗", 
        "yun": "东"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "以尔愿初毕，一瓢行脚宽。", 
            "那知出世法，不及避人难。", 
            "云月千峰寺，香花五戒坛。", 
            "微吟虽自好，或得寄余看。"
        ], 
        "title": "寄雨公", 
        "type": "律诗", 
        "yun": "寒"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "出山何草草，曾对几黄昏。", 
            "落日照行脚，白云空寺门。", 
            "拄瓢半死树，乞食三家村。", 
            "只在太湖上，水田吹浪痕。"
        ], 
        "title": "送恬公东渡", 
        "type": "律诗", 
        "yun": "元"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "落叶满风寺，乱禽号雪园。", 
            "独持空钵去，何处乞朝昏。", 
            "野甸荒残烧，河堤积冻痕。", 
            "倘然逢阿弟，已是到彭门。"
        ], 
        "title": "送衲公之彭门兼寄实甫", 
        "type": "律诗", 
        "yun": "元"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "特地一抔起，宛然湖中央。", 
            "与君别于此，对酒情如伤。", 
            "寒水照荒路，夕风来寺香。", 
            "平生二三友，相忆在鲈乡。"
        ], 
        "title": "鸠峰送万二之泖上兼寄朗倩明生舜五", 
        "type": "律诗", 
        "yun": "阳"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "出门即是客，况已渡湖遥。", 
            "可惜藤萝月，看人卧寂寥。", 
            "水西龙渚石，崦上虎山桥。", 
            "梦去浑无著，秋声集夜条。"
        ], 
        "title": "可惜", 
        "type": "律诗", 
        "yun": "萧"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "岁杪还行役，投栖野店空。", 
            "牛衣夫妇对，旅况主人同。", 
            "爨压危檐雪，灯吹破壁风。", 
            "一冬更漏接，都在此宵中。"
        ], 
        "title": "小除夕七里冈店宿", 
        "type": "律诗", 
        "yun": "东"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "计户各成区，开塍直到湖。", 
            "桔槔旋老㹀，箪食走童乌。", 
            "绿自歌边起，雨为劳者苏。", 
            "穰穰从此日，饥可一年无。"
        ], 
        "title": "观莳", 
        "type": "律诗", 
        "yun": "虞"
    }, 
    {
        "author": "葛昕", 
        "era": "明", 
        "subtype": "五言排律", 
        "text": [
            "闻道山灵异，此日遂登临。", 
            "主人饶逸兴，况复值春深。", 
            "巀嵲千峰矗，浸浔百窦吟。", 
            "禅堂栖古木，桧响带幽禽。", 
            "洞远岩花馥，池明岸芷森。", 
            "陈荀期不愧，何事慕宁歆。", 
            "倾盖馀投分，臭味几知心。", 
            "我怀归北阙，君岂耽山岑。", 
            "努力康皇业，行看雪满簪。"
        ], 
        "title": "暮春峄山偕对宸张丈", 
        "type": "排律", 
        "yun": "侵"
    }, 
    {
        "author": "葛昕", 
        "era": "明", 
        "subtype": "五言排律", 
        "text": [
            "君自古良牧，我亦葛天民。", 
            "羡君声藉藉，愧我车辚辚。", 
            "山花逐客笑，野鸟傍人驯。", 
            "一谷呈天异，万籁发吾真。", 
            "行李依东道，酣歌偿丽晨。", 
            "执御吾何事，朱幡漫尔屯。"
        ], 
        "title": "易太守席约登东山", 
        "type": "排律", 
        "yun": "真"
    }, 
    {
        "author": "葛昕", 
        "era": "明", 
        "subtype": "七言绝句", 
        "text": [
            "梵宫高插碧天西，绮桧层盘叆叇迷。", 
            "有恨伊人缘底事，雕栏独对雨凄凄。"
        ], 
        "title": "游大慧寺", 
        "type": "绝句", 
        "yun": "齐"
    }, 
    {
        "author": "葛昕", 
        "era": "明", 
        "subtype": "七言绝句", 
        "text": [
            "几年今复过名山，石磴苔深鸟道宽。", 
            "万壑行云千里树，尘寰俯瞰倚危栏。"
        ], 
        "title": "重过泰山 其一", 
        "type": "绝句", 
        "yun": "寒"
    }, 
    {
        "author": "葛昕", 
        "era": "明", 
        "subtype": "七言绝句", 
        "text": [
            "偶过小轩逢道士，飘然示我步虚声。", 
            "明月临川风影静，浑忘身在玉虚京。"
        ], 
        "title": "重过泰山 其二", 
        "type": "绝句", 
        "yun": "庚"
    }, 
    {
        "author": "葛昕", 
        "era": "明", 
        "subtype": "七言绝句", 
        "text": [
            "戏折桃花带露餐，白云迷合俯回湍。", 
            "轻风萧瑟松阴下，舞玉霓裳入耳寒。"
        ], 
        "title": "山园春秋 其一", 
        "type": "绝句", 
        "yun": "寒"
    }, 
    {
        "author": "葛昕", 
        "era": "明", 
        "subtype": "七言绝句", 
        "text": [
            "瀛洲方丈与蓬壶，谁道人间此景无。", 
            "三径独开心会处，山光水色足吾庐。"
        ], 
        "title": "山园春秋 其二", 
        "type": "绝句", 
        "yun": null
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "叠嶂回旋处，蓬壶宛在兹。", 
            "潺湲远浦度，蓊郁秀云驰。", 
            "虎豹千官卫，龙蛇万岁枝。", 
            "凭虚颙对望，佳气帝王居。"
        ], 
        "title": "西山北望", 
        "type": "律诗", 
        "yun": "支"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "晓日临芳墅，簪联秘苑卿。", 
            "层山回艇秀，新柳拂衣轻。", 
            "鸟杂流泉韵，花传擿鼓觥。", 
            "圣明大惠酺，身世总升平。"
        ], 
        "title": "郊园偕西峪丈泛舟", 
        "type": "律诗", 
        "yun": "庚"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "法王来西域，梵刹插东天。", 
            "复阁松杉迥，浮图星斗悬。", 
            "涛声酬鸟语，云影荫川田。", 
            "乙夜无生话，尘心顿惘然。"
        ], 
        "title": "赠东升上人", 
        "type": "律诗", 
        "yun": "先"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "公馀湖畔赏，携仲步虚房。", 
            "琴鼓清流碧，杯浮嫩菊黄。", 
            "浩源通太液，远嶂抱披香。", 
            "曲罢饶佳况，鸣榔夜渡湘。"
        ], 
        "title": "秋日湖上", 
        "type": "律诗", 
        "yun": "阳"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "禅宇多幽意，招寻此共过。", 
            "花芬袭委佩，露蔼带松萝。", 
            "树老虬龙影，村深牧竖歌。", 
            "三竿未下榻，不羡夜鸣珂。"
        ], 
        "title": "游天宁寺次钟砺山韵 其一", 
        "type": "律诗", 
        "yun": "歌"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "幻海苦尘扰，避喧此地过。", 
            "诸天俨法象，一水入烟萝。", 
            "鸥傍矶头钓，樵传谷口歌。", 
            "松簧来绝巘，清韵胜瑶珂。"
        ], 
        "title": "游天宁寺次钟砺山韵 其二", 
        "type": "律诗", 
        "yun": "歌"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "无言建业远，自是帝王州。", 
            "抱玉终还售，怀珠安所求。", 
            "金山纡紫气，皇路拥青斿。", 
            "何处追芳度，行看觐冕旒。"
        ], 
        "title": "送弘阳王丈之南光禄", 
        "type": "律诗", 
        "yun": "尤"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "海内怀知己，屈指谁更深。", 
            "十年同采谊，一掬为公心。", 
            "我偶中州节，君多鲁国霖。", 
            "班荆恣笑语，感慨旧槐音。"
        ], 
        "title": "赠易海州寅丈", 
        "type": "律诗", 
        "yun": "侵"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "有美名园地，停骖一笑临。", 
            "习池留霭日，王榭枕芳浔。", 
            "世事谁鞅掌，吾徒自素心。", 
            "莫谓投簪逸，苍生望正深。"
        ], 
        "title": "路文园亭", 
        "type": "律诗", 
        "yun": "侵"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "周鲁纡行径，相将重惠连。", 
            "春山馀客兴，晚树丽宾筵。", 
            "鸟语腾花气，鳞游触芰钱。", 
            "烛残还剧思，玉屑话便便。"
        ], 
        "title": "偕张丈登峄山次韵 其一", 
        "type": "律诗", 
        "yun": "先"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "叠嶂盘旋处，书门一径分。", 
            "树新浥过雨，籁爽逐流云。", 
            "帘水从天落，经声隔洞闻。", 
            "主人意逾适，命酌更成醺。"
        ], 
        "title": "偕张丈登峄山次韵 其二", 
        "type": "律诗", 
        "yun": "文"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "平原劳小试，汉吏竞鸿猷。", 
            "龙阙飞凫去，花城制锦游。", 
            "政清推建德，俗美羡雍邱。", 
            "昼日公庭静，鸣琴意自幽。"
        ], 
        "title": "送李县尹", 
        "type": "律诗", 
        "yun": "尤"
    }, 
    {
        "author": "葛昕", 
        "era": "明", 
        "subtype": "五言律诗", 
        "text": [
            "古寺何岑寂，名山喜更过。", 
            "曲流山外涧，翠倚石中萝。", 
            "贝叶浮禅榻，昙花度鸟歌。", 
            "芳林多乐事，身世欲南柯。"
        ], 
        "title": "游灵岩寺", 
        "type": "律诗", 
        "yun": "歌"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "紫陌天衢开射闱，衔杯览胜夕阳归。", 
            "千家云树葱茏合，上苑霞光晻映飞。", 
            "塞北方传息战鼓，朔南又报典征衣。", 
            "草离花谢年年暮，回首高台挹落晖。"
        ], 
        "title": "将台晚眺和苏馥山", 
        "type": "律诗", 
        "yun": "微"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "冀北此日空群望，海徼当年驭远名。", 
            "圣主抡才偏保障，遐邦仰化待干城。", 
            "石崖云度三春早，邛水凫飞双舄明。", 
            "天上鹓班离思切，文翁万里震贤声。"
        ], 
        "title": "赠友人任蜀", 
        "type": "律诗", 
        "yun": "庚"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "名藩宠沐分符日，天使承恩出禁闱。", 
            "双佩暂辞金马去，片帆遥向玉河飞。", 
            "赋成梁苑花生笔，舞近南山綵作衣。", 
            "我亦陈情归未得，羡君世美共春晖。"
        ], 
        "title": "赠全太史使赵过省", 
        "type": "律诗", 
        "yun": "微"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "碧桃几度海南开，青鸟翩翩云际来。", 
            "人世喜逢周六甲，使君今已近三台。", 
            "葱茏宝树连芳合，灿烂天章取次裁。", 
            "回首高堂同白发，愿言常对百年杯。"
        ], 
        "title": "寿王母太淑人", 
        "type": "律诗", 
        "yun": "灰"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "曾问留云洞里奇，由来天上使臣稀。", 
            "龙垂钟乳悬犹接，鹊啄岩花落更飞。", 
            "似入武陵迷旧径，欲乘槎木叩支机。", 
            "蛮方思甫归王化，引领枢光卜太微。"
        ], 
        "title": "明宇周丈留云洞次韵 其一", 
        "type": "律诗", 
        "yun": "微"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "九重将命出严城，符剖东藩拥传行。", 
            "道载黄华香更远，橐装白雪夜还明。", 
            "霓旌飞度淄河色，丝竹应闻鲁殿声。", 
            "最是寅恭多世雅，津亭何以慰离情。"
        ], 
        "title": "李丈奉使东藩", 
        "type": "律诗", 
        "yun": "庚"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "熙朝上宰抽簪日，一代题材旷古今。", 
            "赵国完归三献璧，汉庭加锡二疏金。", 
            "桃增万树仙源近，禄永千钟帝泽深。", 
            "感慨都门群祖帐，高风千载剩玄心。"
        ], 
        "title": "杨冢宰东归 其一", 
        "type": "律诗", 
        "yun": "侵"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "抗疏金门久息机，承恩今始遂初衣。", 
            "庙廊共惜山公隐，海岱欣迎谢傅归。", 
            "绿野堂开春正永，绥山兴剧梦应稀。", 
            "閒身自许烟霞外，赤舄还期曳紫微。"
        ], 
        "title": "杨冢宰东归 其二", 
        "type": "律诗", 
        "yun": "微"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "拥节遥临帝子乡，皇华犹自愧星郎。", 
            "一从波浥天潢润，顿觉风生玉殿香。", 
            "金谷春光空秀丽，梁园词赋迈寻常。", 
            "赓歌白雪应难和，一曲巴音对别觞。"
        ], 
        "title": "文所殿下赐韵和答", 
        "type": "律诗", 
        "yun": "阳"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "八十年来白发繁，守中漫自说真元。", 
            "乡邦奕代簪缨族，齐鲁名家齿德尊。", 
            "浥水碧波当海屋，犁邱黄石种云根。", 
            "他年轩后行清跸，好上崆峒至道言。"
        ], 
        "title": "邑涯邢公八帙 其一", 
        "type": "律诗", 
        "yun": "元"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "作伴求羊足隐沦，素书丹灶百年身。", 
            "德培天汉三珠树，庆衍仙班几玉麟。", 
            "皤鬓鹤颜清岳岳，峨冠豸绂乐申申。", 
            "遥知舞綵添筹处，一曲歌鸣万洞春。"
        ], 
        "title": "邑涯邢公八帙 其二", 
        "type": "律诗", 
        "yun": "真"
    }, 
    {
        "author": "董少玉", 
        "era": "明", 
        "subtype": null, 
        "text": [
            "雁门西近胡，一片黄沙地。", 
            "烽火夜连天，角声入云际。", 
            "风月尽悲凄，草木多憔悴。", 
            "况是逐臣妻，那能不洒泪。"
        ], 
        "title": "从夫赴雁门", 
        "type": "古风", 
        "yun": null
    }, 
    {
        "author": "董少玉", 
        "era": "明", 
        "subtype": "五言绝句", 
        "text": [
            "凉风吹北窗，槐阴深几许。", 
            "带露摘荷花，笑共鸳鸯语。"
        ], 
        "title": "子夜歌", 
        "type": "绝句", 
        "yun": "语"
    }, 
    {
        "author": "董少玉", 
        "era": "明", 
        "subtype": "五言绝句", 
        "text": [
            "看山望湖南，乘风望湖北。", 
            "绰约荡轻舟，荷花减颜色。"
        ], 
        "title": "采莲曲 其一", 
        "type": "绝句", 
        "yun": "职"
    }, 
    {
        "author": "董少玉", 
        "era": "明", 
        "subtype": "五言绝句", 
        "text": [
            "杨柳遮大堤，游女往何处？", 
            "云破棹歌寒，鸳鸯时飞去。"
        ], 
        "title": "采莲曲 其二", 
        "type": "绝句", 
        "yun": "语"
    }, 
    {
        "author": "董少玉", 
        "era": "明", 
        "subtype": "五言绝句", 
        "text": [
            "忆别河桥柳，青青送马蹄。", 
            "妾心与羌笛，无日不辽西。"
        ], 
        "title": "忆别", 
        "type": "绝句", 
        "yun": "齐"
    }, 
    {
        "author": "董少玉", 
        "era": "明", 
        "subtype": "五言绝句", 
        "text": [
            "流落客边州，刀环在马头。", 
            "莫怜杨柳色，管取只封侯。"
        ], 
        "title": "寄夫在岢岚", 
        "type": "绝句", 
        "yun": "尤"
    }, 
    {
        "author": "董少玉", 
        "era": "明", 
        "subtype": "七言绝句", 
        "text": [
            "芙蓉江北雁飞飞，燕子矶边人未归。", 
            "只怕沈郎腰已瘦，迟回难寄旧时衣。"
        ], 
        "title": "裁衣", 
        "type": "绝句", 
        "yun": "微"
    }, 
    {
        "author": "董少玉", 
        "era": "明", 
        "subtype": "七言绝句", 
        "text": [
            "昼琐深宫鹤梦迟，御阶花木接瑶池。", 
            "月明独照长生殿，无复尊前捧玉卮。"
        ], 
        "title": "宫词 其一", 
        "type": "绝句", 
        "yun": "支"
    }, 
    {
        "author": "董少玉", 
        "era": "明", 
        "subtype": "七言绝句", 
        "text": [
            "西飞紫燕落花多，岁岁惟愁老去何。", 
            "别却昭阳人更远，经年翠辇不曾过。"
        ], 
        "title": "宫词 其二", 
        "type": "绝句", 
        "yun": "歌"
    }, 
    {
        "author": "董少玉", 
        "era": "明", 
        "subtype": "七言绝句", 
        "text": [
            "小楼风定月初斜，紫玉新枝绾落霞。", 
            "睡起不堪重秉烛，春来愁杀海棠花。"
        ], 
        "title": "海棠花", 
        "type": "绝句", 
        "yun": "麻"
    }, 
    {
        "author": "董以宁", 
        "era": "明", 
        "subtype": null, 
        "text": [
            "莲瓣重苔嫩。", 
            "移过朱栏近。", 
            "碎红纤绿点微尖，衬。", 
            "衬。", 
            "衬。", 
            "为惹春尘，绣来双雀，丝儿微褪。", 
            "好向萧郎讯。", 
            "弓样休难认。", 
            "香泥踏处记曾量，寸。", 
            "寸。", 
            "寸。", 
            "愿裹罗襟，携归绣院，教奴重整。"
        ], 
        "title": "醉春风•索履", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "添绣鸳鸯线。", 
            "懒认春风面。", 
            "停针急唤侍儿看，燕。", 
            "燕。", 
            "燕。", 
            "香垒新增，雕梁小语，今年初见。", 
            "才信韶光艳。", 
            "幽院閒寻遍。", 
            "那知已是杏花飘，片。", 
            "片。", 
            "片。", 
            "旧燕重来，个人何处，几回难遣。"
        ], 
        "title": "醉春风•来燕", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "深锁绿天小院。", 
            "奈心儿已是、如他捲。", 
            "添得雨声厮乱。", 
            "试问与妾何干，将愁共判。", 
            "亸着肩儿一半。", 
            "凭向曲栏畔。", 
            "忆粉郎今夜、潇湘远。", 
            "还再问、可曾知，须把妾处移将，郎边种满。"
        ], 
        "title": "芭蕉雨•本意", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "疑是廉泉。", 
            "还似文园。", 
            "喜先生、于此盘旋。", 
            "酒鎗花下，棋局鸥边。", 
            "胜谢家池，裴家墅，米家船。", 
            "客来薄醉，客去高眠。", 
            "想羲皇、欲往从焉。", 
            "何须碌碌，更问尘缘。", 
            "羡上阳花，平阳第，洛阳田。"
        ], 
        "title": "行香子•题孙无言半瓢居", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "记桃花时节，携登香阁。", 
            "小婢呼茶出莲幕。", 
            "纵是愁难细说，说来防错。", 
            "抵多少、眼酬眉酢。", 
            "生怕人疑，故向窗前倚着。", 
            "早见桃花已零落。", 
            "妾命郎情，只恐似他都薄。", 
            "便无语、临风萧索。"
        ], 
        "title": "凤凰阁•阁中", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "菱花怜我秋来瘦。", 
            "故把清光都黝。", 
            "修书为问郎知否。", 
            "照人青眼，有前无后。", 
            "花下常蓬首。", 
            "陈官旧样鸳鸯纽。", 
            "曾铺下、色空心咒。", 
            "鱼腹而今须再剖。", 
            "临鸾一拂，烟鬟香溜。", 
            "风月才依旧。"
        ], 
        "title": "青玉案•索镜", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "桐尾鱼纹响欲仙。", 
            "金线频添。", 
            "声声报入云空里，敢惊他、鸟醉花眠。", 
            "自从人去后，懒拨春纤。", 
            "故嗔小婢太痴颠。", 
            "付与青烟。", 
            "秦吏袋鱼须寄去，倩郎重整新弦。", 
            "归来相对好，一曲红盐。"
        ], 
        "title": "看花回•索琴", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "有福共婵娟，相依白首。", 
            "看尽双蛾似垂柳。", 
            "此中何处，有个人儿争瘦。", 
            "笑效颦难效、肠回九。", 
            "春尘飞处，有时昏黝。", 
            "拂拭红绵劳玉手。", 
            "芙蓉映入，疑是潇湘清浏。", 
            "怪东风起处，吹难皱。"
        ], 
        "title": "感皇恩•咏镜（一作明冯盛世词）", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "花覆犀帘，重来妆次。", 
            "不言中、觉有寒温，微笑处、知参悲喜。", 
            "谁忖得、无限思量，两人心事。", 
            "徐设雕文小几。", 
            "青鬟列侍。", 
            "漫猜枚、钩弋开拳，慵把酒、相如病肺。", 
            "到更深、月溜重门，又还归矣。"
        ], 
        "title": "两同心•对饮", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "几度低眸灯下说。", 
            "环儿欲试何须块。", 
            "一生辜负是今宵，将伊撇。", 
            "嗔侬劣。", 
            "瘦尽休将珠泪竭。", 
            "酥乳紧拴红耙袜。", 
            "衵衣松打鸳鸯结。", 
            "料伊悲喜总销魂，难重忆。", 
            "难相决。", 
            "明朝看你来时节。"
        ], 
        "title": "天仙子•为婢催妆", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "锦衣方昼。", 
            "早见云归岫。", 
            "留与邺堪先后。", 
            "文章西邸会，丝竹东山奏。", 
            "争羡处，优閒总是君恩厚。", 
            "回首金门漏。", 
            "犹恐询耆旧。", 
            "烟水畔，清风袖。", 
            "凤彪儿辈戏，裙屐门生候。", 
            "将酒进，年年长向花前寿。"
        ], 
        "title": "千秋岁•为邓元昭先生寿", 
        "type": "词", 
        "yun": "宥"
    }, 
    {
        "author": "董以宁", 
        "era": "明", 
        "subtype": null, 
        "text": [
            "郎写梅花体。", 
            "轻软如郎意。", 
            "别后涛笺，叠成双鲤，倩鸿来寄。", 
            "怎书中柳骨与颜筋，不比当初字。", 
            "再认棠花记。", 
            "还是郎亲制。", 
            "想是年来，摹成旧拓，砚花开矣。", 
            "莫非他冶貌与柔心，一变都如此。"
        ], 
        "title": "小桃红•手书", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "画廊曲曲通金井。", 
            "捲湘帘、月照流苏冷。", 
            "人睡桃笙，最贪看、遍身花影。", 
            "钗横处，盘手灵蛇委枕。", 
            "香沉小鸭馀残饼。", 
            "镜台边、早沁明朝粉。", 
            "好梦中间，料应知、有人厮近。", 
            "那知被，梦里人儿惊寝。"
        ], 
        "title": "月上海棠•月照", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "唱罢骊歌君去。", 
            "正是红桥飞絮。", 
            "柳岸朱楼帘尽捲，人指吟鞭遥觑。", 
            "风绰酒旗边，早又邀人欲住。", 
            "多少云山烟树。", 
            "多少竹塘花屿。", 
            "褥地锦天看不尽，好把诗囊閒贮。", 
            "他日侍高堂，说向黄山深处。"
        ], 
        "title": "离亭燕•送孙鲁三之汝宁", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "斜簪玉导。", 
            "倚玉台重照。", 
            "人来故故不寒温，窣地对、镜中微笑。", 
            "正卸诨韝红欲耀。", 
            "把杏衫轻罩。", 
            "等閒说遍情难告。", 
            "见星眸微掉。", 
            "漫将银箸拨炉灰，画个字、与伊知道。", 
            "还向屏山斜处靠。", 
            "把鹦哥閒教。"
        ], 
        "title": "师师令•人前", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "忽见璧人缥缈。", 
            "鹦鹉呼茶偏早。", 
            "迎门桂子才传语，执烛樱桃先到。", 
            "半晌出来深福了。", 
            "洛浦珠光绕。", 
            "金线巷头原杳，锦带坊前应少。", 
            "暗忆旧观都不似，此际相逢偏好。", 
            "乍饮便教斟鹊脑。", 
            "薄醉扶行悄。"
        ], 
        "title": "百媚娘•为阮亭题青溪册叶，同程村羡门作乍遇", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "小院铜镮双扣。", 
            "何事堪消残酒。", 
            "漫拂玉纹楸局子，赌个今宵无偶。", 
            "半局便知郎欲覆。", 
            "先逐康猧走。", 
            "若使白头相守。", 
            "应是橘中仙叟。", 
            "一緉态盈娘子袜，输与儿家着否。", 
            "输罢犹然第二手。", 
            "好比吴兴柳。"
        ], 
        "title": "百媚娘•弈棋", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "厌舞樽前双柘。", 
            "说向枕边灯下。", 
            "几见鲛绡亲裹泪，才信侬言非假。", 
            "软语商量难待夜。", 
            "准拟将身嫁。", 
            "阿母听来应讶。", 
            "觅个酒残歌暇。", 
            "私学长生传密誓，暗觉口脂飘麝。", 
            "却更满眶秋欲泻。", 
            "微润樱桃液。"
        ], 
        "title": "百媚娘•私语", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "慵把草儿重斗。", 
            "慵把钩儿私授。", 
            "学得双文通内里，捉向小楼前后。", 
            "鹦鹉明知花幔覆。", 
            "消息何曾漏。", 
            "行处落些红豆。", 
            "潜处露些红袖。", 
            "叶密花深潭未觉，石畔猛听微嗽。", 
            "觅到者边何处走。", 
            "输了鸳鸯扣。"
        ], 
        "title": "百媚娘•迷藏", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "人说笙箫偏好。", 
            "却把金徽藏了。", 
            "为有知音今夜听，拚剪麻姑仙爪。", 
            "三尺落霞双袖绕。", 
            "流水溶溶晓。", 
            "帘外黄莺休搅。", 
            "架上绿鹦应悄。", 
            "赢得檀郎浑不语，但见篆烟微袅。", 
            "抚罢倩郎更别调。", 
            "弹个求凰操。"
        ], 
        "title": "百媚娘•弹琴", 
        "type": "词", 
        "yun": null
    }, 
    {
        "author": "董少玉", 
        "era": "明", 
        "subtype": "五言律诗", 
        "text": [
            "睡起凭阑望，残云晚较多。", 
            "雨删花织锦，风熨草铺罗。", 
            "嫩筱平穿阁，垂杨半近河。", 
            "荡舟侬岂敢，莫唱《采莲歌》。"
        ], 
        "title": "雨望", 
        "type": "律诗", 
        "yun": "歌"
    }, 
    {
        "author": "董少玉", 
        "era": "明", 
        "subtype": "五言律诗", 
        "text": [
            "白石澄流水，春来坐浣纱。", 
            "青杨愁隐凤，玄发乱飞鸦。", 
            "倚玉浑无色，传神赖有花。", 
            "蛾眉如淡扫，不在野人家。"
        ], 
        "title": "题西施浣纱图", 
        "type": "律诗", 
        "yun": "麻"
    }, 
    {
        "author": "董少玉", 
        "era": "明", 
        "subtype": "五言律诗", 
        "text": [
            "新草满长堤，思乡望月迟。", 
            "露桃深中酒，烟柳淡涂眉。", 
            "秋塞关难掩，春江棹可移。", 
            "此身同越鸟，夜夜想南枝。"
        ], 
        "title": "塞上晚春忆家", 
        "type": "律诗", 
        "yun": "支"
    }, 
    {
        "author": "董少玉", 
        "era": "明", 
        "subtype": "五言律诗", 
        "text": [
            "相看疑是梦，别恨好谁知。", 
            "驿路花将发，离亭柳漫垂。", 
            "浅渚孤舟泊，深山匹马迟。", 
            "凭阑无个事，日日数归期。"
        ], 
        "title": "送别 其一", 
        "type": "律诗", 
        "yun": "支"
    }, 
    {
        "author": "董少玉", 
        "era": "明", 
        "subtype": "五言律诗", 
        "text": [
            "飞尽杨花别，相看不自由。", 
            "征人望绝塞，少妇倚空楼。", 
            "易换春前色，难听角里愁。", 
            "无情江上水，日日送行舟。"
        ], 
        "title": "送别 其二", 
        "type": "律诗", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "殷勤慈母手中线，念子出门当远游。", 
            "记得临行密缝意，白云飞处一回头。"
        ], 
        "title": "寄延平西芹河泊所官侄时雨十首 其一", 
        "type": "绝句", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "蛮郎舌作南人语，蛮娘髻效北人梳。", 
            "新官到任意未惬，禁得满山啼鹧鸪。"
        ], 
        "title": "寄延平西芹河泊所官侄时雨十首 其二", 
        "type": "绝句", 
        "yun": null
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "昔年雷焕丰城剑，化作双龙入水中。", 
            "去后不知谁复见，殷勤为我问渔翁。"
        ], 
        "title": "寄延平西芹河泊所官侄时雨十首 其三", 
        "type": "绝句", 
        "yun": "东"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "西芹女儿茜裙衣，插花来迎官长妻。", 
            "低头拜跪多礼数，言语不通如鸟啼。"
        ], 
        "title": "寄延平西芹河泊所官侄时雨十首 其四", 
        "type": "绝句", 
        "yun": "齐"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "淡菜蛤蜊商贩到，荔支圆眼福州来。", 
            "肩舆尽日行山谷，满路兰花不用栽。"
        ], 
        "title": "寄延平西芹河泊所官侄时雨十首 其五", 
        "type": "绝句", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "榕阴布地晚生凉，风扇钗头茉莉香。", 
            "通印子鱼初未识，得来惟共细君尝。"
        ], 
        "title": "寄延平西芹河泊所官侄时雨十首 其六", 
        "type": "绝句", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "官机白苧裁将乐，时样乌纱学在京。", 
            "当暑着来争道好，不劳挥扇也心清。"
        ], 
        "title": "寄延平西芹河泊所官侄时雨十首 其七", 
        "type": "绝句", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "出焙好茶闽上有，带浆新荔浙西无。", 
            "异乡美味都尝遍，只欠松江巨口鲈。"
        ], 
        "title": "寄延平西芹河泊所官侄时雨十首 其八", 
        "type": "绝句", 
        "yun": "虞"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "树头柑子如盆大，地上兰花似草多。", 
            "官舍日高初睡起，隔窗人语是鹦哥。"
        ], 
        "title": "寄延平西芹河泊所官侄时雨十首 其九", 
        "type": "绝句", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "浆调紫蔗宜新压，葖絮红糟已惯尝。", 
            "在任久居谙土俗，方音食性逐他乡。"
        ], 
        "title": "寄延平西芹河泊所官侄时雨十首 其十", 
        "type": "绝句", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "碧桃落尽海棠开，帘幕春深燕子来。", 
            "心为惜花身病酒，一床弦索锁尘埃。"
        ], 
        "title": "效香奁体二首 其一", 
        "type": "绝句", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "花影重重上绣帘，日高针线已慵拈。", 
            "试将红叶题诗了，閒把金鎞剔指尖。"
        ], 
        "title": "效香奁体二首 其二", 
        "type": "绝句", 
        "yun": "盐"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "痛饮狂歌空度日，感时心绪杳难平。", 
            "不堪吟罢东回首，水阁春寒阴复晴。"
        ], 
        "title": "集句次韵俞东村四首 其一", 
        "type": "绝句", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "幽居悄悄何人到，一点山萤照寂寥。", 
            "欲寄所思无好信，夷歌几处起渔樵。"
        ], 
        "title": "集句次韵俞东村四首 其二", 
        "type": "绝句", 
        "yun": "萧"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "蒹葭杨柳似汀洲，细草春香小洞幽。", 
            "风景苍苍多少恨，烟波江上使人愁。"
        ], 
        "title": "集句次韵俞东村四首 其三", 
        "type": "绝句", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言绝句", 
        "text": [
            "黄昏溪上语人稀，零落交游我独悲。", 
            "有约不来过夜半，谁收松下著残棋。"
        ], 
        "title": "集句次韵俞东村四首 其四", 
        "type": "绝句", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "小孤祠庙向江开，使节经由两度来。", 
            "路出山腰盘曲磴，亭栖树杪见妆台。", 
            "银河水逆龙舟歇，碧落风生鹤驭回。", 
            "我亦飘飘欲轻举，此身何异到蓬莱。"
        ], 
        "title": "重登小孤山", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "不才自分老林泉，今日驱驰孰使然。", 
            "行李往来惟一介，劳生半百欠三年。", 
            "康庐云雾昏迷日，左蠡风波远际天。", 
            "夜泊最嫌枫树近，绕船渔火照愁眠。"
        ], 
        "title": "番湖舟中", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "别驾山居草作堂，胜如工部百花庄。", 
            "鹤雏转顶丹砂渥，松木凝脂琥珀香。", 
            "月下敲门僧问字，雪中扫径客携浆。", 
            "林泉足可容真隐，只恐声名自播扬。"
        ], 
        "title": "胡鼎文草堂", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "两在他乡见岁除，今年守岁在吾庐。", 
            "小儿欢喜频行酒，犹子平安远寄书。", 
            "陶令无心希厚禄，安仁有志赋閒居。", 
            "劳生半百虽虚度，三径犹存不负予。"
        ], 
        "title": "除夕", 
        "type": "律诗", 
        "yun": "鱼"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "路绕阑干屈曲行，绿阴遮暗石棋枰。", 
            "酒杯潋滟花前兴，茶臼丁东月下声。", 
            "拄杖敲门无俗辈，题诗偪槛有僧名。", 
            "篮舆径造知何日，直待明年燕笋生。"
        ], 
        "title": "竹所为太常典簿顾谨中", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "鸐鵛湾头一草堂，绕墙桃李绕堤桑。", 
            "宽如五柳陶家宅，僻似百花工部庄。", 
            "雨洗春犁閒倚壁，风吹故纸乱堆床。", 
            "庞公虽道为农好，也欲教儿识数行。"
        ], 
        "title": "耕读庄为俞原鲁", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "堂前双桂如玉树，众木摇落正芬芳。", 
            "淮南偃蹇有何异，月里娑婆无此香。", 
            "连理合时兄弟好，带花移后子孙长。", 
            "岁收金粟三千斛，天富燕山窦义方。"
        ], 
        "title": "双桂堂为俞伯刚", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "人生契合无新旧，市道论交有浅深。", 
            "莫效卞和三献玉，当辞王密四知金。", 
            "廉颇不负相如意，鲍叔真知管仲心。", 
            "独为武侯长抱恨，空遗梁父旧时吟。"
        ], 
        "title": "次韵答俞仲基二首 其一", 
        "type": "律诗", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "莺花时节近清明，如此风光眼为惊。", 
            "但有酒钱须尽醉，本无丹药可长生。", 
            "兔葵不管兴亡恨，燕子徒知往复情。", 
            "万事只今春梦里，杞人何必虑天倾。"
        ], 
        "title": "次韵答俞仲基二首 其二", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "老眼分明夕照前，依依墟里见人烟。", 
            "东家笋作西家竹，南岸人耕北岸田。", 
            "野店杏花沽酒市，石桥杨柳卖鱼船。", 
            "太平已似开元日，雨顺风调喜有年。"
        ], 
        "title": "西郊晚晴", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "满载图书问去程，更休回首叹飘零。", 
            "雪消巴水通巫峡，月照湘帆过洞庭。", 
            "鸟道不消三月到，猿声莫向五更听。", 
            "异乡久住忘羁旅，好看岩山雨后青。"
        ], 
        "title": "送费彦庄还西蜀", 
        "type": "律诗", 
        "yun": "青"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "摩挲醉眼倚吟篷，百里纤毫在望中。", 
            "佛塔穹窿云表杪，人家星散泖西东。", 
            "沾衣不湿疏疏雨，吹面轻寒剪剪风。", 
            "船后青山如脚走，白鸥飞尽水连空。"
        ], 
        "title": "晚过泖东", 
        "type": "律诗", 
        "yun": "东"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "长沙太守子孙贤，湖海知名四十年。", 
            "虎卧杏林监受谷，龙窥丹鼎候烧铅。", 
            "胸中议论驱群惑，肘后方书得袐传。", 
            "我有一生诗酒癖，如何到老不能痊。"
        ], 
        "title": "赠张孟经", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "晨鸡唱罢暮钟鸣，扰扰匆匆役世情。", 
            "白石安知无日烂，黄河还见有时清。", 
            "浮生得失樗蒱局，往事悲欢傀儡棚。", 
            "让畔终身何损益，从来此地几人耕。"
        ], 
        "title": "有感", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "树荫柴门犬不惊，小窗机杼隔林鸣。", 
            "桔槔未湿逢春雨，袯襫初乾憩晚晴。", 
            "三泖鲜鱼如菜食，九峰新酒对花倾。", 
            "自缘无事千州府，莫笑庞公懒入城。"
        ], 
        "title": "耕乐图为璜溪杨正茂", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "满头华发怕逢春，山鬼揶揄正笑人。", 
            "祖道不沾雩峡水，征袍空染贯城尘。", 
            "已无勋业铭彝鼎，岂有声名动搢绅。", 
            "但得五湖风月在，钓船还与白鸥亲。"
        ], 
        "title": "次韵答俞原举五首 其一", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "三载崎岖蜀道行，虚名已觉负平生。", 
            "季鹰从此有归兴，思旷自来无宦情。", 
            "恐作渔樵閒话说，敢忘车笠旧交盟。", 
            "鹤滩喜与鸳湖近，夜夜相望共月明。"
        ], 
        "title": "次韵答俞原举五首 其二", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "秀州东郭残年里，曾得春风送客舟。", 
            "别去几何情契阔，诗来如此意绸缪。", 
            "光阴日薄皆虚度，故旧星稀半不留。", 
            "江上酒船重有约，残山剩水尚堪游。"
        ], 
        "title": "次韵答俞原举五首 其三", 
        "type": "律诗", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "自蒙人日题诗后，夜夜光辉照草堂。", 
            "玉石琢磨方是器，芝兰熏染不闻香。", 
            "虚名只作寻常事，豪气何分上下床。", 
            "但恐九霄孤鹗起，老夫拭目仰难望。"
        ], 
        "title": "次韵答俞原举五首 其四", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "对月有怀多好句，胜如春草梦西堂。", 
            "予人然诺千金重，到手缄书一尺长。", 
            "鹤吊机云迷故宅，燕寻王谢失雕梁。", 
            "都缘十载兴亡恨，诗后殷勤并寄将。"
        ], 
        "title": "次韵答俞原举五首 其五", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "腊前为瑞竟无多，却向春深渎至和。", 
            "病后不禁寒料峭，老来偏恶气乖讹。", 
            "山阴笑端作故事，江上画意在渔蓑。", 
            "东君摸棱有如此，莺花寥落奈尔何。"
        ], 
        "title": "春分日见雪", 
        "type": "律诗", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "白发无情已不饶，固宜甘分老衡茅。", 
            "德公退隐非要誉，元亮归来便息交。", 
            "花下酒壶还独酌，竹间茶臼问谁敲。", 
            "自知性似边韶懒，寄语时贤莫见嘲。"
        ], 
        "title": "次韵答张林泉", 
        "type": "律诗", 
        "yun": "肴"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "衡门稚子笑牵衣，新酒初香豆荚肥。", 
            "佳节重阳还复至，故人何处不曾归。", 
            "黄花有约开偏早，白发无情落渐稀。", 
            "未必晚年陶处士，觉今俱是昨俱非。"
        ], 
        "title": "重阳有感", 
        "type": "律诗", 
        "yun": "微"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "醉梦初回四鼓前，打篷急雨乱如拳。", 
            "半床云锦沾俱湿，一点风灯照不眠。", 
            "陶令意轻彭泽县，庞公志在鹿门田。", 
            "明朝行乐谁能必，未定阴晴亦偶然。"
        ], 
        "title": "次韵东村舟中夜雨", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "碧天飞上烂银盘，此夜清光到处看。", 
            "云絮逐风还片片，露珠垂叶正漙漙。", 
            "尊前香喷黄金鸭，空外笙来白玉鸾。", 
            "欲诣姮娥一问讯，只疑高处不胜寒。"
        ], 
        "title": "中秋玩月次韵胡鼎文别驾", 
        "type": "律诗", 
        "yun": "寒"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "剪得吴淞水半江，灵山突兀走閒窗。", 
            "铙歌即是广长舌，大纛岂非精进幢。"
        ], 
        "title": "题王霁宇绣佛斋图二首 其一", 
        "type": "绝句", 
        "yun": "江"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "兵符受自城边石，心印传来岭上衣。", 
            "拈出齐东青一点，何来神物却能飞。"
        ], 
        "title": "题王霁宇绣佛斋图二首 其二", 
        "type": "绝句", 
        "yun": "微"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "紫兰芳杜冒长堤，不尽风烟越垒西。", 
            "疏雨远将晴树瞑，薄云低压晓峰齐。"
        ], 
        "title": "舟次薛淀望马鞍诸山仿赵吴兴水村图", 
        "type": "绝句", 
        "yun": "齐"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "海岱奇云尽荡胸，虞廷胜事渺秦封。", 
            "装头亦有家山在，不必登台望九峰。"
        ], 
        "title": "题画送原孚侄巡齐", 
        "type": "绝句", 
        "yun": "冬"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "敢竞营丘妙与真，寒林能变曲江春。", 
            "看花帝里如看画，始信斯图亦有神。"
        ], 
        "title": "题画送王幼度计偕", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "波面菱丝冒钓钩，宿云初起乱啼鸠。", 
            "纵然渔父无生计，不换荆扬佑客舟。"
        ], 
        "title": "题画赠友", 
        "type": "绝句", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "老我閒身得自繇，雄心只怯九州游。", 
            "凭君试取苍龙杖，晞发诸天最上头。"
        ], 
        "title": "题王幼度画", 
        "type": "绝句", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "居然张璪偃松图，一一潜虬若可呼。", 
            "为问寒林风谡谡，何如千树在玄都。"
        ], 
        "title": "题吴词部画", 
        "type": "绝句", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "老树成双便作扉，山光晃晃耀人衣。", 
            "西村有叟入城去，倩唤借书童子归。"
        ], 
        "title": "题画", 
        "type": "绝句", 
        "yun": "微"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "片云占断六桥春，画手全输妙与真。", 
            "铸得干将呈剑客，梦通巫峡待词人。"
        ], 
        "title": "题林天素画", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "洞天深靓秘清都，彷佛群真在玉壶。", 
            "若个丹青能幼出，倪迂端胜米于菟。"
        ], 
        "title": "题倪云林画", 
        "type": "绝句", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "拈笔经营辋口居，心知馀习未全除。", 
            "莫将枕漱閒家具，又入中山箧里书。"
        ], 
        "title": "仿李营丘寒山图", 
        "type": "绝句", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "剩水残山好卜居，差怜院体过江馀。", 
            "谁知简远高人意，一一毫端百卷书。"
        ], 
        "title": "题倪迂画二首 其一", 
        "type": "绝句", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "锡山无锡是无兵，怪得倪迂不再生。", 
            "但有烟霞填骨髓，可知吾法本同卿。"
        ], 
        "title": "题倪迂画二首 其二", 
        "type": "绝句", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "摸索芳菲度画檐，烟丝袅袅雨毵毵。", 
            "幽人无复灵和梦，太守风流自汉南。"
        ], 
        "title": "题画柳", 
        "type": "绝句", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "为忆城南池上篇，新秋落月片帆前。", 
            "草堂未便惊猿鹤，招取幽人对榻眠。"
        ], 
        "title": "题茅斋水墨画", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "雪浪云堆势可呼，移将点缀草堂图。", 
            "谁知王宰剪江手，却是初平叱石符。"
        ], 
        "title": "题仿水墨大痴画", 
        "type": "绝句", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "燕山雪尽势嶙峋，写得家山事事真。", 
            "刚有寒梅太疏落，请君添取一枝春。"
        ], 
        "title": "题雪梅图", 
        "type": "绝句", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "积铁千寻届紫虚，云端鸡犬见村墟。", 
            "秋光何处堪消日，流涧声中把道书。"
        ], 
        "title": "题仿黄子久画", 
        "type": "绝句", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "山居幽赏入秋多，处处丹枫映黛螺。", 
            "欲写江南好风景，霅川一派出维摩。"
        ], 
        "title": "题红树秋色", 
        "type": "绝句", 
        "yun": "歌"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "春入寒枝未著花，湿云细雨罨平沙。", 
            "天公似合襄阳戏，我画烟山不较差。"
        ], 
        "title": "仿米元章笔意题一绝", 
        "type": "绝句", 
        "yun": "麻"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "迂翁高卧九龙云，清閟风流海外闻。", 
            "雪后江山青似染，拈来却胜李将军。"
        ], 
        "title": "题仿倪迂画", 
        "type": "绝句", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "閟宫朝启肃精禋，御苑来牟及荐新。", 
            "九叶灵光开大历，双岐瑞颖献昌辰。", 
            "风回玉几馨先稷，露裛金茎洁似蘋。", 
            "一自寝园祈报后，于皇清颂遍周民。"
        ], 
        "title": "太庙荐麦", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "寒澌忽散御沟东，百道清波太液通。", 
            "望处月华连沼动，祈来雪瑞及春融。", 
            "渐听玉碎方流畔，不尽珠遗赤水中。", 
            "先向龙池沾帝泽，愿歌鱼藻乐皇风。"
        ], 
        "title": "赋得玉河冰泮", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "子月风光雪后看，新阳一缕动长安。", 
            "禁钟乍应云门曲，宫树先驱黍谷寒。", 
            "台上书祥传太史，斋居问礼向祠官。", 
            "纷纷双阙鸣珂下，未觉玄关闭独难。"
        ], 
        "title": "长安冬至", 
        "type": "律诗", 
        "yun": "寒"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "九陌阳和御苑偏，瑞看盈尺应祈年。", 
            "飞花散入梅千树，舞絮犹疑柳半烟。", 
            "积处宜春添曙色，融来太液涨新泉。", 
            "不须更和邹枚曲，黄竹歌声日下传。"
        ], 
        "title": "上林春雪", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "温洛嵩高天地中，千秋再见凤游空。", 
            "直缘干羽修虞典，可但循良溯汉风。", 
            "盟府论功铭熟釜，内廷锡宴赋彤弓。", 
            "承明著作惭班掾，载笔犹能纪大冯。"
        ], 
        "title": "中州凤凰见为大中丞冯礼亭年丈赠", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "桂舟容与叙分携，日近长安禹会齐。", 
            "四岳云开蒲璧贵，双茎露爽玉绳低。", 
            "瑞看符命呈华渚，锡有新纶下紫泥。", 
            "南国若论棠芾事，春风桃李白苏堤。"
        ], 
        "title": "送周斗垣参知入贺二首 其一", 
        "type": "律诗", 
        "yun": "齐"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "谒帝恩华倍陆离，若为游子怆临岐。", 
            "名高鼎吕熊驰后，诏赐彤弓虎拜时。", 
            "狂客家风蓑笠在，壮夫心事宝刀知。", 
            "同人但进千秋镜，不用牢愁拟楚词。"
        ], 
        "title": "送周斗垣参知入贺二首 其二", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "骊歌声里重踟蹰，为忆当年寄事馀。", 
            "兼隐自开秋宪府，祝釐行指太清居。", 
            "枫宸尚忆明光草，桃观难消月旦书。", 
            "十载鱼肠空在袖，烟波何处式吾庐。"
        ], 
        "title": "送郭宪副天谷入贺万寿二首（郭曾为吏部） 其一", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "冰壶玉尺迥无俦，清切持衡照九流。", 
            "吏部文章悬北斗，史公留滞暂南周。", 
            "天阶蓂荚千秋镜，幕府芙蓉八咏楼。", 
            "圣主祈年颁瑞后，新恩定向旧人求。"
        ], 
        "title": "送郭宪副天谷入贺万寿二首（郭曾为吏部） 其二", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "新恩入典羽林军，好及清朝几策勋。", 
            "淮海咽喉资挽粟，黄河璧马见敲云。", 
            "即今吴甸骊驹御，恰值尧阶瑞草芬。", 
            "何以赠行孤剑在，匝中时动斗牛文。"
        ], 
        "title": "送唐存忆漕台还朝二首 其一", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "花骢北首五云隈，柱史承恩切上台。", 
            "方简禁兵天策府，重瞻宸衮柏梁台。", 
            "名高绣斧风霜肃，绩画旂常日月开。", 
            "四海交情今自见，直词谁似孔融来。"
        ], 
        "title": "送唐存忆漕台还朝二首 其二", 
        "type": "律诗", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "休蒲风采重明廷，又见花骢指帝京。", 
            "三辅澄清需揽辔，九流人物待持衡。", 
            "能无广论嗣公叔，夙有昌言轶更生。", 
            "野史若为光祖道，祗凭班管纪勋名。"
        ], 
        "title": "送刘侍御还朝二首 其一", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "昼绣萧然似荜门，经年鹏息素风存。", 
            "安危正倚中台切，绣斧今看诏墨温。", 
            "宦路玄黄棋局异，边陲赤白羽书繁。", 
            "忧时敢有龙文赠，不待封章请帝阍。"
        ], 
        "title": "送刘侍御还朝二首 其二", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "惟将野服问仙槎，送远登临兴不赊。", 
            "令节最怜青女月，英标犹带赤城霞。", 
            "天门日近晨摇佩，秋省寒生午散衙。", 
            "为报同人相讯者，五湖烟水巳浮家。"
        ], 
        "title": "送李易斋还朝（旧为台州司）", 
        "type": "律诗", 
        "yun": "麻"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "詄荡天门马首瞻，王程不为简书严。", 
            "共言匡鼎还东观，遂有商霖出传岩。", 
            "身切云霄亲日表，光分奎壁应星占。", 
            "临岐何限弹冠意，漫把金华旧事拈。"
        ], 
        "title": "送钱机山宫允还朝", 
        "type": "律诗", 
        "yun": null
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "天际明霞拥使车，桃椎岂得问樵渔。", 
            "弓裘自踵文昌履，竹简将成太史书。", 
            "试拂龙泉依斗极，且含鸡舌奉宸舆。", 
            "心知慷慨云霄别，也觉江淹赋不虚。"
        ], 
        "title": "送朱比部永白还朝", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "遄归不为锦衣游，壮尔春秋大复雠。", 
            "疏有青霜含楚些，誓将白水拂吴钩。", 
            "寒原得句梅花骑，渃日分襟橘柚洲。", 
            "輶史若为酬帝问，五湖亦自起边愁。"
        ], 
        "title": "朱衣白比部为尊人讼冤事竣还朝送之", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "城南别业胜河阳，又以严程指建章。", 
            "宵直舍人还凤阁，秋征游子恋鲈乡。", 
            "輶轩载笔书成帙，兰殿宣麻诏几行。", 
            "见说九重勤昼接，从官容易睹垂裳。"
        ], 
        "title": "送潘含赤中舍还朝", 
        "type": "律诗", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "香署专城四十强，吴都奏最汉循良。", 
            "宁知海曲鲈羹美，遥接西川雁序长。", 
            "五色晴云依魏阙，九皋清响动明光。", 
            "临岐且莫歌骊驭，漫咏中和颂一章。"
        ], 
        "title": "送詹郡侯浚源", 
        "type": "律诗", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "两都词赋两岐歌，神爵循良此更过。", 
            "吾土风谣非旧日，几年江海不生波。", 
            "趋朝人地双龙贵，上计行装一鹤多。", 
            "野老临岐无限意，酬知惟有颂中和。"
        ], 
        "title": "送张璇源郡侯入觐", 
        "type": "律诗", 
        "yun": "歌"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "天门新辟日曈昽，茂宰先承湛露浓。", 
            "巳见玺书褒卓傅，更将玉尺倚林宗。", 
            "千秋良史看驯雉，九品何人鉴画龙。", 
            "若向河梁听骊唱，鸣琴清响满花封。"
        ], 
        "title": "送张符禺吏部（自常熟令内召）", 
        "type": "律诗", 
        "yun": "冬"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "迎秋骊御指神京，皇路将因揽辔清。", 
            "东海泱泱循吏诵，西台凛凛直臣声。", 
            "殿中风采古前席，柱后霜棱见里行。", 
            "共说鹓班有孤凤，九苞瑞羽一时呈。"
        ], 
        "title": "送李素我侍御北上二首 其一", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "徵书敦趣抗高旌，应为三年试一鸣。", 
            "元礼故如松谡谡，干将耻作铁铮铮。", 
            "望中狄舍云飞岭，到日尧庭荚散英。", 
            "何事临岐偏意气，补天端慰杞人情。"
        ], 
        "title": "送李素我侍御北上二首 其二", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "瞳矇日丽大明宫，妙选才贤应诏同。", 
            "凫舄旧标循吏传，凤毛洵美谢家风。", 
            "昌辰瑞草尧阶上，首路梅花古驿中。", 
            "献纳久怀天下计，封章一出掖垣空。"
        ], 
        "title": "送瞿稼轩黄门应召北上", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "高歌骊御向秋旻，直北天门詄荡分。", 
            "帝为遗羹怜考叔，身当叱驭答明君。", 
            "积来风力鹏初起，再入云司雁后群。", 
            "留取薜萝修竹径，容吾时注紫虚文。"
        ], 
        "title": "送朱敬韬水部", 
        "type": "律诗", 
        "yun": "文"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "曲曲三溪路，行行不可穷。", 
            "田方足秧水，帆亦趁苕风。", 
            "病得归来后，闲生坐卧中。", 
            "松阴空丈室，结夏与谁同。"
        ], 
        "title": "{亻厌}公病自越中归寄讯", 
        "type": "律诗", 
        "yun": "东"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "秋晦舟中夜，相看独有灯。", 
            "随缘聊寄宿，宁道不如僧。", 
            "溪对桥双影，云低水一层。", 
            "疏疏风柳外，虫响乱渔淜。"
        ], 
        "title": "溪南夜泊", 
        "type": "律诗", 
        "yun": "蒸"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "豁然十数里，一帆生雨西。", 
            "莼花如欲语，日暮不堪携。", 
            "渔户偏新郭，僧田带越溪。", 
            "依依为别处，桥畔柳阴低。"
        ], 
        "title": "秋晚石湖作", 
        "type": "律诗", 
        "yun": "齐"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "风急雨声乱，飒来愁满天。", 
            "不知飘泊处，可有故乡船。", 
            "归路关前梦，残更榜上年。", 
            "半生兄弟念，多负看山眠。"
        ], 
        "title": "雨夜舟中怀实父弟", 
        "type": "律诗", 
        "yun": "先"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "今日花生日，如何不见花。", 
            "时禽关别意，歌出柳风斜。", 
            "晓郭暾相负，春江绿是涯。", 
            "同来一宿处，临别指为家。"
        ], 
        "title": "花朝胥江舟次与实父弟别", 
        "type": "律诗", 
        "yun": "麻"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "近远居新徙，寻求路转微。", 
            "讵知连一巷，依旧掩双扉。", 
            "传语经旬出，曾期昨日归。", 
            "寒蝉在邻树，声带夕阳飞。"
        ], 
        "title": "雨过茂之新居俱值他出", 
        "type": "律诗", 
        "yun": "微"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "无数江南树，萧萧待绿吹。", 
            "春将归信及，星比使君迟。", 
            "夜火明高垒，边风裂冻旗。", 
            "间关出塞意，惟有雪鸿知。"
        ], 
        "title": "寄怀叶中秘时奉使出塞初还金陵", 
        "type": "律诗", 
        "yun": "支"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "山气郁生雷，斜风舵后催。", 
            "岸青秋雨足，天白夜潮回。", 
            "飘泊同吾友，艰辛一酒杯。", 
            "钱塘君若问，橘社里中来。"
        ], 
        "title": "雨渡钱塘同公武", 
        "type": "律诗", 
        "yun": "灰"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "积雨溪中黑，秋天试一晴。", 
            "月来犹半照，寒起近三更。", 
            "水势凭鱼立，风声导虎行。", 
            "梦轻江海阔，来往见潮生。"
        ], 
        "title": "舟夜有怀白石山寒山练川诸旧", 
        "type": "律诗", 
        "yun": "庚"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "怀君八日语，五见十年中。", 
            "险阻贫兼病，西南北又东。", 
            "两乡侈各健，一粥喜遥同。", 
            "木末临清晓，应披看雪红。"
        ], 
        "title": "腊八日怀圣仆", 
        "type": "律诗", 
        "yun": "东"
    }, 
    {
        "author": "葛一龙", 
        "era": "明", 
        "subtype": "五言律诗", 
        "text": [
            "土屋暖堪睡，主人灯在门。", 
            "爰循疲马路，渐入远鸡村。", 
            "山瘠乘霜气，沟深冻月痕。", 
            "隔疆兵燹地，一邑几家存。"
        ], 
        "title": "新丰晓行", 
        "type": "律诗", 
        "yun": "元"
    }, 
    {
        "author": "葛一龙", 
        "era": "明", 
        "subtype": "七言律诗", 
        "text": [
            "黛写残山带郭遥，镜浮新水不通潮。", 
            "堤边绁马客投寺，花里唱歌船过桥。", 
            "红粉年年化香土，春风处处长兰苕。", 
            "湖心亭子湖心月，醉与何人度此宵。"
        ], 
        "title": "西湖", 
        "type": "律诗", 
        "yun": "萧"
    }, 
    {
        "author": "葛一龙", 
        "era": "明", 
        "subtype": "七言律诗", 
        "text": [
            "烟雨楼头春乍晴，鸳鸯湖上鸟嘤嘤。", 
            "中浮片席空三面，斜抱千家截半城。", 
            "渔网晒来风柳变，酒船摇出浪花生。", 
            "夕阳惯照凭栏妓，一抹远山红袖明。"
        ], 
        "title": "烟雨楼", 
        "type": "律诗", 
        "yun": "庚"
    }, 
    {
        "author": "葛一龙", 
        "era": "明", 
        "subtype": "七言律诗", 
        "text": [
            "茫然山北水之东，忽露斜光下饮虹。", 
            "烧烛坐堪销夜酒，望家如隔妒津风。", 
            "不禁是草伤心碧，何处无花薄命红。", 
            "悯默一春多半过，每当风雨在舟中。"
        ], 
        "title": "风夜宿塘桥", 
        "type": "律诗", 
        "yun": "东"
    }, 
    {
        "author": "葛一龙", 
        "era": "明", 
        "subtype": "七言律诗", 
        "text": [
            "夕风朝雨送行尘，行未成行过一春。", 
            "绿酒散为杨柳怨，红颜销得海棠嗔。", 
            "匆匆马首还车隙，历历山前更水滨。", 
            "啼鸟数声三叠唱，明年今日对何人。"
        ], 
        "title": "三月三十日", 
        "type": "律诗", 
        "yun": "真"
    }, 
    {
        "author": "葛一龙", 
        "era": "明", 
        "subtype": "七言律诗", 
        "text": [
            "燕子檐花黄鸟枝，鸳鸯溪水碧天丝。", 
            "连宵挈酒临高阁，几寺分灯看古碑。", 
            "草圣独传章帝法，画山偏妒汉宫眉。", 
            "今年闰喜逢新夏，添得春眠一月迟。"
        ], 
        "title": "今度生日赠之", 
        "type": "律诗", 
        "yun": "支"
    }, 
    {
        "author": "葛一龙", 
        "era": "明", 
        "subtype": "七言律诗", 
        "text": [
            "地幽霜肃气珊珊，小阁高临树树班。", 
            "东顾不遥寒水渡，西来俱是夕阳山。", 
            "连云送客当秋杪，片月争题落酒间。", 
            "撤去四窗留半榻，尽教栖鹘看人闲。"
        ], 
        "title": "许茂勋乌桕阁", 
        "type": "律诗", 
        "yun": "删"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "偶持使节过中州，帝子相看意气投。", 
            "德誉不殊河献侣，诗才堪作杜陵俦。", 
            "草堂醉我青春宴，郊舍怜君信宿留。", 
            "携手高台极目处，神京海甸总悠悠。"
        ], 
        "title": "别崇岗宗侯", 
        "type": "律诗", 
        "yun": "尤"
    }, 
    {
        "author": "葛昕", 
        "era": "明", 
        "subtype": "七言律诗", 
        "text": [
            "稷下仙洲几曲深，千层荷气笼幽岑。", 
            "高松密结藏雄阁，修竹阴森带瑞禽。", 
            "百和香凝清客兴，数峰翠叠远人心。", 
            "乘槎不尽回溪绿，杳蔼烟光海色临。"
        ], 
        "title": "韩中丞丰水园", 
        "type": "律诗", 
        "yun": "侵"
    }, 
    {
        "author": "董以宁", 
        "era": "明", 
        "subtype": null, 
        "text": [
            "满架牙签曾购。", 
            "入掌茶杯常覆。", 
            "郎著新书还未较，玳瑁亲教装就。", 
            "盥罢蔷薇挼豆蔻。", 
            "细把丹铅读。", 
            "却羡长门堪售。", 
            "更似凌云堪奏。", 
            "狂烛馋脂都换却，坐彻莲花宵漏。", 
            "渐觉轻寒肩上透。", 
            "便拥萧郎袖。"
        ], 
        "title": "百媚娘•读书", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "比翼双鹣堪羡。", 
            "比目双鱼曾愿。", 
            "闻道月精交月孕，影动银蟾如练。", 
            "久觑苔阴才欲转。", 
            "忘堕钗头燕。", 
            "网户玲珑看便。", 
            "惊醒隔帘花片。", 
            "那畔绮窗谁窃笑，应是何郎偷见。", 
            "蓦地凝眸红晕面。", 
            "倚徙栏杆遍。"
        ], 
        "title": "百媚娘•偷窥", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "雨滴桐花鸳甃。", 
            "风约兰缸如豆。", 
            "却怪神机枕畔盒，何物将人僝僽。", 
            "鱼锁沉沉传玉漏。", 
            "香浸交红覆。", 
            "还把双星私咒。", 
            "水誓兰期偏久。", 
            "钗影钏文俱荡漾，光凝红酥欲透。", 
            "抱日痴云将做昼。", 
            "姊妹应来候。"
        ], 
        "title": "百媚娘•秘戏", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "一枕春生，香暖桃笙小簟。", 
            "当年初绣，亲染鸳鸯线。", 
            "而今独自，对得鸳鸯腼腆。", 
            "双莲枝上，泪潮深溅。", 
            "可叹双肱，被春眠、都曲软。", 
            "游仙好枕，借向邯郸店。", 
            "奴从金屋，也得梦儿方便。", 
            "莫教惊堕，一团花片。"
        ], 
        "title": "传言玉女•索枕", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "鹊桥驾。", 
            "银河泻。", 
            "嫦娥正送天孙嫁。", 
            "寒宫内。", 
            "清晖改。", 
            "当年窃药情轻背，奔到蟾宫，寂寥无奈。", 
            "悔。", 
            "悔。", 
            "悔。", 
            "缘难借。", 
            "情甘舍。", 
            "笑他会合刚今夜。", 
            "怜分袂。", 
            "遥相对。", 
            "织完锦泪明年再，何似孤栖，长依仙桂。", 
            "奈。", 
            "奈。", 
            "奈。"
        ], 
        "title": "钗头凤•七夕为嫦娥赋", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "虽病犹能纵酒，惟穷然后工诗。", 
            "欲与孔方新结好，他言素不相知。", 
            "若辈福应如许，吾侬分合如斯。", 
            "旧是爱花成癖，新添惜墨成痴。", 
            "若比孤山林处士，但非鹤子梅妻。", 
            "愿得任从吾好，何妨不合时宜。"
        ], 
        "title": "河满子•同程村閒话", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "閒惊綵笔染香胶。", 
            "自把黛痕描。", 
            "而今老去中书令，奈描来、半损轻妖。", 
            "待倩欧家紫脚，更须蔡氏红腰。", 
            "好凭青鸟索香毫。", 
            "嘱付几唠叨。", 
            "一春腕弱时欹颤，学不成、书圣丰标。", 
            "写得鸳鸯字软，染来蛱蝶图娇。"
        ], 
        "title": "风入松•索笔", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "想轻纨，初弃也，汉院初秋。", 
            "早班姬、吹动新愁。", 
            "奈秋千，力倦后，香汗微流。", 
            "春中解佩，只消承、杨柳风柔。", 
            "唱舞衣，歌扇句，凝望云头。", 
            "怎禁他、满月难镂。", 
            "问卿卿，将新箑，买向梁州。", 
            "寄来妆阁，写些儿、小字银钩。"
        ], 
        "title": "于飞乐•索扇", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "记得柳堤初饯。", 
            "春风省、送莲花艳。", 
            "汤饼亲餐，香巾拭汗，妾面何如郎面。", 
            "别来瘦减。", 
            "更难入、萧郎青眼。", 
            "仙的匀来深浅。", 
            "还羞把、轻罗微掩。", 
            "一捻粉丸，数匙榴汁，索补芙蓉双脸。", 
            "盈盈小靥。", 
            "才称得、朱樱一点。"
        ], 
        "title": "剔银灯•索粉", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "画廊窗小蝉纱护。", 
            "彷佛巫山云路。", 
            "人来花下看模糊。", 
            "几把玉郎呼误。", 
            "一回才是，临风鹤氅，真个花间度。", 
            "殢如朝雨浓如雾。", 
            "多少情怀未诉。", 
            "脱将锦臂与郎添，早虑归时多露。", 
            "一番欢爱，一番惆怅，两两频回顾。"
        ], 
        "title": "御街行•画廊", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "银华九寸水溶溶。", 
            "长自映芙蓉。", 
            "春风一夜吹愁去，相看处、渐觉眉松。", 
            "浮渲才梳，方空新换，不似旧时慵。", 
            "笔床箫局几尘封。", 
            "閒情拂拭中。", 
            "捲帘欲放游丝入，相看处、重忆春风。", 
            "草绿无痕，花红未落，不见去来踪。"
        ], 
        "title": "一丛花•闺情", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "篆髻看梳，弓趺看裹，后堂不避人来。", 
            "为爱吟诗，长日镇相陪。", 
            "围棋几卸搔头赌，更行酒常藏约指猜。", 
            "最是钟声敲处，每向灯前分手，无限徘徊。", 
            "到得而今，常是隔蓬莱。", 
            "水流墙外桃花去，只风引雏时燕子回。"
        ], 
        "title": "送入我门来•赋情", 
        "type": "词", 
        "yun": "灰"
    }, 
    {
        "author": "董以宁", 
        "era": "明", 
        "subtype": null, 
        "text": [
            "杏花烟，桃花雨，柳花风。", 
            "愁中过、偏觉匆匆。", 
            "姊归何意，不教春色驻帘拢。", 
            "妆成无事，朱栏外数尽残红。", 
            "笛床閒，琴床冷，绣床委，笔床封。", 
            "却都为、玳瑁床空。", 
            "银床新汲，辘辗更觉似心中。", 
            "春归何处，偏难道、郎处方浓。"
        ], 
        "title": "金人捧露盘•闺情", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "郭外青青，风日如今方美。", 
            "觅一个、板桥娘子。", 
            "向前村，寻诗思，见宿水鸬鹚起。", 
            "白荡小舟三四。", 
            "晒渔蓑、绿杨烟里。", 
            "有个渔家，将鱼换酒村肆。", 
            "煮一半、下些盐豉。", 
            "更指点，松楸道，百年休计。", 
            "南岗几多墓，一半无人扫矣。"
        ], 
        "title": "踏青游•南村", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "纨扇班姬，应嫌却、汉宫都小。", 
            "恨秋雨梧桐，春信奈何偏杳。", 
            "此情难画，谁堪把、丹青应诏。", 
            "便捧黄高手，怎写长门悄悄。", 
            "满月难镂，微风进御，欲陈情表。", 
            "便淡竹疏松，不许蝶蜂缠绕。", 
            "但教图得，相思双鸟。", 
            "向岳宫、时得晚风轻舀。"
        ], 
        "title": "蕙兰芳引•咏宋团扇画松石，同程村限韵", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "邮递春风，欢期暗写吴绫帕。", 
            "记来心上，便打断、小姑閒话。", 
            "去把流苏收拾，等待银蟾挂。", 
            "到半晌、却嗔郎诈。", 
            "天似画。", 
            "想应是、红楼遮断，偏郎处，墙高么。", 
            "知他来否，把堕髻、先轻卸。", 
            "且再閒呼小婢，看向回廊下。", 
            "佯相报、月上花梢乍。"
        ], 
        "title": "簇水•问侍儿月上花梢几许", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "谁将银甲拨清商。", 
            "是萧郎。", 
            "是萧娘。", 
            "悄似玉人，虚步绕回廊。", 
            "骤似避人迟似恋，凄凉似，误佳期，正远望。", 
            "远望。", 
            "远望。", 
            "最难忘。", 
            "夜正凉。", 
            "曲未央。", 
            "听也，听也，听不足，更度新腔。", 
            "最是一声，小妹断人肠。", 
            "戚戚哝哝如对语，难禁得，向东风，诉恨长。"
        ], 
        "title": "江城梅花引•夜听隔邻萧氏弦索", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "一般奇咄。", 
            "听小童来说。", 
            "道是明朝元日，废吾书、三叹息。", 
            "流年催急。", 
            "更怕看新历。", 
            "床头压岁钱儿，谋之妇、何曾得。"
        ], 
        "title": "霜天晓角•辛卯除夜 其一", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "楚天遥阔。", 
            "亲署重重驿。", 
            "应说小儿痴绝，久不见、斑衣曳。", 
            "还将墨汁。", 
            "自写春联帖。", 
            "并书小字悬门，道以宁、谨谢客。"
        ], 
        "title": "霜天晓角•辛卯除夜 其二", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "千金不惜，歌舞教成。", 
            "似燕离巢后，呢喃犹作画梁声。", 
            "自分年踰，弦索笙箫让后生。", 
            "今宵何事，重闻呼唤，几度如醒。", 
            "欲奏清音，花檀乍拍，泪已盈盈。", 
            "幸得非牙郎买绢，不受伊轻。", 
            "但觉歌馀，芦花枫叶满中庭。", 
            "最堪怜是，卿犹既嫁，我未成名。"
        ], 
        "title": "愁春未醒•青儿曲有引", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "潦倒逢场，支离拥妓，连宵憨掷红鱼赌。", 
            "到今典尽鹔鹴，三斗难沽，拔卿头上钗双股。", 
            "醒时叉手月中吟，醉时双髻风前舞。", 
            "凄楚。", 
            "空挟酒龙诗虎。", 
            "悔不当初尊阿堵。", 
            "且幸由房相慰，算来不似，苏季刘伶妇。", 
            "相携负锸，已西风敝裘，犹自为侬补。"
        ], 
        "title": "鹊踏花翻•语内", 
        "type": "词", 
        "yun": null
    }, 
    {
        "author": "万盛", 
        "era": "明", 
        "subtype": "七言律诗", 
        "text": [
            "里仁坊里集群贤，文采风流似乐天。", 
            "社里衣冠推我老，尊前诗酒让谁先。", 
            "当时已定八翁会，今日重开九老筵。", 
            "景仰香山旧人物，千年盛事欲同传。"
        ], 
        "title": "宏治癸丑（公元1493年）岁初会饮，止有八翁，次年第二会予邀方伯李公入社，共成九老。喜而有作，时年七十有一", 
        "type": "律诗", 
        "yun": "先"
    }, 
    {
        "author": "万盛", 
        "era": "明", 
        "subtype": "七言律诗", 
        "text": [
            "古云老去多贪得，谁识今吾亦故吾。", 
            "愿学进修如卫武，敢图多积等陶朱。", 
            "不忧不惧心常泰，无韬无骄乐自馀。", 
            "正气也终还造化，肯将清泪滴屠苏。"
        ], 
        "title": "壬子（公元1492年）除夕二首 其一", 
        "type": "律诗", 
        "yun": null
    }, 
    {
        "author": "万盛", 
        "era": "明", 
        "subtype": "七言律诗", 
        "text": [
            "解甲归来日已西，只宜酣睡学希夷。", 
            "诗书有癖时舒卷，花鸟多情任品题。", 
            "守岁不嫌良夜永，入春应喜寿星齐。", 
            "儿孙欢饮醺匕醉，笑看山童戏画鸡。"
        ], 
        "title": "壬子（公元1492年）除夕二首 其二", 
        "type": "律诗", 
        "yun": null
    }, 
    {
        "author": "万盛", 
        "era": "明", 
        "subtype": "七言律诗", 
        "text": [
            "纳纳乾坤万事慵，竹床蒲枕草堂东。", 
            "镜中身世看蓬鬓，溪上云山付短筇。", 
            "帘捲燕飞梅雨过，画长人静绿阴重。", 
            "虞琴更结平生好，时复开弦对晚风。"
        ], 
        "title": "村舍杂咏三首 其一", 
        "type": "律诗", 
        "yun": null
    }, 
    {
        "author": "万盛", 
        "era": "明", 
        "subtype": "七言律诗", 
        "text": [
            "雨后来寻谷口庄，绿阴无数覆池塘。", 
            "问花已隔三春月，斗草平分地一方。", 
            "竹里弹棋怜局静，石旁呼酒觉樽凉。", 
            "晚烟欲动牛羊下，三五人家共夕阳。"
        ], 
        "title": "村舍杂咏三首 其二", 
        "type": "律诗", 
        "yun": "阳"
    }, 
    {
        "author": "万盛", 
        "era": "明", 
        "subtype": "七言律诗", 
        "text": [
            "我与荒村似有缘，扁舟系缆未须还。", 
            "漫因落叶三秋雨，得伴黄花十日闲。", 
            "华屋何妨夸北里，吾庐亦自见南山。", 
            "诗情正在从容处，高卷疏帘一解颜。"
        ], 
        "title": "村舍杂咏三首 其三", 
        "type": "律诗", 
        "yun": "删"
    }, 
    {
        "author": "万盛", 
        "era": "明", 
        "subtype": "七言律诗", 
        "text": [
            "衰老从前久不支，空矜际遇托明时。", 
            "每忧职事心堪折，深藉言官拯力疲。", 
            "行止乾坤皆自在，荣枯天地亦何私。", 
            "怀恩欲报应无日，恋阙沉吟有所思。"
        ], 
        "title": "致仕辞朝", 
        "type": "律诗", 
        "yun": "支"
    }, 
    {
        "author": "万表", 
        "era": "明", 
        "subtype": null, 
        "text": [
            "地何产楠与速，吾何畜豕与犊。", 
            "豕犊盈盘吏反嗔，楠速穷年束不足。", 
            "但愿黄金满粤南，宁使黎田不盈粟。", 
            "粤南金多吏不索，黎田粟少人未哭。", 
            "刻箭为约安得销，岁岁生当剥吾肉。", 
            "负戈因拚一命偿，嗟嗟黎人谁尔牧？", 
            "皇章惠尔非尔毒。"
        ], 
        "title": "闵黎吟三首（有引） 其一", 
        "type": "古风", 
        "yun": null
    }, 
    {
        "author": "万表", 
        "era": "明", 
        "subtype": null, 
        "text": [
            "虎兕来，犹可奔，狼师一来人无存。", 
            "大征纵杀玉石焚，昔人雕剿只一村。", 
            "雕剿功成赏不厚，大征荫子还荫孙。", 
            "杀一不辜尚勿为，何况万骨多冤魂。", 
            "愿君爵赏毋苟贪，但以三槐植尔门。"
        ], 
        "title": "闵黎吟三首（有引） 其二", 
        "type": "古风", 
        "yun": "元"
    }, 
    {
        "author": "万表", 
        "era": "明", 
        "subtype": null, 
        "text": [
            "凿而饮，耕而食，抚黎何事来相逼？", 
            "瘠牛可耕岂不惜，姜水那堪吞满臆。", 
            "遥明灯火忽惊疑，一望旌旗我心恻。", 
            "群黎草木岂有知，贪吏朘削无休息。", 
            "攻掠犯顺谁所为，抚黎毒黎还毒国。", 
            "南征稍喜平崖公，歼扫惟悲不为德。"
        ], 
        "title": "闵黎吟三首（有引） 其三", 
        "type": "古风", 
        "yun": "职"
    }, 
    {
        "author": "万表", 
        "era": "明", 
        "subtype": "七言律诗", 
        "text": [
            "山斋寂寞腊初深，披衲朝朝闻梵音。", 
            "我已出家惟带发，君来连榻与同心。", 
            "天涯避地因多病，幻迹随缘即故林。", 
            "明月满庭残雪在，那堪孤棹返山阴。"
        ], 
        "title": "山中酬唐太史见访", 
        "type": "律诗", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "芦花深处屋如舟，彷佛渔家鹦鹉洲。", 
            "沙暖可容鸥寄宿，月明还有鹤来投。", 
            "掀篷浪影翻晴雪，绕壁风声聒暮秋。", 
            "茶灶笔床都放得，醉堪伸脚更何求。"
        ], 
        "title": "芦花舟为李孟起", 
        "type": "律诗", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "相别相逢二十年，吊生问死各凄然。", 
            "交游零落无多在，乡里萧条不及前。", 
            "荒陇夜闻翁仲泣，废台今见牧儿眠。", 
            "何须对此空惆怅，见在深杯且共传。"
        ], 
        "title": "与俞原肃", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "轩静琴清风撼棂，香烟初直酒初醒。", 
            "丁宁鹤语来华表，髣髴龙吟隔洞庭。", 
            "织女停梭天上泣，湘灵掩瑟月中听。", 
            "改弦别作梅花弄，碧落云消白露零。"
        ], 
        "title": "琴清轩为豫章胡若思", 
        "type": "律诗", 
        "yun": "青"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "南浦朝云月样裁，歘然飞坠五茸来。", 
            "冰丝细薄难为骨，蝉翼轻盈易脱胎。", 
            "重价倍增凡俗妒，仁风一播郁蒸开。", 
            "欲酬远意将何物，草草题诗愧不才。"
        ], 
        "title": "谢李孟起同知惠扇", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "祖述唐虞道统长，斯文未丧畏何匡。", 
            "孺悲欲见尝辞疾，阳货先施亦瞰亡。", 
            "夷俟不容原壤踞，楚歌无奈接舆狂。", 
            "春秋书法多深意，垂训将来示百王。"
        ], 
        "title": "梦述圣德诗", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "算老侵寻七十春，又梳白发裹乌巾。", 
            "入编诗藁刊初定，经验医方纂必亲。", 
            "汗漫江湖双敝屣，逍遥天地一閒身。", 
            "平生熟究春秋学，绝笔如何止获麟。"
        ], 
        "title": "次韵林泉病起", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "行李无多酒一壶，满船和恨载妻孥。", 
            "忍将今日留连意，尽作沧江送别图。", 
            "笔阵易空三窟兔，钓头难得四腮鲈。", 
            "生涯定分当何处，早寄平安慰老夫。"
        ], 
        "title": "沧江送别为吴友仁", 
        "type": "律诗", 
        "yun": "虞"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "背山临水郭东村，竹里茅茨柳下门。", 
            "种树得书添自注，煎茶知法许僧论。", 
            "襄阳何代无耆旧，横浦斯文有子孙。", 
            "冠盖故家多覆坠，独因为庶至今存。"
        ], 
        "title": "林泉民为张梦辰二首 其一", 
        "type": "律诗", 
        "yun": "元"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "身披鹤氅手扶藜，布袜青鞋白接䍦。", 
            "魏野隐居堪入画，龟蒙到处可题诗。", 
            "花前问月停杯夜，柳下乘风罢钓时。", 
            "屈指故人凋谢尽，山妻莫笑鬓如丝。"
        ], 
        "title": "林泉民为张梦辰二首 其二", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "望淮轩上客来频，多有江南故旧人。", 
            "云起八公帘半捲，风传百和酒初巡。", 
            "吴艘顺下帆如叶，海鹤横飞翅若轮。", 
            "日日倚阑图画里，不知身是异乡民。"
        ], 
        "title": "望淮轩为钱文规", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "斯楼不与云山碍，十二阑干在半天。", 
            "云自往来飞鸟上，山尤隔越去帆前。", 
            "歌儿莫放高声起，画史惟将远意传。", 
            "日日登临留客醉，四时风月浩无边。"
        ], 
        "title": "题杨竹西不碍云山楼", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "事在梁陈史可稽，读书堆上草萋萋。", 
            "多年不作青衣梦，几夜空闻白马嘶。", 
            "水底断碑犹有记，壁间醉墨可无题。", 
            "老僧又送游人别，日落西林鸦乱啼。"
        ], 
        "title": "书亭林寺壁", 
        "type": "律诗", 
        "yun": "齐"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "淡扫蛾眉羞自照，巧梳蝉鬓向谁誇。", 
            "酒因不饮愁难遣，事为无凭恨转加。", 
            "褥锦坐当交颈鸟，扇罗绣及并头花。", 
            "欲题诗句无红叶，写遍窗间旧碧纱。"
        ], 
        "title": "闺思", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "长须曾识许神农，复见贤孙继祖风。", 
            "方寸有馀阴德地，平生多少活人功。", 
            "源流不出三因外，天理常存一念中。", 
            "好侍板舆承母意，满林春色杏花红。"
        ], 
        "title": "正心斋为许仁民", 
        "type": "律诗", 
        "yun": "东"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "泛渚眠沙各自如，忘机相对称幽居。", 
            "意如亲笔惠崇画，迹似古文苍颉书。", 
            "春雨兰苕迎翡翠，夕阳葭菼伴舂锄。", 
            "阑干角畔题诗处，眼界无多景有馀。"
        ], 
        "title": "来鸥亭为姚宗文", 
        "type": "律诗", 
        "yun": "鱼"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "景物凄凉万感丛，怕逢摇落见秋风。", 
            "鸡鸣函谷行人度，骓到乌江霸业终。", 
            "岁月往来寒暑尽，乾坤覆载古今同。", 
            "谁能断得无情水，莫放东流更向东。"
        ], 
        "title": "秋兴四首 其一", 
        "type": "律诗", 
        "yun": "东"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "海上蓬莱识未真，楼船一去竟迷津。", 
            "仙家自有长生药，尘世元无不死人。", 
            "西苑年年花落尽，北邙日日冢添新。", 
            "春衫可典何须靳，莫负渊明漉酒巾。"
        ], 
        "title": "秋兴四首 其二", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "休听尊前懊恼歌，听时愁绪越添多。", 
            "平生事业今如此，后此光阴更几何。", 
            "三过玄都惟梦得，重游赤壁是东坡。", 
            "老怀容易悲陈迹，不信观棋有烂柯。"
        ], 
        "title": "秋兴四首 其三", 
        "type": "律诗", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "仰望青天漠漠高，人生处世一鸿毛。", 
            "胡笳有拍空遗恨，汉节无旄不易操。", 
            "方朔寓言兴设难，屈原忠愤在离骚。", 
            "读书多费閒伤感，且向西家唤浊醪。"
        ], 
        "title": "秋兴四首 其四", 
        "type": "律诗", 
        "yun": "豪"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "六朝事迹今何在，禾黍离离满地愁。", 
            "商女隔江犹唱曲，远人怀土莫登楼。", 
            "潮随雁落回京口，山作龙蟠护石头。", 
            "记近酒家曾夜泊，秦淮寒月照孤舟。"
        ], 
        "title": "金陵怀古", 
        "type": "律诗", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "吊影灯前泪满腮，听儿忆母哭声哀。", 
            "宜春帖子何心写，守岁家筵不忍开。", 
            "老景此时无可奈，新年明日又还来。", 
            "梅花笑我头斑白，消得屠苏更几回。"
        ], 
        "title": "壬申除夕", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "献岁先来问有谁，卧听风雨起偏迟。", 
            "去年举案人犹在，今日沾衣我独悲。", 
            "禹锡魂消伤往赋，安仁情见悼亡诗。", 
            "半生落魄如閒过，头白艰难值此时。"
        ], 
        "title": "癸酉岁旦", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "客檐卧听禁城钟，蛮帐低垂旧紫茸。", 
            "窗眼月斜天未晓，瓦沟霜白景初冬。", 
            "千年华表无归鹤，十月寒潭有蛰龙。", 
            "拥被自扪丁固腹，老来无复梦生松。"
        ], 
        "title": "次韵林泉留宿听钟有感", 
        "type": "律诗", 
        "yun": "冬"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "诛茅结屋向东菑，为圃为农亦有师。", 
            "每引渔樵听客话，须将稼穑教儿知。", 
            "秋风稻熟鸡先啄，春雨芝香鹤不饥。", 
            "庞老从归鹿门后，诸人罕见入城时。"
        ], 
        "title": "耕隐为黄彦正三首（今清夫令祖） 其一", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "知时布谷隔林呼，雨后春犁学自扶。", 
            "岂可枉寻干禄仕，何妨识字作农夫。", 
            "畬田火米常先熟，老瓮新篘不用沽。", 
            "窃比古人谁得似，长沮桀溺是吾徒。"
        ], 
        "title": "耕隐为黄彦正三首（今清夫令祖） 其二", 
        "type": "律诗", 
        "yun": "虞"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "背城茅屋水云深，绝迹无人向此寻。", 
            "壤父不知尧帝力，君房安识子陵心。", 
            "扶犁晓趁黄梅雨，嗿馌凉依绿树阴。", 
            "但使年年多黍稌，何忧白发老相侵。"
        ], 
        "title": "耕隐为黄彦正三首（今清夫令祖） 其三", 
        "type": "律诗", 
        "yun": "侵"
    }, 
    {
        "author": "万白", 
        "era": "明", 
        "subtype": "七言律诗", 
        "text": [
            "北郭垂杨日夜凋，清秋登望旅魂消。", 
            "半生江海同浮梗，何处林泉可弃瓢。", 
            "奔走风尘双鬓改，羁栖戎马一身遥。", 
            "数奇李广萧条久，短服辕门独射雕。"
        ], 
        "title": "秋兴", 
        "type": "律诗", 
        "yun": "萧"
    }, 
    {
        "author": "万白", 
        "era": "明", 
        "subtype": "七言律诗", 
        "text": [
            "先朝才杰济时艰，使节分符镇百蛮。", 
            "鸾诰锦云浮玉篆，龙媒香帕覆雕鞍。", 
            "中流一柱当霄汉，南土诸蕃拱将坛。", 
            "伫颂边城勋业盛，凌烟图像与人看。"
        ], 
        "title": "赠播州田宣慰", 
        "type": "律诗", 
        "yun": null
    }, 
    {
        "author": "万世尊", 
        "era": "明", 
        "subtype": "七言绝句", 
        "text": [
            "谪向人间仅一周，而今限满恐难留。", 
            "清虚有约无相负，好觅当年范蠡舟。"
        ], 
        "title": "峨眉仙人寄昆岑诗五首 其一", 
        "type": "绝句", 
        "yun": "尤"
    }, 
    {
        "author": "万世尊", 
        "era": "明", 
        "subtype": "七言绝句", 
        "text": [
            "业风吹破进贤冠，生死关头著脚难。", 
            "六百年来今一遇，莫将大事等闲看。"
        ], 
        "title": "峨眉仙人寄昆岑诗五首 其二", 
        "type": "绝句", 
        "yun": "寒"
    }, 
    {
        "author": "万世尊", 
        "era": "明", 
        "subtype": "七言绝句", 
        "text": [
            "浪游生死岂男儿，教外真传别有师。", 
            "富贵神仙君两得，尚牵缰锁恋狂痴。"
        ], 
        "title": "峨眉仙人寄昆岑诗五首 其三", 
        "type": "绝句", 
        "yun": "支"
    }, 
    {
        "author": "万世尊", 
        "era": "明", 
        "subtype": "七言绝句", 
        "text": [
            "难将蟒玉拒无常，勋业终归上一方。", 
            "欲问后来神妙处，碧天齐拥紫金光。"
        ], 
        "title": "峨眉仙人寄昆岑诗五首 其四", 
        "type": "绝句", 
        "yun": "阳"
    }, 
    {
        "author": "万世尊", 
        "era": "明", 
        "subtype": "七言绝句", 
        "text": [
            "颁来法旨不容违，仙律森严敢泄机。", 
            "楚水吴山相共聚，与君同跨片霞飞。"
        ], 
        "title": "峨眉仙人寄昆岑诗五首 其五", 
        "type": "绝句", 
        "yun": "微"
    }, 
    {
        "author": "万日吉", 
        "era": "明", 
        "subtype": null, 
        "text": [
            "芍药香凝，海棠丝袅，东风吹透相思草。", 
            "绿纱深处自调筝，一弦一柱寒声早。", 
            "苔满阶庭，月留昏晓，萋迷碧砌残红少。", 
            "画梁燕子未归来，黄昏春锁花关小。"
        ], 
        "title": "踏莎行 春寒", 
        "type": "词", 
        "yun": null
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "野人何以傲游子，流水声中把道书。", 
            "拈向河梁岂无意，清时巢许不岩居。"
        ], 
        "title": "题画七首 其一", 
        "type": "绝句", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "桃溪柳陌转山椒，古木苍藤自六朝。", 
            "是处诛茆可容易，每乘春涨弄轻桡。"
        ], 
        "title": "题画七首 其二", 
        "type": "绝句", 
        "yun": "萧"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "雪柏霜松不记年，从教千尺郁参天。", 
            "迩来灌莽丰茸甚，画史难回造化权。"
        ], 
        "title": "题画七首 其三", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "溪藤十万写烟峰，犹在齐州数点中。", 
            "海外即今多纸贵，可能身是夜郎雄。"
        ], 
        "title": "题画七首 其四", 
        "type": "绝句", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "花竹蒙茸野水纡，閒弹别鹤试游鱼。", 
            "经春自领湖山长，可奉东皇只尺书。"
        ], 
        "title": "题画七首 其五", 
        "type": "绝句", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "风轩水槛压春流，一带平冈草木稠。", 
            "心喜应门差解意，只容渔父得相求。"
        ], 
        "title": "题画七首 其六", 
        "type": "绝句", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "青山白社梦归时，可但前身是画师。", 
            "记得西陵烟雨后，最堪图取大苏诗。"
        ], 
        "title": "题画七首 其七", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "似将金甲寄春农，阡陌军容细柳同。", 
            "如此四郊歌渡虎，肯令三辅有飞鸿。"
        ], 
        "title": "任丘道中观保甲法成口号寄王任仲明府", 
        "type": "绝句", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "春晚花飞欲尽时，轮蹄争凑药王祠。", 
            "不知扁鹊游燕日，肯信人间俗可医。"
        ], 
        "title": "茂州道中", 
        "type": "绝句", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "北使迎亲奉诏书，锦车从此换穹庐。", 
            "交河衰草随愁尽，岂是婵娟堕地初。"
        ], 
        "title": "昭君村", 
        "type": "绝句", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "逐北追奔踰涿邪，燕然片石向胡誇。", 
            "何当手袖凌云笔，只按渔阳鼓韵挝。"
        ], 
        "title": "涿鹿道中", 
        "type": "绝句", 
        "yun": "麻"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "欲将燕地比西湖，沃野长堤督亢图。", 
            "为问黄金台上客，得寻说剑酒人无。"
        ], 
        "title": "天雄道中 其一", 
        "type": "绝句", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "莱公昔日镇天雄，锁钥关门百二重。", 
            "北使也谙人物论，楼台无地仰高风。"
        ], 
        "title": "天雄道中 其二", 
        "type": "绝句", 
        "yun": null
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "帝城花发艳阳天，古木疏林入画禅。", 
            "为送归人动羁思，岁寒应待剡溪船。"
        ], 
        "title": "题画赠载斐君考功", 
        "type": "绝句", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言绝句", 
        "text": [
            "五陵裘马太纵横，谁信阳元是庆卿。", 
            "燕市酒人看尔在，青门回首不胜情。"
        ], 
        "title": "留别王慧生典籍", 
        "type": "绝句", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "结束征镳指帝京，眉山昆岫两峥嵘。", 
            "东方尽奏三千牍，上国高悬十五城。", 
            "正尔劻勷勤策士，莫将表饵当谈兵。", 
            "曲江旧侣知馀几，却喜君家有士衡。"
        ], 
        "title": "送杨学博弘聚北上", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "祖道仍开卧辙馀，倾都惆怅意何如。", 
            "太丘有子真惟肖，嵩岳生申果不虚。", 
            "眼见淳风还畏垒，心惭通德表岩居。", 
            "野夫未有酬知日，一卷中牟传可书。"
        ], 
        "title": "送贺使君", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "东方千骑拥楼船，执法星随北斗悬。", 
            "正尔犁庭勤庙算，须君解网及汤年。", 
            "鹊湖不减西湖胜，岳色遥看海色连。", 
            "四履山川供啸咏，可能时寄穆如篇。"
        ], 
        "title": "送周观察斗垣二首 其一", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "霜鸿声里动骊歌，惜别难将别赋摹。", 
            "大海尚存知己在，阳春未许和人多。", 
            "帝师城下寻黄石，野客衡门掩绿萝。", 
            "宪府勋名悬日月，重瞻宫衮岂蹉跎。"
        ], 
        "title": "送周观察斗垣二首 其二", 
        "type": "律诗", 
        "yun": null
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "持节俄将视草虚，策文仍是史公书。", 
            "人从真气沾星使，槎泛天河上斗墟。", 
            "明月小山丛桂侣，新秋一叶剪桐初。", 
            "离心巳托南征雁，能到罗浮问起居。"
        ], 
        "title": "送李伯襄太史封秦藩二首 其一", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "崆峒倚剑意如何，故里题桥载笔过。", 
            "百二山河磐石重，三千溟海积风多。", 
            "不将昼锦先分矢，欲赋无衣激枕戈。", 
            "当宁筹笾方仄席，邺侯勋业肯蹉跎。"
        ], 
        "title": "送李伯襄太史封秦藩二首 其二", 
        "type": "律诗", 
        "yun": "歌"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "夜郎氛祲未全消，使者单车万里遥。", 
            "自昔长缨曾请借，即今铜柱拟重标。", 
            "阴符圯上书三卷，令甲明廷诏六条。", 
            "圣主宵衣眷南顾，舞干何日罢征苗。"
        ], 
        "title": "送侯六真侍御按黔时黔有兵事侍御兼视师之命二首 其一", 
        "type": "律诗", 
        "yun": "萧"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "绣衣持斧拥旌旄，戎马间关气益豪。", 
            "报国肯回王子驭，詶知频拭吕虔刀。", 
            "皂囊弹事风霜笔，羽扇谈兵虎豹韬。", 
            "行矣捷书宜早奏，汉家麟阁五云高。"
        ], 
        "title": "送侯六真侍御按黔时黔有兵事侍御兼视师之命二首 其二", 
        "type": "律诗", 
        "yun": "豪"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "惜别离驹缓自歌，主恩经岁未蹉跎。", 
            "称诗巳变吴风古，凭轼今麾赵帜多。", 
            "乡思昼閒分岱色，边声秋劲走滹沱。", 
            "江南亦有莲花府，竹马他年意若何。"
        ], 
        "title": "送许周翰备兵井陉二首 其一", 
        "type": "律诗", 
        "yun": "歌"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "文武声光秉宪多，离歌频自颂中和。", 
            "鲈乡不复知鱼嗜，蓬径时闻有鹤过。", 
            "京雉五云看日近，关榆千障似星罗。", 
            "慨慷欲绣平原否，闻道装中只五紽。"
        ], 
        "title": "送许周翰备兵井陉二首 其二", 
        "type": "律诗", 
        "yun": "歌"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "閒门昼掩静如僧，俗态过从病未能。", 
            "岂有玄言堪倒屣，漫劳虚左愧先登。", 
            "千秋不灭孤忠疏，百折弥高隐吏名。", 
            "我亦慨慷希大雅，忘年恰喜受交曾。"
        ], 
        "title": "送郭希所符丞之金陵二首 其一", 
        "type": "律诗", 
        "yun": null
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "偶召将无忆股肱，忽看飞盖又金陵。", 
            "渺然人物行犹及，题过江山兴复乘。", 
            "交臂不堪燕市失，离心祗对玉壶澄。", 
            "即今京国风尘里，若个清标似玺丞。"
        ], 
        "title": "送郭希所符丞之金陵二首 其二", 
        "type": "律诗", 
        "yun": "蒸"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "同是天涯旅梦身，若为尊酒送情亲。", 
            "樯连江海分曹重，云近吴山戏綵新。", 
            "不浅庾公乘兴好，还如何逊咏诗频。", 
            "应多无恙轻帆不，秋水蒹葭一迟人。"
        ], 
        "title": "送章公觐水部之任清江", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "双旌雪后度江关，仙吏风流迥莫攀。", 
            "士仰昌黎同北斗，吾从小谢忆东山。", 
            "路经剑浦双龙合，春入琴台一鹤閒。", 
            "纵是官衙清若水，怀人倘寄荔枝还。"
        ], 
        "title": "送王伯高广文令南安", 
        "type": "律诗", 
        "yun": "删"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "望入河桥万里情，千山寒色是王程。", 
            "黔雁古道猿为侣，贵竹遗风象解耕。", 
            "徼外纪纲雄汉节，车前拜舞杂蛮声。", 
            "非君识得贤劳意，说著南中旅梦惊。"
        ], 
        "title": "送蒋塞玉之任贵竹", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "惊看血溅九重门，蹇蹇肝肠奉至尊。", 
            "天地保持终不死，雷霆摧折岂无恩。", 
            "冬曹物色高嵩华，南浦秋光秀澧沅。", 
            "故里凤孤垂四纪，居然竞爽典型存。"
        ], 
        "title": "送万元白工部廷杖归洪都", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "画鹢曾随瀫水涯，春明联事太常斋。", 
            "咨诹边塞心偏苦，啸咏吴山梦亦佳。", 
            "何限龙摅留赤牍，暂时鹏息寄青鞋。", 
            "还朝好及酬功日，卢矢彤弓曰汝谐。"
        ], 
        "title": "送蔡元岗清卿奉使还里", 
        "type": "律诗", 
        "yun": "佳"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "清蒲何事补山龙，皂服绨衣说汉宫。", 
            "直节嶙峋看齿马，乡心迢递付冥鸿。", 
            "千峰秀接嵩花室，五月炎消郢雪中。", 
            "明主怀贤方侧席，肯容姬衮久居东。"
        ], 
        "title": "送周纂唐黄门予告归中州", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "帝宠端臣拜庆时，恩华舄奕照东淄。", 
            "凤毛总揽双茎秀，鹏息聊为六月期。", 
            "子舍舞衣朱绂贵，春宫横卷黑头师。", 
            "最怜尺五云霄近，芳岁从容引寿卮。"
        ], 
        "title": "送冯琢庵宗伯二首 其一", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "端臣将父御车年，有诏东华设醴筵。", 
            "可但冯家论鲁卫，须知太史自谈迁。", 
            "商山羽翼何当就，天禄图书取次编。", 
            "最是中朝劳属望，都门未许大夫贤。"
        ], 
        "title": "送冯琢庵宗伯二首 其二", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "冲皇优诏重留行，堂上朱颜太健生。", 
            "岂为调高犹和寡，谁能全注转神清。", 
            "梦归巳执元方御，介寿还携颖叔羹。", 
            "鹏息繇来期六月，都门离别为君轻。"
        ], 
        "title": "送阮黄门圆海省觐南归", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "玉节初颁下直庐，天涯岐路意何如。", 
            "应多胜赏供诗句，不为归程滞简书。", 
            "丝竹声中翻孔壁，荔枝花下度潘舆。", 
            "预愁后夜长安月，那有清言慰索居。"
        ], 
        "title": "送林兼宇简讨", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "珠林幸见一枝荣，无限慈帏意气生。", 
            "待诏早承休浣命，舞衣遥慰倚闾情。", 
            "鸰原秋冷燕丹水，乌喃春携颖叔羹。", 
            "莫以孤臣难叱驭，板舆何处不王程。"
        ], 
        "title": "送章阳东归省", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "丹诏优乘六传行，都门冠盖一时倾。", 
            "因君今日归与意，始信千秋达者情。", 
            "事贮左垣传马史，人将北斗望羊城。", 
            "繇来兴替关黄发，伫看蒲轮及老更。"
        ], 
        "title": "送林仰晋司徒", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "倾都蔼蔼集歌骊，勇退三朝帝者师。", 
            "熟釜铭功詶太传，黄金铸像忆鸱夷。", 
            "午桥梦到悬车日，庚度秋清击榜时。", 
            "父老相呼看归相，年来忧国鬓成丝。"
        ], 
        "title": "送叶少师归闽四首 其一", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "天边纳履动星辰，再入中书再乞身。", 
            "山甫旧来饶补衮，任公何事早收纶。", 
            "风传宦路轻金注，业有仙岩一玉宸。", 
            "最是陛辞臣主意，直须良史巧摹真。"
        ], 
        "title": "送叶少师归闽四首 其二", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "铉鼎功成释负担，飘然落叶等抽簪。", 
            "常将不尽还天上，别有无穷在斗南。", 
            "布袜青鞋仍几几，云关雾幌亦潭潭。", 
            "东华赐诏彤弓宴，去国馀忠手一函。"
        ], 
        "title": "送叶少师归闽四首 其三", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "东山再出为苍生，公衮还初无限情。", 
            "纵有庄周蝴蝶梦，能忘彭祖雉头羹。", 
            "丹书进御终毗圣，攲器看来欲诫盈。", 
            "踵武夔龙都好在，冲皇端拱泰阶平。"
        ], 
        "title": "送叶少师归闽四首 其四", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "刺天何事有群飞，抗疏还山病亦非。", 
            "俄尔甘盘称旧学，贤哉疏傅返初衣。", 
            "海门秋薄胥涛壮，石纽书翻禹篆微。", 
            "圣主宠行多异数，可知熊梦到渔矶。"
        ], 
        "title": "送钱麟武大宗伯还会稽", 
        "type": "律诗", 
        "yun": "微"
    }, 
    {
        "author": "万以申", 
        "era": "明", 
        "subtype": "七言律诗", 
        "text": [
            "翠拥金鳌出海滨，由来郁水号通津。", 
            "衣冠晋代留佳识，风雅苏坛迥绝尘。", 
            "秋色顿添颜欲老，水光涵映景如新。", 
            "灵洲簇簇饶名胜，十载嬉游识未真。"
        ], 
        "title": "小金山", 
        "type": "律诗", 
        "yun": "真"
    }, 
    {
        "author": "万士和", 
        "era": "明", 
        "subtype": null, 
        "text": [
            "睡里钓台相失，寻仙且上桐山。", 
            "乱峰环合碧波寒。", 
            "笑携黄鹤伴，来坐白云间。", 
            "二十年前游处好，趋庭犹忆红颜。", 
            "而今狼藉鬓垂斑。", 
            "西风衰草外，长啸下松关。"
        ], 
        "title": "临江仙 同杨魏村少参登桐君山", 
        "type": "词", 
        "yun": null
    }, 
    {
        "author": "万士和", 
        "era": "明", 
        "subtype": "七言律诗", 
        "text": [
            "恩泽当年冠列侯，只今安在水东流。", 
            "始知热处为投井，谁戒权门是覆舟。", 
            "朝槿发华难到夕，井梧落叶早知秋。", 
            "荣枯本是寻常事，清夜无端莫起愁。"
        ], 
        "title": "夜泊兴济有感外戚张氏故居之地", 
        "type": "律诗", 
        "yun": "尤"
    }, 
    {
        "author": "舒芬", 
        "era": "明", 
        "subtype": "七言绝句", 
        "text": [
            "金气棱棱泽国秋，马兰花发满汀洲。", 
            "富春山下连鱼屋，采石江头映酒楼。"
        ], 
        "title": "马兰花", 
        "type": "绝句", 
        "yun": "尤"
    }, 
    {
        "author": "舒頔", 
        "era": "明", 
        "subtype": null, 
        "text": [
            "庭院深沉日正长，绿窗红几绣鸳鸯。", 
            "落花风起停针看，蝴蝶双双过粉墙。"
        ], 
        "title": "江南曲", 
        "type": "乐府曲辞", 
        "yun": "阳"
    }, 
    {
        "author": "董以宁", 
        "era": "明", 
        "subtype": null, 
        "text": [
            "醉翁。", 
            "匆匆。", 
            "相逢。", 
            "问何如，黄公。", 
            "为怜客子兮途穷。", 
            "自言座上樽中。", 
            "酒不空。", 
            "饮予在花丛。", 
            "花饮清霜兮醉红。", 
            "杯盘狼籍，我亦龙钟。", 
            "洗觞更酌，抚壁上之焦桐。", 
            "一鼓而召清风。", 
            "再鼓而和长松。", 
            "愁多曲未终。", 
            "噫我来自东。", 
            "我别兮忡忡。", 
            "君其目送兮飞鸿。"
        ], 
        "title": "醉翁操•琴曲赠游墅居停", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "烧得灯明，照他花睡，小苑看花如昼。", 
            "喜个银釭，绽开金蕊，欲与枝头相斗。", 
            "奈早有，封姨妒，吹将红烛溜。", 
            "光如豆。", 
            "算风流、可能长久，应似我、薄命偏多僝僽。", 
            "长是怕他残，护多时、频劳纤手。", 
            "一点香煤，落将来、把衣污否。", 
            "又还从灯下，细检银泥双袖。"
        ], 
        "title": "法曲献仙音•护灯花", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "一点栏江石，几叶趁潮船。", 
            "当年载酒曾到，却又景重看。", 
            "呼起寺中佛印，唤起墓中郭璞，今夜好评诠。", 
            "注水宁因葬，烧肉是何禅。", 
            "笑人痴，空说法，浪谈玄。", 
            "为仙为佛总非，名异不堪传。", 
            "多少菟裘安稳，多少闭门枯诵，寂寂夜台寒。", 
            "试问滔滔者。", 
            "天下尽皆然。"
        ], 
        "title": "水调歌头•京口", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "花浪浮春，柳烟做暝，朱门斜对蓝桥。", 
            "更几重翠箔，一带红寮。", 
            "才见玉人凝坐，金猊内、一线香飘。", 
            "回身处、牙签犹见，湘管才抛。", 
            "魂销。", 
            "原来窗下，把萧郎旧曲，写上生绡。", 
            "看书临钗脚，格韵偏饶。", 
            "因忆当初绮阁，吟成后、惯与推敲。", 
            "谁怜取，赤绳难系，是处藏娇。"
        ], 
        "title": "凤凰昼上忆吹箫•即事", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "去岁今朝，念母病、扪心私痛。", 
            "犹记得、支床慰劳，慈恩深重。", 
            "此际魂归何处去，黄泉碧落儿难送。", 
            "便床前、再欲听呻吟，除非梦。", 
            "椒花在，为谁颂。", 
            "荔粉在，为谁奉。", 
            "只扶携弱弟，麻衣悲恸。", 
            "从此屠苏怜最后，亲魂若在应犹共。", 
            "为悯孙、还尽半杯休，牵牛捧。"
        ], 
        "title": "满江红•乙巳述哀十二首 其一 元日", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "七叶蓂开，正綵胜、迎欢时节。", 
            "都只愿、年年无恙，胜如畴昔。", 
            "却忆称觞常不御，高堂翻怕逢人日。", 
            "道待亡、难当世间人，添忧恤。", 
            "倏忽里，音容寂。", 
            "人一去，谁依膝。", 
            "便占晴占雨，任他凶吉。", 
            "捧得宜春煎饼在，行行欲奉高堂食。", 
            "猛思量、顾我已无人，呼天泣。"
        ], 
        "title": "满江红•乙巳述哀十二首 其二 人日", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "月在团圆，却不道、今宵月半。", 
            "尽处处、笙歌灯火，六鳌争战。", 
            "聊煮黄齑呼弟吃，为言吾母肠先断。", 
            "念生前、曾未越中门，何曾看。", 
            "双条烛，烧将短。", 
            "香一缕，行消篆。", 
            "想慈亲若在，此时应倦。", 
            "妻子相看还有日，新魂独自思儿伴。", 
            "好同来、早向穗帷眠，何须劝。"
        ], 
        "title": "满江红•乙巳述哀十二首 其三 元夕", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "父在斯耶，应听我、孤儿泣告。", 
            "自父去、年年寒食，凄凉墓道。", 
            "一盏香羹新妇做，调和费尽慈亲教。", 
            "更声声、含泪问黄泉，儿谁靠。", 
            "存亡事，伤怀抱。", 
            "婚嫁事，催衰老。", 
            "积劬劳悲痛，父魂应晓。", 
            "后死漫言多十载，几曾生受孤儿孝。", 
            "却堪怜、薤草迓铭旌，行将到。"
        ], 
        "title": "满江红•乙巳述哀十二首 其四 清明", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "三十无儿，曾累却、高堂心疚。", 
            "每到得、饭宫悉达，降生时候。", 
            "小制红衫供浴佛，病中怯腕亲缝就。", 
            "愿膝边、早得茹饴人，幢前叩。", 
            "堪慰处，兰生又。", 
            "堪悲处，萱摧骤。", 
            "念报刘无日，此儿方幼。", 
            "泣绕灵筵呼祖母，幽魂若听眉还皱。", 
            "待施将、金镜法王台，慈云覆。"
        ], 
        "title": "满江红•乙巳述哀十二首 其五 四月八日", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "素鞸栾栾，早映却、一庭榴火。", 
            "无奈是、萱枝新萎，北堂尘锁。", 
            "续命色丝空欲系，招魂角黍频教裹。", 
            "问茫茫天地独何之，归来些。", 
            "蹒跚苦，应坚坐。", 
            "劬劳久，应高卧。", 
            "愿魂无去此，还防跌蹉。", 
            "只听彩船喧竞渡，锦标未夺终怜我。", 
            "便奠来、桂酒与椒浆，最难妥。"
        ], 
        "title": "满江红•乙巳述哀十二首 其六 午日", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "昨岁针楼，看儿女、筵前乞巧。", 
            "曾道述、生儿愚鲁，公卿可到。", 
            "膝上抱孙閒说与，牵牛尔是痴些好。", 
            "待他年、为尔娶天孙，同谐老。", 
            "秋已再，星仍皎。", 
            "言犹在，人偏杳。", 
            "看敝衣曝处，音容非渺。", 
            "此夕可能归白鹤，当时空望传青鸟。", 
            "漫重陈、瓜果向灵帷，心如捣。"
        ], 
        "title": "满江红•乙巳述哀十二首 其七 七夕", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "时值中元，为冥赦、十方追奠。", 
            "记唐代、幡迎七圣，遍传宫殿。", 
            "吾母生平堪细数，料无罪过罹幽谴。", 
            "又何须、佛会赴盂兰，今朝荐。", 
            "结欲解，钱缘线。", 
            "啖欲饱，花簪面。", 
            "总未能免俗，子情聊遣。", 
            "果得母兮同父在，算来只当家人宴。", 
            "但空中、曾否一加餐，何由见。"
        ], 
        "title": "满江红•乙巳述哀十二首 其八 七月十五日", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "记得当初，向膝下、时时欢笑。", 
            "到此际、剖菱剥芡，团圆偏好。", 
            "正待月华犹未冷，高堂已虑金风悄。", 
            "命小鬟、传语早添衣，频频道。", 
            "今夜月，依然皎。", 
            "今夜冷，凭谁告。", 
            "念穗帷寂寞，乌鸦飞噪。", 
            "欲问冰轮回地底，可能还向慈颜照。", 
            "奈夜台、一去半年馀，无消耗。"
        ], 
        "title": "满江红•乙巳述哀十二首 其九 中秋", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "每到重阳，扶老母、登高楼上。", 
            "便拟就、三冬日暖，初移帷帐。", 
            "此际楼空浑不见，凄凉索奠黄花酿。", 
            "自看来、先做白衣人，谁相饷。", 
            "鸡骨在，愁难状。", 
            "马鬣在，贫难葬。", 
            "问侧身天地，那堪俯仰。", 
            "漫把茱萸灵几插，未知母去今何傍。", 
            "想幽魂、也向夜台登，将儿望。"
        ], 
        "title": "满江红•乙巳述哀十二首 其十 九日", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "永诀经年，浑不禁、呼天抢地。", 
            "念执手、弥留嘱付，宛然昨事。", 
            "尽道阳春回律口，可能吹转幽魂至。", 
            "正愁添、如线引针铓，心头刺。", 
            "杯棬在，空思嗜。", 
            "楮币设，空流泪。", 
            "羡奉觞此日，伯仁兄弟。", 
            "幸似阿奴都碌碌，生前死后长相侍。", 
            "奈风飘、翣铎挽歌催，行将逝。"
        ], 
        "title": "满江红•乙巳述哀十二首 其十一 冬至逢忌日", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "日月云除，除不得、心头怆恍。", 
            "漫说道、两年此夕，痛魂相仿。", 
            "去岁荆棺犹得抚，如今已去归泉壤。", 
            "悔芒鞋、垒土太匆匆，难相傍。", 
            "爆竹裂，家家响。", 
            "岁酒熟，家家赏。", 
            "只棘人此际，愁偕年长。", 
            "有季可持门户事，有儿堪主蒸尝飨。", 
            "算此身、也是一閒人，随亲往。"
        ], 
        "title": "满江红•乙巳述哀十二首 其十二 除夕", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "离合神光，有人分得陈思绣。", 
            "流风回雪更惊鸿，髣髴还重觏。", 
            "手把镂金带枕，并明珠、洛川亲授。", 
            "任人呼作，水上宓妃，宫中甄后。", 
            "记得当初，袁家新妇啼痕透。", 
            "此身早是属君王，不被人僝僽。", 
            "愁到弃捐葱韭。", 
            "也应同、燃箕泣豆。", 
            "为他想遍，才下鸳针，何曾轻就。"
        ], 
        "title": "烛影摇红•为王阮亭题余氏女子绣洛神图", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "绿酣红醉。", 
            "奈小园一夜，花神怨怼。", 
            "欲买春留，东君不受榆钱贿。", 
            "唤得落花风起，半减却、蝶粮蜂税。", 
            "惊见得、满地胭脂，疑是花神泪。", 
            "何意。", 
            "飘零易。", 
            "待拾取片红，故枝重赘。", 
            "绣床相对。", 
            "剪綵难教春再系。", 
            "待替落花驰檄，同索问、春风之罪。", 
            "把锦囊、收拾也，蝶庵深闭。"
        ], 
        "title": "暗香•拾堕花", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "琵琶峰下，云雨台边，似曾亲见瑶姬。", 
            "缥缈氤氲，宛如荐枕当时。", 
            "只是先王曾幸，怎襄王、梦里重思。", 
            "些个事，教针神代揣，欲绣还疑。", 
            "莫问去来何意，更搴帱请御，整佩还持。", 
            "但问图中，一行绮语谁题。", 
            "好从色丝黄绢，想拈针、少女风姿。", 
            "恰称得，犊车人、绝妙好辞。"
        ], 
        "title": "声声慢•为王阮亭题余氏女子绣高唐神女图", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "浪溅轻绡，烟浮素缕，若耶彷佛堪寻。", 
            "溪畔浣纱人在，倚徙花阴。", 
            "秋波接春水，更临风、却似慢沉吟。", 
            "还恐被、风吹欲湿，小束双襟。", 
            "绮窗内，绣床畔，念此时眉际，未有愁侵。", 
            "只想苏台月晓，香径春深。", 
            "自与大夫别后，可曾重捧旧时心。", 
            "多应向、水晶帘下，几度停针。"
        ], 
        "title": "庆清朝慢•为王阮亭题余氏女子绣西施浣纱图", 
        "type": "词", 
        "yun": "侵"
    }, 
    {
        "author": "董以宁", 
        "era": "明", 
        "subtype": null, 
        "text": [
            "马蹄惊处，见牧羊龙女，风鬟雨鬓。", 
            "手持双鲤，嘱向书生传信。", 
            "还把鲛绡微揾，似欲拭、泪珠相赆。", 
            "休言别语殷勤，绣不出来声韵。", 
            "垂问。", 
            "依稀若应，宛斜睇双眸，将人细认。", 
            "还宫奏乐，筵畔料还低瞬。", 
            "日后终谐姻分，笑濯锦、小儿空聘。", 
            "此时此际如何，愿得神丝再翻。"
        ], 
        "title": "双双燕•为王阮亭题余氏女子绣柳毅为洞庭龙女传书图", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "醉乡堪徙。", 
            "正李白为侯，刘伶为帝。", 
            "乞得酒泉，我欲移家去矣。", 
            "道遇卢生相揖，又拉入、邯郸枕里。", 
            "谓我愁城三匝，到此堪回避。", 
            "忽移时画角驱蝴蝶。", 
            "更欲度醉乡，大江阑止。", 
            "猛看江头月，映澈芦花尾。", 
            "回想佳人何处，依旧是、愁城千里。", 
            "再去苍茫难问，被三闾调戏。"
        ], 
        "title": "孤鸾•夜泊江干，赋得梦回时酒醉后思量着", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "镇日花间。", 
            "爱他新萼，饮露欺烟。", 
            "低攀防压鬓，远折怕移莲。", 
            "还愁惊起春禽梦，颤春风、纤手堪怜。", 
            "曾送邻家姊妹，楷字题笺。", 
            "更凭小婢传言。", 
            "将泉洒、莫教半晌花蔫。", 
            "插向胆瓶中，须顾盼，念他短命红颜。", 
            "新妆罢，聊摘他、衬贴香钿。", 
            "但留得、一枝并蒂，折来自供屏前。"
        ], 
        "title": "八节长欢•折花送邻女", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "妾处多言，郎前传语，金笼怪伊饶舌。", 
            "减些鹦鹉料，施与文鱼食。", 
            "粉香贮来银钵。", 
            "一星星、漫投银鲫。", 
            "倚槛吟沉，临波目注，细看他嘘沫。", 
            "盆池内玲珑石。", 
            "料鱼应乐此，曲房幽室。", 
            "更因亲饲惯，佩响都争集。", 
            "戏投偌大双红豆，间哄着、寸鳞空齧。", 
            "但听得。", 
            "鹦哥正、骂侬心劣。"
        ], 
        "title": "玲珑四犯•调粉饵饲金鱼", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "合欢床、可怜孤却。", 
            "忽赴粉郎良约。", 
            "恼恨黄鹂，乍把春眠惊觉。", 
            "呼郎不应尚凝眸，记梦未全慵下榻。", 
            "心字罗衣，小鬟多事，将他温着。", 
            "窗前又听鴂鹊。", 
            "且支持瘦骨，起穿罗袜。", 
            "告诉鹦哥，多病近来如削。", 
            "当初红烛照梳头，如今绿鬓都羞掠。", 
            "匀得工夫，日斜才下，妆楼一霎。"
        ], 
        "title": "春夏两相期•美人晏起", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "茉莉香偏促。", 
            "蝉纱帘内窥初浴。", 
            "乱绾青螺，才系着、冰纱裙幅。", 
            "小骂流萤，暗处偏携烛。", 
            "还频见、秋水时时渌。", 
            "怕轻摇团扇，人到粉阑干曲。", 
            "一带朱衣竹。", 
            "萧萧影里惊如玉。", 
            "浓笑前来，手指道、银河似沐。", 
            "恰好幽期，欲趁花神福。", 
            "响金镮、吠动猧儿熟。", 
            "恐小鬟知道，两点檀娥轻蹙。"
        ], 
        "title": "安公子•无题", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "看萧萧瑟瑟。", 
            "怒浪寒空都一色。", 
            "更望处、断虹层碧，见风带泉绅，水肤山骨。", 
            "荒烟遥接。", 
            "回首是、晚霞新月。", 
            "听欸乃、芦中吹彻，渔舸三两叶。", 
            "端的。", 
            "江山奇绝。", 
            "正千里、泠泠一折。", 
            "送我短衫豪客。", 
            "念六代芜湮，五朝萍没。", 
            "旧事兴和灭。", 
            "也只是、江潮吹叠。", 
            "今何日、燕子矶头，倍觉清流激。"
        ], 
        "title": "霓裳中序第一•燕子矶怀古", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "靧面为容，簸钱学戏，当年彷佛应呼弟。", 
            "便到韶华两八，不解嫌疑。", 
            "镇相依。", 
            "花浪栏边，蝉纱帘内，香怀贴抱梳新髻。", 
            "双觑菱花，曾将一笑酬之。", 
            "忍轻离。", 
            "此后堪悲，奈一旦、画舠南北，但闻鸿便传言，遥知已定婚期。", 
            "泪沾衣。", 
            "悔当年两小，玉台曾未结红丝。", 
            "到今日重逢，瞥地凝思。"
        ], 
        "title": "曲玉管•当年", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "还自忖、不知墙头马上，几曾微露。", 
            "却因何有人传误，惹得求凰争赋。", 
            "罗敷虽未有夫，也还应念，使君有妇。", 
            "有妇更求凰，恐青陵台畔，金钗难数。", 
            "泪落流黄土，妾原薄福，不堪君顾。", 
            "况妾未经十五。", 
            "豆蔻心儿难吐。", 
            "殷勤寄语刘郎，桃花虽好，莫走天台路。", 
            "天台深处，多少香云护。"
        ], 
        "title": "竹马儿•却聘词，代章氏婢小红", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "我意如秋，喜月到初弦，空庭皎皎。", 
            "牛女佳期，堪怪齐谐缥缈。", 
            "就使银河真渡，也应是、愁多欢少。", 
            "算何如、支机石畔，索性年年孤俏。", 
            "今来古去千秋矣，偏难道、天孙未老。", 
            "便是逋钱真百万，织久应偿了。", 
            "况是牵牛痴绝，反不累、天孙烦恼。", 
            "愿天孙、锦泪且收，将莫被、嫦娥窃笑。"
        ], 
        "title": "玲珑四犯•七夕", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "北苑临书，南宫执笏，从古畸人癖事。", 
            "字亦雕龙，石堪绣蠹，不道先生兼此。", 
            "落笔惊看，有历落、嵚崎之致。", 
            "宛然见古貌如颠，不似人间衫履。", 
            "记得当年此际。", 
            "将怪石投予，镌予名字。", 
            "珍重常携，离奇可拜，时命小鬟亲洗。", 
            "聊写俚词。", 
            "题笺仍用猩红记。", 
            "知道先生应笑我，攫石袖中何意。"
        ], 
        "title": "花发沁园春•题黄氏印史代序", 
        "type": "词", 
        "yun": null
    }, 
    {
        "author": "紫霞真人", 
        "era": "明", 
        "subtype": null, 
        "text": [
            "何年白鹿洞？", 
            "正傍五老峰。", 
            "五老去天不盈尺，俯窥人世烟云重。", 
            "我欲揽秀色，一一青芙蓉。", 
            "举手石扇开半掩，绿鬟玉女如相逢。", 
            "风雷隐隐万壑泻，凭崖倚树闻清钟。", 
            "洞门之外百丈松，千株尽化炎苍龙。", 
            "驾苍龙，骑白鹿，泉堪饮，芝可服。", 
            "何人肯入空山宿？", 
            "空山空山即我屋，一卷黄庭石上读。"
        ], 
        "title": "游白鹿洞歌", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "笑问西风一叶舟。", 
            "阿谁招我上，武林游。", 
            "岂知身世两悠悠。", 
            "西湖好，孤负桂花秋。", 
            "应笑乐平侯。", 
            "无端千百计，一场休。", 
            "愿将功烈阐皇猷。", 
            "南飞雁，莫为稻粱谋。"
        ], 
        "title": "小重山", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "碧艾香蒲处处忙。", 
            "谁家儿共女，庆端阳。", 
            "细缠五色臂丝长。", 
            "空惆怅，谁复吊沅湘。", 
            "往事莫论量。", 
            "千年忠义气，日星光。", 
            "离骚读罢总堪伤。", 
            "无人解，树转午阴凉。"
        ], 
        "title": "小重山 端午", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "□□山色共承宣。", 
            "君秩满、我迟延。", 
            "几度醉花前。", 
            "曾怪杀、春山杜鹃。", 
            "菱花再照，鸾胶再续，应笑雪盈颠。", 
            "深夜语婵娟。", 
            "也曾是、都门少年。"
        ], 
        "title": "太常引", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "轻云阁雨还晴，苍黄又负端阳节。", 
            "去年今日，大鄣深处，寸肠千结。", 
            "好事无多，良辰难再，犹传遗孽。", 
            "看连城澒洞，大家愁恼，这光景、何时歇。", 
            "因想金陵佳丽，闹秦淮、龙舟称绝。", 
            "牙樯锦缆，翠冠珠髻，画阑罗列。", 
            "回首丘墟，满襟尘土，向人空说。", 
            "且停杯，容我离骚细读，吊罗江月。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "人间何处无楼，算来积善应难得。", 
            "操持一念，应乎万事，尽皆阴德。", 
            "伯仲怡怡，亲朋济济，云仍蛰蛰。", 
            "任才高王粲，兴同庾亮，谁敢与、元龙敌。", 
            "珍重刘郎好事，好溪山、为君拈出。", 
            "眼前标致，壁间图画，屏间松竹。", 
            "春晚凭高，秋晴眺远，翠红如识。", 
            "待他年，看取飞来五凤，记如椽笔。"
        ], 
        "title": "水龙吟 庆陈仲洪造家庆楼", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "饱来石上卧，醉向水边吟。", 
            "山灵不管闲事，容我尽登临。", 
            "山外猿啼鹤唳，世上虎争狼斗，此地白云深。", 
            "今古一抔土，天地亦何心。", 
            "隔茅庐，尘万丈，不相侵。", 
            "林泉自有佳处，石溜假鸣琴。", 
            "汉室煌煌大业，唐代昭昭正绪，此理细推寻。", 
            "高咏出山去，草木亦知音。"
        ], 
        "title": "水调歌头 时杨溪避兵", 
        "type": "词", 
        "yun": "侵"
    }, 
    {
        "author": "舒頔", 
        "era": "明", 
        "subtype": null, 
        "text": [
            "故人情况近如何。", 
            "应被酒消磨。", 
            "醉来笑倚娉婷卧，伤心处、暗揾香罗。", 
            "肱曲红生玉笋，鬓偏翠卷新荷。", 
            "薰风枕簟届时和。", 
            "着我醉□歌。", 
            "襄阳旧事今安在，风流客、屈指无多。", 
            "休说玉堂金马，争如雨笠烟蓑。"
        ], 
        "title": "风入松", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "纱厨过雨晚凉生。", 
            "枕簟不胜清。", 
            "冰肌玉骨元无汗，香风回，深院语流莺。", 
            "翠幌光摇绛蜡，画堂暖泻银瓶。", 
            "玉筝牙板接新声。", 
            "云髻宝钗横。", 
            "银丝脍细江鳐脆，扬州月，照我醉吹笙。", 
            "旧事十年犹记，壮怀此日堪惊。"
        ], 
        "title": "风入松 雨后偶成", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "积雨陂塘五月秋。", 
            "送还留。", 
            "且停舟。", 
            "听我骊驹，歌彻上庐州。", 
            "无柰绿窗眉锁恨，情脉脉，思悠悠。", 
            "同乡翻作异乡愁。", 
            "善谋猷。", 
            "尽优游。", 
            "不见闾阎，谈笑觅封侯。", 
            "勋业此时都莫问，书有便，寄来不。"
        ], 
        "title": "江城子", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "戴郎昆仲太风流。", 
            "翠娥愁。", 
            "解貂裘。", 
            "醉中摸索玉搔头。", 
            "绣被揾香肌粉滑，云作帐，月为钩。", 
            "茅庵权当小秦楼。", 
            "意绸缪。", 
            "话扬州。", 
            "琼花骑鹤两悠悠。", 
            "薄幸三生今老矣，无梦到，那温柔。"
        ], 
        "title": "江城子", 
        "type": "词", 
        "yun": "尤"
    }, 
    {
        "author": "舒頔", 
        "era": "明", 
        "subtype": null, 
        "text": [
            "多少闲情，桃源问蹊，柯山看棋。", 
            "把杏花春雨，从头吟了，木犀秋月，开户邀之。", 
            "气卷风云，眼空江海，万古从前我已知。", 
            "君休笑，任陈抟假睡，豫让佯痴。", 
            "风回太液清池，欲留住、东皇共笑嬉。", 
            "想乾坤浩浩，谁曾整顿，干戈扰扰，孰问安危。", 
            "笼络人才，登崇禄秩，赤箭青芝败鼓皮。", 
            "都休问，看营巢燕子，哺乳莺儿。"
        ], 
        "title": "沁园春", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "闲处如何，也堪吟诗，也堪弈棋。", 
            "想白衣送酒，谁如元亮，白鹅换字，谁似羲之。", 
            "濠上观鱼，云间呼鹤，此乐人间未易知。", 
            "平生性喜，不为酒困，常带书痴。", 
            "尽教步武天池。", 
            "且赢得、闲身一会嬉。", 
            "便朝登金马，何裨世教，暮趋玉殿，安救时危。", 
            "赫赫功名，堂堂事业，不博先生这肚皮。", 
            "休瞒我，任官高禄厚，也要些儿。"
        ], 
        "title": "沁园春", 
        "type": "词", 
        "yun": "支"
    }, 
    {
        "author": "舒頔", 
        "era": "明", 
        "subtype": null, 
        "text": [
            "绣隐芙蓉褥。", 
            "更屏间、双双孔雀，间金盘绿。", 
            "鹤别鸾离深闺悄，帐冷梅花夜独。", 
            "空梦绕、巫山千矗。", 
            "雨意云情，红颜霜鬓，合欢再把鸾胶续。", 
            "事谐矣，意方足。", 
            "洞房春暖人如玉。", 
            "怕的是、鸡声递晓，无情催促。", 
            "笑拂菱花相依照，取次画成眉曲。", 
            "伊也道、临邛何辱。", 
            "吉叶熊罴应入梦，看这番、桂子纷追逐。", 
            "为君喜，醉红烛。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "人磊落。移赞高邮蓉幕。", 
            "采笔生春和气作。军民同此乐。", 
            "休说边陲萧索。米白鱼肥如昨。", 
            "别后情怀何处托。寒光倚山阁。"
        ], 
        "title": "谒金门", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "天也多情，巧幻出、天河寒水。", 
            "多态度、悠悠扬扬，轻黏窗纸。", 
            "万里岂无祥瑞应，四方已在饥寒里。", 
            "把溪山、好处纵模糊，须臾耳。", 
            "江海阔，风尘起。", 
            "狐兔狡，鹰鹯耻。", 
            "假蛮夷威柄，侵渔而已。", 
            "诸老忠良皆柱石，九重仁圣真天子。", 
            "待明朝、晴霁看青山，清如洗。"
        ], 
        "title": "满江红", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "纷纷儿女看灯去。", 
            "千点摇红树。", 
            "翠鳌山倚紫云堆。", 
            "记得年时，老子也曾来。", 
            "硫硝结缚通仙技。", 
            "光焰千般异。", 
            "今年老子懒来看。", 
            "手弄梅花，和月倚阑干。"
        ], 
        "title": "虞美人", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "人生交谊，笃金兰气味，不堪离别。", 
            "绿水红莲声价旧，又向高邮施设。", 
            "幕底清风，楼前明月，此意凭谁说。", 
            "美哉鱼米，此行足可怡悦。", 
            "闻道细柳营中，三军整肃，训练真奇绝。", 
            "赞画公余闲拭目，午夜剑光明灭。", 
            "料想明年，荣膺薇省，高步登天阁。", 
            "片云相隔，人来应问华发。"
        ], 
        "title": "酹江月", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "三槐氏胄，早荣升大府，展施才调。", 
            "应欲濡须兵革后，几度愁纡怀抱。", 
            "剪烛寒更，催科春晚，诸事安排了。", 
            "簿书丛里，辛勤说与谁道。", 
            "遥想淝水西边，三贤堂古，孝肃名偏好。", 
            "为我瓣香先致敬，耿耿寸心相照。", 
            "赞画侯藩，趋承相府，指日登枢要。", 
            "不堪离别，一尊聊为倾倒。"
        ], 
        "title": "酹江月", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "钟阜相催何汲汲。", 
            "猿鹤休惊，却上襄阳驿。", 
            "袖拂岘山碑藓碧。", 
            "凄凉泪眼今犹昔。", 
            "勋业正须年少日。", 
            "楚雨湘云，囊锦都收拾。", 
            "只恐绿闺春寂寂。", 
            "孤鸾背月鲛绡湿。"
        ], 
        "title": "蝶恋花 送胡一之上襄阳", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "二月日初七，压天风雨急。", 
            "仆夫问讯回，苗民水涡集。", 
            "仓卒戒行李，二三竞奔入。", 
            "天寒泥涂滑，出户行不得。", 
            "或牵牛数头，或缚鸡数只。", 
            "长枪插檐高，短剑耀白日。", 
            "动辄便杀人，相遇焉敢敌。", 
            "杂以无藉徒，孰与分南北。", 
            "老母惊且忧，扶持间道出。", 
            "彼来此已遁，囊橐罄收拾。", 
            "急度墓头岭，复恐见雪迹。", 
            "行行叶由凹，手足俱战慄。", 
            "儿云母疾行，母说疲无力。", 
            "坐憩长松下，蔽身草不密。", 
            "又逢恶少来，见骂作强贼。", 
            "刀枪罗我前，性命在咫尺。", 
            "母云我两儿，惧怕避横逆。", 
            "再拜致哀告，恸哭并二侄。", 
            "衣衫尽剥脱，裸体肉见赤。", 
            "长绳与弟连，缚手黑如漆。", 
            "嗔叱行步迟，遽以大刀击。", 
            "血流未得止，苦痛走更疾。", 
            "渐围至田中，枪立哨齐吸。", 
            "拔刀斫弟项，乞免幸勿及。", 
            "母忧失两儿，儿复忧母泣。", 
            "艰险万状生，忧危苦劳役。", 
            "内怀五脏饥，外被一身湿。", 
            "箠楚卒未休，死生安可必。", 
            "山中亦何有，所蓄仅米粒。", 
            "检括殆无遗，忽忽日将夕。", 
            "留连至宋村，心绪茫若失。", 
            "倏逢一卒来，相见似相识。", 
            "貌恳心甚慈，众皆被呵叱。", 
            "但云解其缚，外惧中悦怿。", 
            "兄弟相依回，泣母何处觅。", 
            "哀矜复自怜，举目百无一。", 
            "顷刻子见母，哀号叙痛衋。", 
            "斫松代膏明，拾草当菅席。", 
            "主仆皆畏寒，相忘共薰炙。", 
            "忧惧不待明，鸡鸣咸盥栉。", 
            "又复去喜坑，晨星尚未没。", 
            "山家已避舍，老母独匍匐。", 
            "逐队跻山椒，冒雨倚松立。", 
            "头上水淋面，足下寒彻骨。", 
            "明朝古唐山，盘折犹律崒。", 
            "乱石如蹲虎，狭径跨其脊。", 
            "呼号风泠泠，掩映云羃羃。", 
            "初疑茫昧中，天地如开辟。", 
            "往来不暂停，昏黑亦忘食。", 
            "当时已狼狈，宁复问家室。", 
            "幼女犹可怜，含啼抱呜悒。", 
            "不忧行路难，但恐弃沟洫。", 
            "朝廷本除祸，仁道立民极。", 
            "假威及蛮猺，所至皆戏剧。", 
            "杀掠果何辜，曷尝分玉石。", 
            "披萝遍山林，荡扫空郡邑。", 
            "不幸生斯时，处处值荆棘。", 
            "皇天远不闻，愁闷填胸臆。", 
            "残喘傥久延，今亦匪畴昔。", 
            "渠魁未殄除，默坐长太息。"
        ], 
        "title": "为苗民所苦歌六十韵", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "一枝两枝横水滨，千片万片飞早春。", 
            "残香满地铺白茵，贪结青子枝头新。", 
            "含章檐下肌理匀，春梦未醒香醪醇。", 
            "君王宠爱恩情真，何况点缀额与唇。", 
            "托根岩谷遭时屯，莓苔剥落洇红尘。", 
            "碧玉柯干供樵薪，更复扰扰来棘矜。", 
            "畴昔开伴粉署宾，东风轻点泓池银。", 
            "归来天上迹已陈，心肠铁石见无因。", 
            "惜花长叹花下巡，见仁顿觉添酸辛。", 
            "角声吹月双眉颦，不知谁是调美人？"
        ], 
        "title": "落梅歌", 
        "type": "古风", 
        "yun": "真"
    }, 
    {
        "author": "舒頔", 
        "era": "明", 
        "subtype": null, 
        "text": [
            "繄谁画此百牛图？绢素淋漓悬雨壁。", 
            "摩挲细认角头奇，无乃戴嵩留宦墨。", 
            "牧童骑策过前村，春树阴阴春草碧。", 
            "云收雾敛山花明，远近巅崖翠光湿。", 
            "平湖断岸水浅深，皱縠粼粼如展席。", 
            "犊眠草间牛不乳，饥齧青刍砺苍石。", 
            "或饮或浴云满身，物我相忘祇自得。", 
            "横斜体态百头殊，牧竖笼雏戏阡陌。", 
            "有时背上颠倒骑，细雨斜阳横短笛。", 
            "时平放尔桃林中，布谷催耕苦相迫。", 
            "呜呼比年兵革弥天下，千畦万陇生荆棘。", 
            "只今农父把锄梨，处处开耕皆尔力。", 
            "斗米三钱户不扃，四海苍生无菜色。"
        ], 
        "title": "百牛图歌", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "凉风起空阔，即渐吹寒声。", 
            "路远衣裳单，良人久从征。", 
            "妾身廑机杼，唯恐衣未成。", 
            "短裁便鞍马，密缝忧远行。", 
            "夫君昔辞家，王事迫期程。", 
            "守边十馀载，杀气犹峥嵘。", 
            "君以身徇国，妾亦死誓盟。", 
            "志同心不改，庶保身后名。"
        ], 
        "title": "秋风行", 
        "type": "古风", 
        "yun": "庚"
    }, 
    {
        "author": "舒頔", 
        "era": "明", 
        "subtype": null, 
        "text": [
            "小麦褪绿大麦黄，吴姬踏车缲茧香。", 
            "筅铛入沸高下忙，雪雹万斛浮潇湘。", 
            "千丝万缕雪光炯，五色期补帝舜裳。", 
            "县吏夜打户，租税无可措。", 
            "犹豫欲输官，又恐奉上误。", 
            "踌蹰展转无奈何，东方渐明事更多。"
        ], 
        "title": "缲丝行", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "夕露凄以清，凉飙飒然至。", 
            "篱根断续声，长茧缲络纬。", 
            "双股依草荄，两翼鼓元气。", 
            "月明更漏迟，似诉无限意。", 
            "微物尚知时，叹彼非物类。", 
            "我怀素潇洒，闻汝澹忘虑。"
        ], 
        "title": "络纬吟", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "清溪溪上竹无数，爱竹移家竹林住。", 
            "阶前老竹铿玉声，秋夜读书沾竹露。", 
            "书声绕屋杂竹声，竹色侵书助书趣。", 
            "竹根个个长龙孙，竹上鸾凰亦来聚。", 
            "有时携琴倍竹弹，两袖清阴分竹翠。", 
            "云梢月干竹弄影，杖竹寻诗过桥去。", 
            "平生性癖亦爱竹，不问主人造竹所。", 
            "君不见一筇投陂忽变化，万卷幡胸胜插架。"
        ], 
        "title": "竹溪书室图为黄克文题", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "妾家住西湖，家贫守清素。", 
            "年方二十初，学织常恐暮。", 
            "父母生我时，不识当门户。", 
            "夫君良家子，安肯受辛苦。"
        ], 
        "title": "织妇吟三首次知县许由衷 其一", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "机织不畏多，但畏官府促。", 
            "去年布未输，今年粮未足。", 
            "阿姑八旬馀，缩首檐下曝。", 
            "君戍忧边庭，妾心念机轴。"
        ], 
        "title": "织妇吟三首次知县许由衷 其二", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "乱丝入手中，上机十数匹。", 
            "细花间鸾凰，精巧俗莫测。", 
            "朝餐釜底焦，下尽雪下滴。", 
            "君心自明月，愿照尘苦力。"
        ], 
        "title": "织妇吟三首次知县许由衷 其三", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "侬家生长西湖住，画舫红窗日来去。", 
            "不识干戈战四夷，良辰歌舞酣朝暮。", 
            "越王怀愤攻城来，士卒失守城门开。", 
            "娇容如花惜不得，一旦零落同蒿莱。", 
            "百年气运如过电，头白眼昏那忍见。", 
            "商山路杳云雾深，桃源不假渔郎便。", 
            "钱王宫阙草树荒，景灵台榭风雨凉。", 
            "孤山梅花幸无恙，父老含悲辞故乡。"
        ], 
        "title": "西湖曲", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "铜池织风翠波跃，睡足煖烟饥不唼。", 
            "重帘未厌云水姿，华屋清深寄间绝。", 
            "生朱剥花红锦翅，枯咽半湿蔷薇水。", 
            "宝灯夜悬琉璃光，恍若澹在沧浪里。", 
            "当筵慢舞得娇娆，指痕腻染罗纹细。", 
            "就中恐有绝缨人，误识韩郎衣上气。", 
            "古闻舄化之言岂虚语，愿学飞仙作双去。"
        ], 
        "title": "宝鸭曲（一作 丁复 诗）", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "东家缫丝如蜡黄，西家缫丝白如霜。", 
            "黄白丝，出蚕口，长短缫，出妇手。", 
            "大姑停车愁解官，小姑剥茧愁冬寒。", 
            "向来苦留二月卖，去年宿债今未还。", 
            "手足皲瘃事亦小，官府鞭笞何日了。", 
            "吏胥夜打门，稚耋生烦恼。", 
            "君不见江南人家种麻胜种田，腊月忍冻衣无边，却过庐州换木绵。"
        ], 
        "title": "缫丝叹", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "一日不看书，此心若有失。", 
            "看书心未已，细字费目力。", 
            "六经皆糟粕，中有味如蜜。", 
            "古来圣与贤，孜孜复汲汲。", 
            "流传百世下，相见不相识。", 
            "今人不如古，古人岂今日。", 
            "时还看我书，抚卷三叹息。"
        ], 
        "title": "看书", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "一日不作诗，此心成渴想。", 
            "非关贱性癖，只为薄技痒。", 
            "六义起商周，汉魏相效仿。", 
            "下迨唐宋间，声韵迭清响。", 
            "于焉观治乱，岂直事标榜。", 
            "穷幽与旷达，俱属浩气养。", 
            "□当搜神奇，后世知音赏。"
        ], 
        "title": "赋诗", 
        "type": "古风", 
        "yun": "养"
    }, 
    {
        "author": "舒頔", 
        "era": "明", 
        "subtype": null, 
        "text": [
            "偃蹇岁寒姿，盘屈当虚棂。", 
            "苍皮络紫藓，翠色摇青冥。", 
            "中藏六月雪，下伏千载苓。", 
            "酷暑亦何畏，隆冬愈加青。", 
            "老骨存蛟龙，繁枝庇林坰。", 
            "不幸失所依，流祸延丙丁。", 
            "恩深感雨露，犹足扬王庭。", 
            "天风西南来，慎勿惊山灵。"
        ], 
        "title": "古松", 
        "type": "古风", 
        "yun": "青"
    }, 
    {
        "author": "舒頔", 
        "era": "明", 
        "subtype": null, 
        "text": [
            "爱花朝朝开，怜花暮即落。", 
            "颜色虽可人，赋质无乃薄。", 
            "亭亭映清池，风动亦绰约。", 
            "彷佛芙蓉花，依稀木芍药。", 
            "炎天众芳彫，而此独凌铄。", 
            "慰目聊娱情，苍松在岩壑。"
        ], 
        "title": "木槿", 
        "type": "古风", 
        "yun": "药"
    }, 
    {
        "author": "舒頔", 
        "era": "明", 
        "subtype": null, 
        "text": [
            "素质不自媚，开花向秋前。", 
            "澹然超群芳，不与春争妍。", 
            "凉夜弄清影，缟衣照婵娟。", 
            "佳人分寂寞，零落祇自怜。", 
            "鲜鲜碧云树，皎皎万玉悬。", 
            "朝开暮还落，物理乃自然。", 
            "嗤彼壅肿木，徒尔全天年。"
        ], 
        "title": "白槿花", 
        "type": "古风", 
        "yun": "先"
    }, 
    {
        "author": "舒頔", 
        "era": "明", 
        "subtype": null, 
        "text": [
            "春色如多情，阴云贷游瞩。", 
            "登临不惮劳，𨁝踤转山谷。", 
            "石磴危欲攲，梯身进恐覆。", 
            "松风响箫笙，花露滴巾幅。", 
            "凿凿石齿连，盘盘山脊伏。", 
            "初疑路不通，似觉地可缩。", 
            "小憩林木深，大观天地育。", 
            "旷胸凌八荒，举手决四渎。", 
            "岁暮历险艰，时危事幽独。", 
            "情深山水佳，兴遣杖履复。", 
            "七佛庵先登，一人泉可掬。", 
            "誓将寂灭心，受此清净福。", 
            "人世徒喧啾，山门远荣辱。", 
            "艰难慨诸僧，落莫栖老屋。", 
            "江水清入怀，淮山翠凝目。", 
            "花阴覆层檐，鸟语隔幽竹。", 
            "稽首幡幢翻，升阶路径熟。", 
            "禅心絮沾泥，世味蜡煮粥。", 
            "军政期严明，民风慕清穆。", 
            "既兴杨朱悲，复动贾生哭。", 
            "再上讲经台，仍抠御风服。", 
            "凭高气层层，眺远山矗矗。", 
            "石眼松络根，崖腰树飞瀑。", 
            "一泓照须眉，两地映兰菊。", 
            "骨蜕超尘寰，性空悟机轴。", 
            "无心云自飞，得趣景何倏。", 
            "绿树啼白猿，青莎卧黄犊。", 
            "川原豁而开，麻麦蔚以蓼。", 
            "游辰风日和，行径花草馥。", 
            "冥冥鹤归来，长啸下山麓。"
        ], 
        "title": "七佛庵三十韵", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "友朋情若何，最苦是离别。", 
            "亲爱不忍舍，临岐语呜咽。", 
            "宦游南北州，江海多隔越。", 
            "为官不必高，饮酒不必冽。", 
            "宽厚长者心，刚强见中辍。", 
            "所以甘棠阴，千载称召伯。"
        ], 
        "title": "送何子舟征官秩满", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "昏黄天开霁，夜黑雨复作。", 
            "天公亦侮人，稔岁变凶恶。", 
            "湿薪炊午庖，生稻炒晨镬。", 
            "十日九阴雨，何处散吾脚。", 
            "况味固不佳，光景亦萧索。", 
            "孰云岁功成，尚乃滞耕穫。", 
            "倩谁开扶桑？四海一照烁。"
        ], 
        "title": "暮秋弥月阴雨新米甚艰晚霁至夜复雨", 
        "type": "古风", 
        "yun": "药"
    }, 
    {
        "author": "舒頔", 
        "era": "明", 
        "subtype": null, 
        "text": [
            "有客美髯子，飘飘双溪来。", 
            "手持青芙蓉，笑索梅花开。", 
            "语寄宣城谢，句咏都官梅。", 
            "日南见子日，征途雪皑皑。", 
            "一官勿谓冷，官热非其才。", 
            "吾道欣有托，愿言且徘徊。", 
            "将何慰岑寂，时供陈尊罍。"
        ], 
        "title": "子恭凌君仲冬回冷校居讲下醵杯以慰岑寂杯馀偶成", 
        "type": "古风", 
        "yun": "灰"
    }, 
    {
        "author": "舒頔", 
        "era": "明", 
        "subtype": "七言排律", 
        "text": [
            "鼋鼍出没黄田荡，龙虎盘蹲白下城。", 
            "才俊满前劳顾问，愚蒙在下冀升平。", 
            "波涛江汉暂时险，烟雾乾坤有日清。", 
            "文士负才徒倚马，武夫挟勇祇谈兵。", 
            "朝廷安用生疑虑，田野何由睹圣明。", 
            "薇露每愁东日上，柳云犹带北风横。", 
            "群公退食方云喜，数子驰心尚慕荣。", 
            "泽国暮春观扑满，江湖深夜炯搀枪。", 
            "乡村落落真堪叹，冠冕峨峨未足惊。", 
            "黄犬东门怜往事，白头南土忆归耕。"
        ], 
        "title": "有怀诸公", 
        "type": "排律", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "秋风过客几华颠，只记曾留短簿船。", 
            "清话可延僧有供，吾生未到我无缘。", 
            "窗间贝叶猿偷看，石上松花鹤衬眠。", 
            "王播他年访遗迹，碧纱应护旧题篇。"
        ], 
        "title": "次韵陈敬德主簿题明心寺壁", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "白发无情不我饶，东风杨柳自新条。", 
            "蓬莱弱水舟难到，阊阖青云路本遥。", 
            "晚景生涯何转拙，早年豪气已俱消。", 
            "闭门只是听春雨，连及莺花也寂寥。"
        ], 
        "title": "俞东村示教雨窗感兴佳作连篇累牍寓意深远譬如雍门之琴能使听者堕泪讽咏之馀勉强追和不翅鸣瓦釜而配黄钟也 其一", 
        "type": "律诗", 
        "yun": "萧"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "老怀多感不能禁，当得春来日日阴。", 
            "酒为破除聊纵饮，诗因牵帅强搜寻。", 
            "屋茅直透三重湿，溪水平添数尺深。", 
            "白发懒梳巾懒戴，寻花问柳更何心。"
        ], 
        "title": "俞东村示教雨窗感兴佳作连篇累牍寓意深远譬如雍门之琴能使听者堕泪讽咏之馀勉强追和不翅鸣瓦釜而配黄钟也 其二", 
        "type": "律诗", 
        "yun": "侵"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "造物难知一听天，贫居无事只安然。", 
            "能如东老依方酿，胜似中𤃩汲水煎。", 
            "燕去燕来何必管，花开花落不须怜。", 
            "百年身世浑忘却，懒散从教雪满颠。"
        ], 
        "title": "俞东村示教雨窗感兴佳作连篇累牍寓意深远譬如雍门之琴能使听者堕泪讽咏之馀勉强追和不翅鸣瓦釜而配黄钟也 其三", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "马家兄弟白眉良，济济诸郎更肯堂。", 
            "承露金茎为器重，临风玉树过人长。", 
            "春秋旧学传三世，月旦新评冠一乡。", 
            "况有诗邻今鲁望，并如鸣凤出朝阳。"
        ], 
        "title": "次韵荅张拱辰判簿兼柬陆宗善", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "背郭烟村四五家，吾庐幽僻更无加。", 
            "溯风紫燕时穿幕，避雨黄蜂早退衙。", 
            "笋过邻家还作竹，豆沿篱落自开花。", 
            "安仁已著閒居赋，韦曲樊川未足誇。"
        ], 
        "title": "题叶子澄草堂卷", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "咄咄书空坐夜阑，烛盘花落酒杯寒。", 
            "不愁妾命秋云薄，只恐人心蜀道难。", 
            "阮籍当年犹恸哭，王阳今日正长叹。", 
            "头颅如许身何托，掩镜羞将白发看。"
        ], 
        "title": "次韵答胡彦恭二首 其一", 
        "type": "律诗", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "移家五见岁华阑，海上鸥盟渐觉寒。", 
            "扼肉虎吭求食易，刮毛龟背作毡难。", 
            "樽犹有物吾何憾，甑未生尘妇莫叹。", 
            "半百光阴驹过隙，试将日晷静中看。"
        ], 
        "title": "次韵答胡彦恭二首 其二", 
        "type": "律诗", 
        "yun": "寒"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "万里题诗寄草堂，此情珍重可能忘。", 
            "雁归塞北书难托，人到云南戍正忙。", 
            "临老光阴催我辈，封侯事业在戎行。", 
            "流离尚出清新语，不改平生锦绣肠。"
        ], 
        "title": "次韵答俞季明", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "天寒野旷叫䲭鸮，愁说高州去路遥。", 
            "章贡北来山抵浙，番禺南下水通韶。", 
            "风摇橄榄枝头落，雨打桄榔树叶凋。", 
            "他日归来再相见，九峰买酒话今宵。"
        ], 
        "title": "送苏温赴高州", 
        "type": "律诗", 
        "yun": "萧"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "自脱江州旧泪衫，年登半百又逾三。", 
            "星移斗柄还将北，雁到衡阳更不南。", 
            "花暖蜜蜂衙未散，树阴穴蚁战方酣。", 
            "钓船且避风波险，长恐蛟龙怒出潭。"
        ], 
        "title": "自述并柬王允夫少尹", 
        "type": "律诗", 
        "yun": "覃"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "暮云离思隔江东，渭北春天树似篷。", 
            "大药那能消鬓雪，好诗还可愈头风。", 
            "星移物换人何在，古往今来事不同。", 
            "又是谁家楼上笛，夜深吹向月明中。"
        ], 
        "title": "寄顾典簿谨中", 
        "type": "律诗", 
        "yun": "东"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "白头相遇酒盈卮，弟劝兄酬两莫辞。", 
            "难得雁行无恙日，稀逢马角有生时。", 
            "且听今夕灯前话，何待明朝别后思。", 
            "本是一般珠玉树，花开南北不同枝。"
        ], 
        "title": "次韵俞仲基送原肃", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "八月溪盘馔四腮，如何不饮掌中杯。", 
            "人生莫为虚名误，尘世难逢笑口开。", 
            "沧海饥蛟无日饱，岐山鸣凤几时来。", 
            "清风拔俗高千古，只有桐江旧钓台。"
        ], 
        "title": "昌德言小海楼上即席次韵答陆宅之先生并示晏如上人五首 其一", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "莫笑苍颜皱入腮，相逢有酒且衔杯。", 
            "纵身狂活凌霄附，过眼繁华日及开。", 
            "白玉韫藏非不售，黄金散尽却还来。", 
            "十年多少兴亡恨，又见姑苏鹿上台。"
        ], 
        "title": "昌德言小海楼上即席次韵答陆宅之先生并示晏如上人五首 其二", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "买鱼江上柳穿腮，过酒墙头菊泛杯。", 
            "镜里莫羞双鬓改，尊前须放两眉开。", 
            "鹿门庞老辞徵聘，彭泽渊明赋去来。", 
            "万事失真均是妄，犹如蜃气结楼台。"
        ], 
        "title": "昌德言小海楼上即席次韵答陆宅之先生并示晏如上人五首 其三", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "清茶啜罢味留腮，胜酌金茎露一杯。", 
            "茅屋秋高重待覆，柴门日晏始教开。", 
            "青山与世无新故，白鸟亲人自往来。", 
            "不忍见渠歌舞地，樵夫牧竖日登台。"
        ], 
        "title": "昌德言小海楼上即席次韵答陆宅之先生并示晏如上人五首 其四", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "䰐鬖两鬓雪垂腮，消得长生药半杯。", 
            "枸杞或闻岩下吠，莲花曾见火中开。", 
            "函关望气青牛度，天竺驮经白马来。", 
            "道眼同归无物地，也知明镜本非台。"
        ], 
        "title": "昌德言小海楼上即席次韵答陆宅之先生并示晏如上人五首 其五", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "窈窕轩窗面北开，百花都是旧时栽。", 
            "青天有影池中见，白日无光树底来。", 
            "酒令逡巡香未过，棋声剥啄梦初回。", 
            "阑干朝暮惟多景，不着凡间一点埃。"
        ], 
        "title": "閒处光阴轩为章文浩二首 其一", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "宜捲湘帘且莫垂，要看清景半涵池。", 
            "云过影落萍开处，风起声来竹动时。", 
            "对客不辞分险韵，留僧必欲了残棋。", 
            "日长犹恨无消遣，髣髴仙家岁月迟。"
        ], 
        "title": "閒处光阴轩为章文浩二首 其二", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "朝出城南宰相街，鸡鸣何处尚喈喈。", 
            "龙钟步武人争笑，懒坦心情众寡谐。", 
            "暮景惟添新白发，好山空负旧青鞋。", 
            "即填沟壑吾何忆，多少英雄骨未埋。"
        ], 
        "title": "城南早行", 
        "type": "律诗", 
        "yun": "佳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "人生交结贵相知，白首何嫌契合迟。", 
            "惠远肯沽陶令酒，杜陵能赋已公诗。", 
            "山中汤饼无虚日，溪上鲈鱼正及时。", 
            "更为少留差可意，杖藜来往得追随。"
        ], 
        "title": "奉简陆宅之先生并晏如上人二首 其一", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "司马才名走卒知，樵夫下拜独何迟。", 
            "暮年乐易惟谈道，终日閒忙只课诗。", 
            "尚父海滨归有在，管宁辽左去多时。", 
            "如何得似昌黎语，变化云龙上下随。"
        ], 
        "title": "奉简陆宅之先生并晏如上人二首 其二", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "凤鸟不鸣吾道微，拟逃名姓老岩扉。", 
            "襄阳耆旧无多在，洛下衣冠已渐稀。", 
            "久望东山安石起，未闻辽海管宁归。", 
            "马融何必为南郡，只合高堂坐绛帏。"
        ], 
        "title": "怀高都官", 
        "type": "律诗", 
        "yun": "微"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "终日开轩得自怡，白云堪玩不堪持。", 
            "近疑有路梯天处，閒爱无心出岫时。", 
            "风引度墙阴覆屋，雨来沾席意催诗。", 
            "红尘车马方驰逐，我亦浑忘拄颊疲。"
        ], 
        "title": "可自怡轩", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "纶音果自九重天，率土如逢击壤年。", 
            "国用既饶宜有赉，民生从此乐无边。", 
            "元丰歌咏非常比，贞观升平岂偶然。", 
            "何幸岁收多十斛，已拚尽付酒家钱。"
        ], 
        "title": "诏赐民租喜而有作因次韵林泉", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "目随飞鸟手缘藤，高出浮图第一层。", 
            "漫灭欲无碑后字，长明犹有佛前灯。", 
            "云归石室龛俱满，涧落天池水不增。", 
            "我是乍来方外客，倒衣相接愧诸僧。"
        ], 
        "title": "游天池", 
        "type": "律诗", 
        "yun": "蒸"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "恃才何必傲当时，谍谍空言用莫施。", 
            "磁石引针偏胜玉，干将补履不如锥。", 
            "商君变法终危已，赵括谈兵竟覆师。", 
            "独有华山浓睡汉，未来兴废亦先知。"
        ], 
        "title": "何必", 
        "type": "律诗", 
        "yun": "支"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "平泉漫说李家庄，绿野犹传裴相堂。", 
            "草色暗随春色换，人情还逐世情忙。", 
            "空吟暮雨珠帘捲，不见春风皂盖扬。", 
            "过客重经倍惆怅，隐然邻笛感山阳。"
        ], 
        "title": "次韵张景辰别驾过俞建宁故居有感", 
        "type": "律诗", 
        "yun": "阳"
    }, 
    {
        "author": "舒頔", 
        "era": "明", 
        "subtype": "五言绝句", 
        "text": [
            "琤琤白玉佩，烨烨紫云裘。", 
            "海上几千里，云间十二楼。"
        ], 
        "title": "梦仙", 
        "type": "绝句", 
        "yun": "尤"
    }, 
    {
        "author": "舒頔", 
        "era": "明", 
        "subtype": "五言绝句", 
        "text": [
            "石煖苔衣软，溪春荇带长。", 
            "化工无限意，袖手立斜阳。"
        ], 
        "title": "春日杂言三首 其一", 
        "type": "绝句", 
        "yun": "阳"
    }, 
    {
        "author": "舒頔", 
        "era": "明", 
        "subtype": "五言绝句", 
        "text": [
            "贾谊思明主，华元归故都。", 
            "张良辞北阙，范蠡泛东湖。"
        ], 
        "title": "春日杂言三首 其二", 
        "type": "绝句", 
        "yun": "虞"
    }, 
    {
        "author": "舒頔", 
        "era": "明", 
        "subtype": "五言绝句", 
        "text": [
            "湖海平生客，乾坤一布衣。", 
            "义哉周伯叔，饱食首阳薇。"
        ], 
        "title": "春日杂言三首 其三", 
        "type": "绝句", 
        "yun": "微"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "日暮九疑矗矗，清湘万竹修修。", 
            "不管掀天风浪，孤鸾引凤船头。"
        ], 
        "title": "题清湘秋景二首 其二", 
        "type": "绝句", 
        "yun": "尤"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "木落三湘雨后天，细泉飞瀑挂晴川。", 
            "疏篁影里箫声过，借问谁家上水船？"
        ], 
        "title": "题清湘秋景二首 其一", 
        "type": "绝句", 
        "yun": "先"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "和风骀荡柳腰斜，茅屋溪边卖酒家。", 
            "马首翩翻旗脚转，何如偏惹帽檐花。"
        ], 
        "title": "次朱克用万户韵", 
        "type": "绝句", 
        "yun": "麻"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "江声似欲欺文士，月色曾经照锦袍。", 
            "八百仙人骑白鹤，紫箫吹彻碧云高。"
        ], 
        "title": "采石", 
        "type": "绝句", 
        "yun": "豪"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "龙蟠虎踞石头城，今古英雄几战争。", 
            "遗恨六朝何处是？江声犹抱不平鸣。"
        ], 
        "title": "金陵怀古", 
        "type": "绝句", 
        "yun": "庚"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "老龙腾渊云气湿，万斛骊珠夜光泣。", 
            "秋风吹满西凉州，酿就清香浮玉液。"
        ], 
        "title": "题水墨蒲萄", 
        "type": "绝句", 
        "yun": null
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "昔年明月照盈盈，今日楼空月自明。", 
            "银甲锦筝歌舞地，寒鸦落月澹孤城。"
        ], 
        "title": "维扬十咏（录六） 其一 明月楼", 
        "type": "绝句", 
        "yun": "庚"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "楼前景物逐时新，楼上笙歌日日春。", 
            "华丽已随时节换，东风吹恨柳眉颦。"
        ], 
        "title": "维扬十咏（录六） 其二 皆春楼", 
        "type": "绝句", 
        "yun": "真"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "壮年登览醉歌日，况是太平全盛时。", 
            "燕子衔将春色去，画阑宽处树旌旗。"
        ], 
        "title": "维扬十咏（录六） 其三 嘉会楼", 
        "type": "绝句", 
        "yun": "支"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "平山山上构高堂，堂下青芜接大荒。", 
            "堂废山空人不见，冷云秋草卧横冈。"
        ], 
        "title": "维扬十咏（录六） 其四 平山堂", 
        "type": "绝句", 
        "yun": "阳"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "天上奇花玉色浮，祇留一种在扬州。", 
            "如今后土无根蒂，蜂蝶纷纷各自愁。"
        ], 
        "title": "维扬十咏（录六） 其五 蕃釐观（即琼花观）", 
        "type": "绝句", 
        "yun": "尤"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "青楼翠幕舞纤腰，金屋银屏贮阿娇。", 
            "二十年前豪侠客，相逢犹是说前朝。"
        ], 
        "title": "维扬十咏（录六） 其六 太平桥", 
        "type": "绝句", 
        "yun": "萧"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "细草幽花二月天，煖风晴日弄春妍。", 
            "村孤路僻行人少，忽听深林叫杜鹃。"
        ], 
        "title": "由绩坑出乳溪闻鹃", 
        "type": "绝句", 
        "yun": "先"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "生平不识大鄣山，历井扪参四十弯。", 
            "谁道仙家隔蓬岛？桃花流出在人间。"
        ], 
        "title": "偶题", 
        "type": "绝句", 
        "yun": "删"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "诘曲山蹊穿复斜，溪流浅碧漾寒沙。", 
            "山村乱后萧条甚，隐约疏林一两家。"
        ], 
        "title": "书西坑杨子威巡检官舍", 
        "type": "绝句", 
        "yun": "麻"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "独向南庄卧白云，远山点点入帘青。", 
            "半犁新雨孤村外，始听春禽第一声。"
        ], 
        "title": "张氏耕隐堂次韵", 
        "type": "绝句", 
        "yun": null
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "海天无际接扶桑，此地曾经几战场。", 
            "怨恨不随流水去，空阶夜雨泣寒螀。"
        ], 
        "title": "至泰州书徐千户壁二首 其一", 
        "type": "绝句", 
        "yun": "阳"
    }, 
    {
        "author": "舒頔", 
        "era": "明", 
        "subtype": "七言绝句", 
        "text": [
            "图书整整堆蓬荜，剑戟森森拥柳营。", 
            "留客茶瓜话平昔，随缘妆点泰州城。"
        ], 
        "title": "至泰州书徐千户壁二首 其二", 
        "type": "绝句", 
        "yun": "庚"
    }, 
    {
        "author": "舒頔", 
        "era": "明", 
        "subtype": "五言律诗", 
        "text": [
            "日落山逾碧，霞明水透红。", 
            "物华杂乱际，人事寂寥中。", 
            "园枣经时熟，田禾失岁丰。", 
            "悲哉秋渐老，天阔叫征鸿。"
        ], 
        "title": "野兴", 
        "type": "律诗", 
        "yun": "东"
    }, 
    {
        "author": "舒頔", 
        "era": "明", 
        "subtype": "五言律诗", 
        "text": [
            "元日至人日，今年却喜晴。", 
            "四方民乐业，千里卒休兵。", 
            "春丽山河壮，风清草木荣。", 
            "老天赐强健，拭目看升平。"
        ], 
        "title": "人日晴", 
        "type": "律诗", 
        "yun": "庚"
    }, 
    {
        "author": "舒頔", 
        "era": "明", 
        "subtype": "五言律诗", 
        "text": [
            "天阔云横野，春深水绕村。", 
            "折花攒粉蝶，投果唤青猿。", 
            "润物丝丝雨，伤春片片云。", 
            "时危朋友少，终日掩衡门。"
        ], 
        "title": "雨中适兴", 
        "type": "律诗", 
        "yun": null
    }, 
    {
        "author": "舒頔", 
        "era": "明", 
        "subtype": "五言律诗", 
        "text": [
            "春雨闻钟岭，乱山啼杜鹃。", 
            "因思乱离日，复见太平年。", 
            "步月栖岩穴，凌霜度岭巅。", 
            "古松曾识我，深省复潸然。"
        ], 
        "title": "闻钟岭", 
        "type": "律诗", 
        "yun": "先"
    }, 
    {
        "author": "舒頔", 
        "era": "明", 
        "subtype": "五言律诗", 
        "text": [
            "独步谁为侣，溪边有白云。", 
            "情亲鸥共狎，机动鹿分群。", 
            "细草沿厓出，幽花隔岸闻。", 
            "归鸦背秋色，飞过夕阳林。"
        ], 
        "title": "独步", 
        "type": "律诗", 
        "yun": null
    }, 
    {
        "author": "舒頔", 
        "era": "明", 
        "subtype": "五言律诗", 
        "text": [
            "绕屋阴阴树，通池细细流。", 
            "寄书来故旧，飞梦上神州。", 
            "百两归朝士，千金买坠楼。", 
            "知几谁氏子？一笑过林丘。"
        ], 
        "title": "山庄杂咏", 
        "type": "律诗", 
        "yun": "尤"
    }, 
    {
        "author": "舒頔", 
        "era": "明", 
        "subtype": "五言律诗", 
        "text": [
            "片片沾芳草，纷纷杂落花。", 
            "篱寒春雀阵，檐冻午蜂衙。", 
            "云密深藏树，溪浑不见沙。", 
            "小窗风力恶，呼婢莫烹茶。"
        ], 
        "title": "春雪", 
        "type": "律诗", 
        "yun": "麻"
    }, 
    {
        "author": "舒頔", 
        "era": "明", 
        "subtype": "五言律诗", 
        "text": [
            "云气扶红日，江光漾翠涛。", 
            "烟笼淮树远，天净楚山高。", 
            "慕道心诚渴，忧时鬓独搔。", 
            "明朝钟阜去，渡口买轻舠。"
        ], 
        "title": "晴", 
        "type": "律诗", 
        "yun": "豪"
    }, 
    {
        "author": "舒頔", 
        "era": "明", 
        "subtype": "五言律诗", 
        "text": [
            "野水孤城迥，风云浪积沙。", 
            "一方龙虎国，六代帝王家。", 
            "玉树歌仍在，新亭恨转加。", 
            "凝情正寥落，渔唱答边笳。"
        ], 
        "title": "白土岭", 
        "type": "律诗", 
        "yun": "麻"
    }, 
    {
        "author": "舒頔", 
        "era": "明", 
        "subtype": "五言律诗", 
        "text": [
            "岩谷幽栖士，江湖懒散身。", 
            "思乡荆楚客，忧国杜陵人。", 
            "年老常防病，时乖不厌贫。", 
            "滔滔浸平陆，何处是通津。"
        ], 
        "title": "茅冈铺阻雨", 
        "type": "律诗", 
        "yun": "真"
    }, 
    {
        "author": "舒頔", 
        "era": "明", 
        "subtype": "五言律诗", 
        "text": [
            "溪回石欲动，山断路还通。", 
            "嵌石藓花白，飐林枫叶红。", 
            "野鸡啄寒涧，塞雁下晴空。", 
            "莫怪杨朱泣，于今路更穷。"
        ], 
        "title": "峤源", 
        "type": "律诗", 
        "yun": "东"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "半纸虚名屡失机，六年憔悴北山薇。", 
            "云霄路近行囊涩，湖海尘扬故旧稀。", 
            "官冷位卑思补报，禄高责重慕轻肥。", 
            "闭门风雨春多少？鸣雁雍雍又北归。"
        ], 
        "title": "自叹", 
        "type": "律诗", 
        "yun": "微"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "涳濛细雨湿松楸，乱后人家哭未休。", 
            "几处烧钱飞蛱蝶，三丫无主祭骷髅。", 
            "精魂作祟狂魂语，新鬼衔冤旧鬼愁。", 
            "可是禁烟兵燹际，荒城寥落水东流。"
        ], 
        "title": "清明", 
        "type": "律诗", 
        "yun": "尤"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "石芥藓麻紫蕨薇，破头巾骨山栀垂。", 
            "火流金铄锦袄子，霜降木落玉面狸。", 
            "猪耳蕈供黄粟饭，猫头笋煮红豆糜。", 
            "泉声鸟语和音乐，山翁乐处无人知。"
        ], 
        "title": "题山中所有", 
        "type": "律诗", 
        "yun": "支"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "雨压中天云雾低，华阳阁外草萋萋。", 
            "江湘梦远红尘隔，阊阖门高紫气齐。", 
            "红拂杏花沾翠帽，绿拖杨柳忆金闺。", 
            "故人腾踏云霄上，何日相从信马蹄。"
        ], 
        "title": "雨窗偶成", 
        "type": "律诗", 
        "yun": "齐"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "迢递春山春日迟，老天无事使人悲。", 
            "时危汉苑花含笑，风急隋堤柳蹙眉。", 
            "村落无烟几千里，麦麻何处两三岐。", 
            "年来无限伤春意，独倚长松听子规。"
        ], 
        "title": "蜀水道中", 
        "type": "律诗", 
        "yun": "支"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "山顶飞泉绿树齐，弯弯相见倦攀跻。", 
            "龙眠溪洞涎流石，鹿过林皋麝脱脐。", 
            "日落空岩山鬼啸，风生古木野猿啼。", 
            "两经寇结山中避，历遍人间万险蹊。"
        ], 
        "title": "复入大鄣", 
        "type": "律诗", 
        "yun": "齐"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "茅屋经年长薜萝，故人久雨不来过。", 
            "山川惨惨光华少，天地昏昏杀气多。", 
            "阶草宿萤藏细叶，庭梧巢凤覆长柯。", 
            "细看柱础饶蒸润，奈此云雷未已何！"
        ], 
        "title": "对雨", 
        "type": "律诗", 
        "yun": "歌"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "古祠摧败独孤村，老衲龙钟倚庙门。", 
            "半亩寒冰栖腊意，一川晴日借春温。", 
            "松林惨澹猿猱啸，山径崎岖狼虎奔。", 
            "说与行人慎回顾，归时切莫近黄昏。"
        ], 
        "title": "吴琴忠烈庙", 
        "type": "律诗", 
        "yun": "元"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "雨过郊原绿倍添，竹舆行处倦厌厌。", 
            "翠垂松叶沾衣袖，红绽花枝映帽檐。", 
            "石涧水香麋麝过，林梢露重蝶须黏。", 
            "嫩晴天气催农务，麦饭新尝似蜜甜。"
        ], 
        "title": "度萌坑岭", 
        "type": "律诗", 
        "yun": "盐"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "文昌归昼意何如，诏赐黄金六传车。", 
            "惣为冥鸿心甚远，非关龙颡记犹虚。", 
            "星从河曙占奎壁，剑拂秋清薄斗墟。", 
            "等是横经当直者，冲皇频问郑尚书。"
        ], 
        "title": "送郑方水大宗伯归江右", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "犹有英僚访漫翁，春宵觞咏月朦胧。", 
            "祗应开径延求仲，不待寻声识郑崇。", 
            "名著青蒲臣似矢，家传繁弱子为弓。", 
            "云山依恋俄然事，闻道燕都巳筑宫。"
        ], 
        "title": "和郑庶常峚阳", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "表海重闻有太公，莺花千里送归鸿。", 
            "因看练影临吴苑，又带琴声过鲁宫。", 
            "南极一星辉岱麓，高岗三凤瑞河东。", 
            "方知碧落旌幢会，即在鸣珂里第中。"
        ], 
        "title": "送宋封公归齐", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "霏霏烟雨逐征篷，御李依然梦想中。", 
            "岂是塞翁真失马，笑看弋子慕冥鸿。", 
            "还珠无复疑前史，积玉留将继国风。", 
            "今日倾都攀别意，可知名手绘难工。"
        ], 
        "title": "送李太守思弦二首 其一", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "曾从黯淡听滩声，不似离歌怆别情。", 
            "万里讵妨鸥浩荡，九关何限虎纵横。", 
            "云来吴会春偏早，剑去延津夜几鸣。", 
            "谁谓河梁摇落尽，一时咸诵汉西京。"
        ], 
        "title": "送李太守思弦二首 其二", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "左辖高名九牧钦，行装无鹤亦无琴。", 
            "天书虽掞循良最，史笔仍摽独行林。", 
            "他日爱人兼爱树，昔贤留犊尔留金。", 
            "倾都祖帐骊驹路，却向禅宫见远心。"
        ], 
        "title": "送萧九生方伯二首（方伯时憩湖南净慈） 其一", 
        "type": "律诗", 
        "yun": "侵"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "能将落叶等投簪，身试臞肥战巳酣。", 
            "四岳云开飞斗北，两峰秋爽憩湖南。", 
            "时逢尧舜为方伯，归事羲皇亦子男。", 
            "见说衮衣思吉甫，可容踪迹久江潭。"
        ], 
        "title": "送萧九生方伯二首（方伯时憩湖南净慈） 其二", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "夕郎何事厌承明，结束征衣节候更。", 
            "汲孺在庭推直道，虞卿捐印见交情。", 
            "关山岁晏黄河阔，边塞春深白草生。", 
            "总是离愁心折处，壮君骏马太纵横。"
        ], 
        "title": "送乔裕吾黄门", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "维扬淮海锡圭馀，雅爱焚香把道书。", 
            "拙宦十年苍水使，论交半亩碧山居。", 
            "蠙珠总逐廉泉出，龙性真于俗态疏。", 
            "任是风尘满天地，可能磨泐许公渠。"
        ], 
        "title": "送许使君", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "相国风流去见思，君谈白马又称师。", 
            "悬知蝌蚪雠今日，绝胜邹枚授简时。", 
            "怀人倘下陈蕃榻，吊古应歌梁父词。", 
            "莫以京尘同宛洛，吾将重订海鸥期。"
        ], 
        "title": "送袁微之之唐藩", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "频将乡思上层楼，又送归鞍易水头。", 
            "岂是途穷同阮籍，若为市隐失韩休。", 
            "烟霜植目枫林远，独鹤迎门桂树幽。", 
            "何处怀人最凄断，斜阳一片太湖秋。"
        ], 
        "title": "送吴明谷还乡", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "忽闻齐语变吴歈，游子归来意气殊。", 
            "羽客山川犹记旧，马卿骑从一何都。", 
            "七襄河汉行清浅，三伏炎蒸任有无。", 
            "不为尘沙缓征旆，知君身寄长房壶。"
        ], 
        "title": "送王纯伯乡丈", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "一夜春随客共归，莺花岐路意多违。", 
            "天涯结客同修褉，物候催人几换衣。", 
            "壮士悲歌孤筑远，离堂风雨暮钟微。", 
            "可堪添入江淹赋，回首随堤柳絮飞。"
        ], 
        "title": "广陵道中送戴振之表弟南还", 
        "type": "律诗", 
        "yun": "微"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "傲吏翛然隐射宫，星轺迢递又徐东。", 
            "荆湖云散千峰火，萧沛秋生大国风。", 
            "梦到吴门寻旧社，閒登汉垒笑时雄。", 
            "亦知不尽谈经意，绪论还期虎观中。"
        ], 
        "title": "广文有之任彭城者诗以赠行", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "彤弓卢矢蕊珠庭，瑞霭遥连执法星。", 
            "圯上密传书似素，台中独坐鬓犹青。", 
            "人看剑履依三极，手握风云驭百灵。", 
            "若向揽揆论盛事，旂常应胜佛名经。"
        ], 
        "title": "贺郭青螺大中丞", 
        "type": "律诗", 
        "yun": "青"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "世家曾入史公书，循吏今看积庆馀。", 
            "丹穴旧来能产凤，琴台谁不颂悬鱼。", 
            "茇成棠树思如昨，植处槐庭应岂虚。", 
            "卿月宫云相映照，何论通德表门闾。"
        ], 
        "title": "贺平湖令陈杲庵奏最", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "棘木持平四国驰，颂声名彻九重知。", 
            "共言如水心同洁，不见南山判可移。", 
            "禹鼎即今悬照日，虞廷自远质成时。", 
            "采风尽入輶轩记，不待甘棠蔽芾诗。"
        ], 
        "title": "贺王铭韫司李满考", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "棘木春生彩凤来，使君身立九成台。", 
            "遥看紫气青齐接，近捧丹泥泽国开。", 
            "大树旌功高异代，御屏书迹卜三台。", 
            "若将墨妙论家法，翠竹苍筠未易材。"
        ], 
        "title": "贺湖州冯司李桢卿奏最", 
        "type": "律诗", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "九皋和鹤降青冥，佳气氤氲玉树庭。", 
            "才见斗杓回子月，旋看奎下有文星。", 
            "神光可但开仙李，天瑞居然映帝蓂。", 
            "闻道射熊新筑馆，名家先毓海山灵。"
        ], 
        "title": "贺廷尉李素我得子", 
        "type": "律诗", 
        "yun": "青"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "男祥重见叶长庚，无限高门意气生。", 
            "遂有次儿肩德祖，奇哉二子类徐卿。", 
            "金光并茁尧庭草，玉露初盈汉阙茎。", 
            "间岁一寻汤饼会，欢歌逾遍五茸城。"
        ], 
        "title": "贺李素我再举子诗以志喜", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "兰草宁论入梦劳，神光忽照德门高。", 
            "恰逢开士摩麟顶，共向超宗识凤毛。", 
            "合浦乍还珠在掌，明河新沐锦为袍。", 
            "亦知廉吏归装薄，传有青编及宝刀。"
        ], 
        "title": "贺施笠泽别驾得雄", 
        "type": "律诗", 
        "yun": "豪"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "元臣节钺九天开，经略勋猷亦壮哉。", 
            "组练秋飞辉日月，玺书朝启役风雷。", 
            "行歌汉垒军容变，声到河湟虏气摧。", 
            "敢以铙歌酬祖席，营平故是折冲才。"
        ], 
        "title": "赠郑范溪大司马行边", 
        "type": "律诗", 
        "yun": "灰"
    }, 
    {
        "author": "答里麻", 
        "era": "明", 
        "subtype": "七言绝句", 
        "text": [
            "一株杨柳一株花，原是唐朝卖酒家。", 
            "惟有吾邦风土异，春深无处不桑麻。"
        ], 
        "title": "西湖（二首录一）", 
        "type": "绝句", 
        "yun": "麻"
    }, 
    {
        "author": "董以宁", 
        "era": "明", 
        "subtype": null, 
        "text": [
            "澧兰沅芷。", 
            "是文郎当日，旧游之处。", 
            "生平说、屈宋衙官，拟重去襄川，将他部署。", 
            "翻怪香山，却贬技、填词赠与。", 
            "想落笔高吟，多应说向，君家老妪。", 
            "亲写双钩小柱。", 
            "苦绝少红鹅，凭君携去。", 
            "况画将、一梦高唐，把纨扇招风，更添佳绪。", 
            "但到阳台，倘误惹、香云艳雨。", 
            "凭君莫寄招魂赋，梦中叨絮。"
        ], 
        "title": "解连环•楚行白筠心书赠楚词一箑，复作高唐好梦图，因柬谢", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "今当共席。", 
            "正荷风梧雨，嫩凉时节。", 
            "更称觞、共向园亭，望带水回廊，宿云欹石。", 
            "或嗽流泉，晞发乎桥之侧。", 
            "或谈棋相对，不管蛙声，溪边嘈杂。", 
            "或是正襟危帻。", 
            "或小侯数辈，吟笺争拂。", 
            "或骚坛强项，大义严辞，或醉后微颠，斜书晋帖。", 
            "或拭轻纨，淡写云林几笔。", 
            "告羲之、而今却是，兰亭秋集。"
        ], 
        "title": "菩萨蛮慢•秋日杨东起书园社集", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "奴年两七。", 
            "比陶家八八，李家七七。", 
            "风情仙韵知难并，自思量可及，十分之七。", 
            "却似天孙、几望断、新秋初七。", 
            "正閒看北斗，遥挂阑干，云边横七。", 
            "空有琴弦五七。", 
            "更词名八六，歌名一七。", 
            "奈唱回、残月晓风，难说与韦曲，才人柳七。", 
            "简点春风，已花信、今番六七。", 
            "怕年华、都似顷刻，开花殷七。"
        ], 
        "title": "望梅•七", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "红凭绿映。", 
            "正蜂差蝶敕，同引游兴。", 
            "早起梳头，好注兰膏，新妆自看鬟影。", 
            "相携女伴寻香去，还再顾、菱花小镜。", 
            "踏青苔、香印留痕，惯向花阴僻径。", 
            "懊恨花梢无状，一枝低亚处，偏近珠领。", 
            "欲倩东君，诉与花神，小立碧梧金井。", 
            "前头姊妹都回望，闻娇唤、几声低应。", 
            "待行行、重觅遗钗，更向曲阑閒凭。"
        ], 
        "title": "疏影•入花丛抓鬓", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "已饯将春去，堪悲是、锦片近来稀。", 
            "但朱户长开，候他紫燕，绿阴微缺，补得黄鹏。", 
            "新添个、迎衫新暑浅，入苑细风迟。", 
            "茉莉初来，已怀香孕，芙蕖欲嫁，先制新衣。", 
            "此时长日里。", 
            "笑主人避暖，不解围棋。", 
            "有客频来剥啄，童子还辞。", 
            "只閒品唐诗，盛中晚句，自斟鲁酒，一两三卮。", 
            "翻怪早蝉饶舌，不合时宜。"
        ], 
        "title": "风流子•初夏", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "莲筹促。", 
            "吹兰烛。", 
            "妖姬群抱诸郎宿。", 
            "翠楼阴。", 
            "月窥人。", 
            "葡萄衾里，略觑未分明。", 
            "柔乡占处终难久。", 
            "珍惜数声虬水漏。", 
            "尽相怜。", 
            "枕儿边。", 
            "休放蝶儿，舞到玳床前。", 
            "花应叹，窗将亮。", 
            "隔院鸡三唱。", 
            "五更时。", 
            "怕留迟。", 
            "呼郎低语，忍倦着罗衣。", 
            "罗衣已是先温暖。", 
            "郎结红襦惊复颤。", 
            "晓风多。", 
            "奈郎何。", 
            "惯是寒风，长把福消磨。"
        ], 
        "title": "小梅花•赋得最是五更留不得，向人枕畔着衣裳", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "欲报厨娘，还呼绣婢，说是药方新忌。", 
            "辛椒空荐，鱼炙非宜，镇日长餐松子。", 
            "频催举碗，时慰加餐，翻怨小鬟多事。", 
            "叹春来玉板金须，一向何曾染指。", 
            "犹记得、酒分半雅，茶品三番，旧日花茵情意。", 
            "情还羞述，意在无言，只向空中画字。", 
            "到得而今，玳床孤枕，香阁更无仙剂。", 
            "便传来香饭，帘前呼取，雪狸来替。"
        ], 
        "title": "苏武慢•佳人减膳", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "客到兰陵，人来荆水，且住为佳。", 
            "再休谈跨马，休谈戴笠，相逢握手，共泛流霞。", 
            "坛坫英雄谁敌手，便添煮青梅佐曲车。", 
            "閒评论、问使君与我，是也非耶。", 
            "一饮休辞既醉，便万钟、于我何加。", 
            "到榆筹将尽，金鸡欲唱，杯盘狼籍，兴致还赊。", 
            "都问旗亭何处好，说侬处东邻是酒家。", 
            "明朝囗，把诗人月旦，一听裙钗。"
        ], 
        "title": "洞庭春色•招文夏、右文、文庵、程村诸子同集", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "眉黛峰侵，鬓丝云乱，似玉无瑕。", 
            "笑黄饰仙娥，难方桂蕊，素妆公主，待点梅花。", 
            "惯道如螓，真看似月，涂处休将宫样誇。", 
            "春寒也，怕杭罗犹重，裹上蝉纱。", 
            "却怜人去天涯。", 
            "欲叩颡、低垂几叹嗟。", 
            "更辗转愁添，回头半枕，平安喜报，举手频加。", 
            "却讶萧郎，虚称上客，岁岁龙门望总赊。", 
            "归来也，又翠围珠匝，代抹铅华。"
        ], 
        "title": "沁园春•美人额", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "閒际相看，见他梨颊，玉准停匀。", 
            "料楚国夫人，掩来定妒，宜城公主，见后应嗔。", 
            "花气嗅来，歌声收入，蕴得风前无限春。", 
            "回头处，又一钩斜见，半面平分。", 
            "不因口过逡巡。", 
            "愿指向、明河索问津。", 
            "想微亚风棂，侵寒欲嚏，潜携月幌，屏息无闻。", 
            "素手轻挼，薄巾微掩，曾恼萧郎被酒醺。", 
            "伤心处，更有时酸甚，闷把香薰。"
        ], 
        "title": "沁园春•美人鼻", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "看去纤匀，生成伶俐，掩映偏宜。", 
            "念衬处参红，榴编细贝，露时凝素，瓠剖明犀。", 
            "刷后留芬，谈馀剩慧，启向风前一笑迟。", 
            "曾徼倖，有姓名轻挂，何福消伊。", 
            "问来年纪应知。", 
            "每剔罢、沉思叩欲低。", 
            "更吟费推敲，咬松㕙管，绣商深浅，嚼烂绒丝。", 
            "漱石应同，拈梅欲冷，难画杨妃病抵时。", 
            "销魂处，向檀郎戏啮，印臂痕微。"
        ], 
        "title": "沁园春•美人齿", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "此日鸦侵，当年丝覆，格韵偏赊。", 
            "想向月凭时，削成软玉，将云护着，衬出明霞。", 
            "两两同随，双双并比，应羡风流是陆家。", 
            "愁多处，似相思担尽，绕遍天涯。", 
            "每因午倦频加。", 
            "便侧着、芙蓉自枕他。", 
            "更昵语羞应，笑时微耸，慵情漫倚，亸处恒斜。", 
            "娇若难胜，瘦如欲脱，寒倩萧郎半袂遮。", 
            "长相并，觉偎红拥翠，胜拍洪崖。"
        ], 
        "title": "沁园春•美人肩", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "拊手应留，当胸小染，两点魂销。", 
            "讶素影微笼，雪堆姑射，紫尖轻晕，露滴葡萄。", 
            "漫说酥凝，休誇菽发，玉润珠圆比更饶。", 
            "开襟处，正粉香欲籍，花气难消。", 
            "当年初捲芳髫。", 
            "奈坟起、逾丰渐欲高。", 
            "见浴罢铜洼，罗巾掩早，围来绣袜，锦带拴牢。", 
            "逗向瓜期，褪将裙底，天壤何人吮似醪。", 
            "幽欢再，为娇儿抛下，湿透重绡。"
        ], 
        "title": "沁园春•美人乳", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "转去人看，侧来自顾，稳称停匀。", 
            "见腰衱压珠，搭馀半锦，领巾成字，挂下轻云。", 
            "羞把栏凭，恼将身撇，俯拜深深总觑真。", 
            "惊回首，是檀郎偷立，欲拍逡巡。", 
            "浃来红汗还频。", 
            "便浴室、潜窥此独亲。", 
            "想郎手绕将，柔乡熨贴，妹胸拥着，寒夜横陈。", 
            "剪爪轻搔，靠窗閒曝，问相应封虢舆秦。", 
            "偏芒刺，怕无端笑指，向后纷纷。"
        ], 
        "title": "沁园春•美人背", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "摇动衣纹，蹴开裙衩，似鹤仙仙。", 
            "正藕覆交笼，垂过素笋，花茵盘坐，加上红莲。", 
            "蜀国琴横，华山锦蔽，补屋才容也自妍。", 
            "还堪觑，为胜常数四，宛曲迁延。", 
            "有时昼拥床边。", 
            "好一任、萧郎做枕眠。", 
            "更爱欲频登，促来绮席，愁教独抱，阁尽吟笺。", 
            "誓月幽窗，拈花法座，屈向氍毹较可怜。", 
            "如今见，有阿侯旋绕，畏在伊前。"
        ], 
        "title": "沁园春•美人膝", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "为汉空奔走。", 
            "叹当年、追猴逐鹿，终烹功狗。", 
            "留侯曲逆虽阴诈，吕雉之谋多有。", 
            "算此际、高皇身后。", 
            "平勃区区都易与，怕将军、武悍还如旧。", 
            "因中祸，君知否。", 
            "国士无双称善斗。", 
            "奈英雄、漂母寄餐，未央授首。", 
            "书生于此终疑诧，何事英风射斗。", 
            "生死出、妇人之手。", 
            "刘郎宫寝埋荒草，喜将军、庙祀终难朽。", 
            "君休信，蒯通口。"
        ], 
        "title": "贺新郎•淮阴词", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "花月扬州好。", 
            "正相逢、珠袍公子，果车来早。", 
            "廿四桥头箫管沸，却自嬴楼吹到。", 
            "更夹道、芳尘缥缈。", 
            "跨鹤求凤今已得，讶一钗、十万珠光绕。", 
            "庆合卺，期偕老。", 
            "兰膏未烬银虬杳。", 
            "想今宵、帐中悬蛤，相看皎皎。", 
            "侍女添香衣桁畔，微听流苏声悄。", 
            "多恐试、麻姑仙爪。", 
            "明日高堂双献寿，记妆成、先佩宜男草。", 
            "何物贽，安期枣。"
        ], 
        "title": "贺新郎•扬州贺涂公子季朗花烛", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "绝少嫌猜，偏多爱惜，当年娇小，记曾携手朱楼上。", 
            "一丝新柳，一点明珠，浅云齐覆，横秋双盼，豆蔻犹含，鸳鸯学写，耐得人端相。", 
            "最怜伊，红烛下，岕茗携来新饷。", 
            "相向。", 
            "才离朱阁，轻将红篆，代印回文，笑捏黄花，央描绣样。", 
            "更是、香带为郎亲结，纨扇为郎亲障。", 
            "岂料他家，吹箫作聘，几度多惆怅。", 
            "休回避，算玉钗，恩重不须鸳帐。"
        ], 
        "title": "笛家•画屏", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "孝章自是难兄也，更有孝充难弟。", 
            "盖向者、吾闻之矣。", 
            "今日过予投刺。", 
            "还恐高轩，空题凡鸟，倒着中郎屣。", 
            "相揖后、喜接高谈，杏雨梧风，都在君家麈尾。", 
            "更爱君、唐诗晋字，兼善画图酒史。", 
            "席上挥毫，樽前顾曲，易得佳人意。", 
            "奈无端邂逅，柔乡空在梦里。", 
            "幸衣肖、白衣红袖，将我于中位置。", 
            "但怪座中，一般奇事，向我称才子。", 
            "且满斟高唱，试尽欢焉而已。"
        ], 
        "title": "十二时•吴门金孝充来觅妓侑酒", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "春光削。", 
            "春到归期怎捺。", 
            "怎郎家、兀自萍游，念四桥头娱芍药。", 
            "叹芳华一霎。", 
            "孤负奴年二八。", 
            "堪怜是、昨夜东风，满地都将残花撤。", 
            "燕尾池中掠。", 
            "正閒看鸳鸯，迎波轻呷。", 
            "荼蘼又把裙勾搭。", 
            "待诗题锦字，倩鱼相寄，韵险愁多还剩押。", 
            "闷把荼蘼嚼。", 
            "罗袜。", 
            "薰香鸭。", 
            "更岕茗亲煎，云浮绿脚。", 
            "先将榴齿微微刷。", 
            "取绣绒银剪，轻修指甲。", 
            "归来戏把檀郎招。", 
            "风流煞。"
        ], 
        "title": "兰陵王•别怨", 
        "type": "词", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "三阳肇开泰，一气回新和。", 
            "百卉已萌茁，光风扇晴波。", 
            "田畴入锄犁，城郭仍干戈。", 
            "而我抱郁郁，居焉万山阿。", 
            "忘言今古事，扣角时悲歌。", 
            "治乱关气化，世情今如何？", 
            "悠然出山去，天阔浮云多。"
        ], 
        "title": "立春（十二月十九日）", 
        "type": "古风", 
        "yun": "歌"
    }, 
    {
        "author": "舒頔", 
        "era": "明", 
        "subtype": null, 
        "text": [
            "昏昏雾隐山，羃羃云弄水。", 
            "造化如妒春，又酿明日雨。", 
            "寻芳未可期，息战乃所喜。", 
            "花泪愁阑干，柳眼眠未起。", 
            "昔日繁华衢，兹焉变荒址。", 
            "将何测阴阳，默默数甲子。"
        ], 
        "title": "春阴", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "生平性放旷，处世常澹然。", 
            "但恐学未至，读书究其玄。", 
            "时经丧乱际，向慕心益坚。", 
            "仰睇高飞鸿，翱翔入云烟。", 
            "云何杂燕雀，下与鸡鹜连。", 
            "避谤去城市，寻幽适林泉。", 
            "枕流夜雨歇，坐石春风颠。", 
            "徒抱心耿耿，复忧腹便便。", 
            "王君我畏友，时寄五色鲜。", 
            "神鬼泣老笔，风雪走长篇。", 
            "文章古所贵，道义今谁传。", 
            "将谓礼乐盛，遽罹干戈年。", 
            "六经既扫地，一物安得全。", 
            "籍甚右军裔，荣让诸郎先。", 
            "依山更带水，问舍仍求田。", 
            "花下鹿濯濯，云间鹤翩翩。", 
            "情怀渺何许，风月浑无边。", 
            "尊酒何时会，醉赓云锦笺。"
        ], 
        "title": "次王和夫避世入都", 
        "type": "古风", 
        "yun": "先"
    }, 
    {
        "author": "舒頔", 
        "era": "明", 
        "subtype": null, 
        "text": [
            "对月惜无酒，怅然负良宵。", 
            "而我郁居此，时世俱无聊。", 
            "举头问明月，桂影东林高。", 
            "南箕粲黄道，北斗横青霄。", 
            "澹泊固尝事，佳辰何寥寥。", 
            "贳酒赏明月，盘中乏膻臊。", 
            "何如待九日，醉约柴桑陶。"
        ], 
        "title": "中秋对月无酒怅然孤吟", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "微云漏疏雨，春事将结束。", 
            "小径敷落红，长条已栖绿。", 
            "行行扣禅关，寂寂攲老屋。", 
            "犬吠知客来，岩栖见僧独。", 
            "涟漪漾方池，菁葱郁佳木。", 
            "立教虽尚空，存心未脱俗。", 
            "于世竟何裨，零落归山谷。", 
            "极乐迷群生，无生惑三竺。", 
            "风光慰羁人，聊此寓游目。"
        ], 
        "title": "头陀寺废", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "月落窗未曙，邻鸡再三啼。", 
            "揽衣起徘徊，傍水鸣鸊鹈。", 
            "木末雾气薄，花梢露华低。", 
            "晨光一开豁，照耀东与西。", 
            "隔屋鸟语碎，叫云鹤声齐。", 
            "治生不可缓，童仆勤锄犁。", 
            "春晓最清淑，竟作春晓题。"
        ], 
        "title": "春晓", 
        "type": "古风", 
        "yun": "齐"
    }, 
    {
        "author": "舒頔", 
        "era": "明", 
        "subtype": null, 
        "text": [
            "和风漾晴云，约我散芒屩。", 
            "步出东南郊，晴景欣有托。", 
            "□鸟鸣嘤嘤，幽花澹漠漠。", 
            "平生江海交，乱后半沦落。", 
            "惟馀白发翁，林下甘寂寞。", 
            "眼前儿与孙，懒惰不好学。", 
            "缅怀栗里人，取醉聊自乐。"
        ], 
        "title": "閒步", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "时人买画千金传，一片好景真天然。", 
            "四时不用舒展看，翠娇绿润当窗前。", 
            "春三漠漠护煖雨，秋九惨惨啼苍烟。", 
            "槎牙古怪云雾暗，屈蟠偃蹇蛟龙缠。", 
            "初见疑是李将军，又似水墨王辋川。", 
            "米家无根与懞朣，安得活动全吾天。", 
            "明朝雨晴烟就敛，便欲设榻林间眠。", 
            "请回谷口俗士驾，幸勿惊我双胎仙。"
        ], 
        "title": "平林烟雨", 
        "type": "古风", 
        "yun": "先"
    }, 
    {
        "author": "舒頔", 
        "era": "明", 
        "subtype": null, 
        "text": [
            "萌坑村，中有汪氏居其源。", 
            "威烈遗风千载间，积善好礼枝叶蕃。", 
            "衣冠济楚信行惇，筑室亢燥依山根。", 
            "适耕大篆楣扁存，挂经扶耒穷朝昏。", 
            "以适为乐遗子孙，浮云富贵安足论。", 
            "荒烟衰草金谷园，云关雾谷截来辕，烟蓑雨笠远市喧。", 
            "肯堂有子班篪埙，山川瑞气藏浑沦。", 
            "文光五采朝吐吞，月明清夜啼黄猿。", 
            "不羡变化南溟鲲，不贪爵禄何负恩。", 
            "春兰秋菊芬幽轩，客至谈笑开清尊。", 
            "任彼轻薄手覆翻，退处宁学羝触籓。", 
            "女及笄嫁男已婚，俯仰无愧乾与坤。", 
            "醉眠老腹摩朝暾，至乐百世垂后昆。"
        ], 
        "title": "适耕堂为吴琴汪寿甫扁而赋之", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "两仪未判眹不平，巨凸突兀潜幽灵。", 
            "毓秀朵奇挺峭拔，攒峰列壑争伶俜。", 
            "枯槎著藓半身碧，老石迸土千螺青。", 
            "天净森铓列画戟，云开大鄣横青屏。", 
            "临深架木侧足度，飞瀑洒面洗耳听。", 
            "已有仙人浴丹室，宁无烈士摩厓铭。", 
            "玄猿不惊籁寂寂，白鹤下舞花冥冥。", 
            "便欲临风蜕凡骨，来兹绝粒餐仙苓。", 
            "尚闻好事薙荒秽，直上绝顶峨新亭。", 
            "茗椀先春煮碧涧，蓬窗酿腊酾银瓶。", 
            "素衣何必待三聘，白首尚可穷一经。", 
            "空谷时闻尚书履，疏林夜仰处士星。", 
            "时乖狼虎集妖孽，地阔魑魅行真形。", 
            "避世何烦慕清致，忧时且复逃膻腥。", 
            "鄙哉时俗自污浊，喜甚涧谷长清泠。", 
            "祇恐愚公易轻徙，玉皇敕命守六丁。"
        ], 
        "title": "胡子坑（属大鄣）", 
        "type": "古风", 
        "yun": "青"
    }, 
    {
        "author": "舒頔", 
        "era": "明", 
        "subtype": null, 
        "text": [
            "世间名士多爱竹，为爱扶疏伴幽独。", 
            "虚心直节傲雪霜，尽日相看看不足。", 
            "松萝山下延陵裔，自号筠轩咏淇澳。", 
            "明窗净几泚霜毫，煖日晴风弄苍玉。", 
            "有时乘兴写山水，复貌时人真面目。", 
            "一丘一壑胸次奇，万貌万形心匠蓄。", 
            "潇潇洒洒声秋轩，瑟瑟琅琅撼昏屋。", 
            "我家昔寓湘江滨，此君与我情最亲。", 
            "别来廿载世离乱，踪迹萍梗无音尘。", 
            "适与筠轩偶相见，一笑袖拂松萝昏。", 
            "怡然赠我一幅画，沧江万顷波粼粼。", 
            "远岫云开虎啸月，疏林霜落鸿来宾。", 
            "抱琴疑是林和靖，谷口又类郑子真。", 
            "扁舟荡漾空阔际，芦花两岸纷缤缤。", 
            "感子高情写幽趣，世无管鲍行踆踆。", 
            "明朝渔翁约我度溪曲，彷佛又似桃源人。"
        ], 
        "title": "题海宁吴筠轩山水窠木卷", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "许君邀我来山中，我来但见堂户空。", 
            "主人送客过溪去，风吹两岸花濛濛。", 
            "屋后万叠金芙蓉，紫气夜吐仙人宫。", 
            "涧泉流香过白鹿，林木挂雨拖青虹。", 
            "羡君筑室读其下，迢遥不与世俗通。", 
            "一声黄鸟破幽梦，四顾空牖俱玲珑。", 
            "我爱此地无暑气，重来饱饭谈仙踪。"
        ], 
        "title": "许子仁相招山中叙话", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "我昔游北固，飘飘紫霞裾。", 
            "手招云中君，啸傲惊天衢。", 
            "一别回尘寰，于今五载馀。", 
            "缅怀城中朱紫客，朝台暮省相催迫。", 
            "东华驿使传宣来，喜动诸公蔼春色。", 
            "偶遭祸乱居山中，衣冠面目尘土蒙。", 
            "儒坑选冷难得调，兀兀且作经年穷。", 
            "不知故人念我否？诗成远寄南飞鸿。"
        ], 
        "title": "怀京口", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "杨柳矶，燕子飞，江西倦客江东归。", 
            "芦芽出水鳜鱼肥，君今归去是耶非？", 
            "闻君疾，未相识，漫浪赠言恐无益。", 
            "新丰斗酒何日逢，人生意气无南北。", 
            "喜津津，去宜春，莺花满路娱归人。", 
            "君不见都门冠盖都忧恼，挂杖故园风日好。"
        ], 
        "title": "送苹乡丘克明", 
        "type": "古风", 
        "yun": null
    }, 
    {
        "author": "舒頔", 
        "era": "明", 
        "subtype": null, 
        "text": [
            "牛伏岭高高且远，崎岖羊肠路百转。", 
            "仲冬跋涉汗流浆，每叹时危历艰险。", 
            "阴厓惨惨生悲风，极目四顾山巃嵷。", 
            "人生能著几两屐，踪迹不异无根蓬。", 
            "我家居山南，别业寄山北。", 
            "群凶势纵横，往返苦行役。", 
            "山中天气温如春，绝壁遥见梅花新。", 
            "梅花年年见春色，不见多少行路人。"
        ], 
        "title": "过牛伏岭", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "舍北舍南皆活水，万竿修竹四围栽。", 
            "青天送月饶先得，苍雪沾泥扫不开。", 
            "鱼戏早凉随影逝，鹤鸣何处应声来。", 
            "小窗风定茶烟歇，可着纤尘滓绿苔。"
        ], 
        "title": "水竹清深为吕德机", 
        "type": "律诗", 
        "yun": "灰"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "今日暴寒天始晴，买舟乘兴出东城。", 
            "逢场作戏何妨事，对酒当歌且尽情。", 
            "乔木故家谁得在，残山剩水独经行。", 
            "季鹰自有鲈鱼分，不负闽乡好政声。"
        ], 
        "title": "次韵景辰出东郊之作", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "书屋半间宽不多，小于安乐邵家窝。", 
            "写经有客笼鹅去，问字无人载酒过。", 
            "自喜身閒如野鹤，谁能心苦似么荷。", 
            "短吟长咏忘朝夕，何异尧时击壤歌。"
        ], 
        "title": "自述借俞原举韵", 
        "type": "律诗", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "未曾席暖陈蕃榻，又复拿舟问去程。", 
            "今夜待潮华谷口，明朝看月秀州城。", 
            "得怜稚子牵衣袂，占喜家人验鹊声。", 
            "试问新年有新作，凭谁寄我慰离情。"
        ], 
        "title": "次韵胡彦恭送原举回嘉禾", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "何年敕赐天妃号，宫阙岧峣入紫冥。", 
            "龙女来朝多显异，鲛人作市暗闻腥。", 
            "黄姑渚阔天通海，丹凤楼高昼陨星。", 
            "近得瑶池王母约，蓬莱有路到珠庭。"
        ], 
        "title": "天妃宫次韵王元吉", 
        "type": "律诗", 
        "yun": "青"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "薰风时候百花零，绿树阴中旧户庭。", 
            "几度胡床移不倦，数声茶臼睡初醒。", 
            "右军醉写笼鹅帖，道士亲传相鹤经。", 
            "莫向西家频唤酒，墙头最惜薜萝青。"
        ], 
        "title": "缘阴门巷为何公平", 
        "type": "律诗", 
        "yun": "青"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "白石清泉映绿芜，竹居潇洒一尘无。", 
            "客来谁与开笼鹤，人好吾方爱屋乌。", 
            "隐迹未曾离畎亩，诗名早已遍江湖。", 
            "将门书种当奇遇，志在行扬慕独孤。"
        ], 
        "title": "次韵答沙允恭兼致寻访不遇之意", 
        "type": "律诗", 
        "yun": "虞"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "豫章城下水连空，豫章城头落日红。", 
            "彭蠡渔歌来隐隐，临江使鹢去匆匆。", 
            "珠帘不见滕王阁，铁柱犹存许令宫。", 
            "南浦西山只如此，古今怀抱几人同。"
        ], 
        "title": "晚到豫章闻临江分司船已先过乃胡彦恭也", 
        "type": "律诗", 
        "yun": "东"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "行藏不必问如何，半百光阴撚指过。", 
            "心在五湖忘世久，眼空四海阅人多。", 
            "把来长剑犹能舞，改罢新诗复自哦。", 
            "恨入江淹留别处，几回春水绿生波。"
        ], 
        "title": "述怀寄张拱辰判簿二首 其一", 
        "type": "律诗", 
        "yun": "歌"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "落魄情怀自在身，得为田野白头人。", 
            "沽来浊酒还能醉，典尽春衣只为贫。", 
            "争席渔樵浑不识，忘机鸥鹭却相亲。", 
            "老天有意留残喘，敢叹栖栖寂寞滨。"
        ], 
        "title": "述怀寄张拱辰判簿二首 其二", 
        "type": "律诗", 
        "yun": "真"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "长孙年老齿俱无，新妇晨昏事舅姑。", 
            "考叔君前犹舍肉，老莱亲侧故将雏。", 
            "家庭只种忘忧草，林木都栖反哺乌。", 
            "莫恨无钱奉甘旨，何妨菽水尽欢娱。"
        ], 
        "title": "胡彦章孝行诗", 
        "type": "律诗", 
        "yun": "虞"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "偶然来此问丹砂，坐听松风到日斜。", 
            "满地白羊都化石，一声黄鹤又还家。", 
            "铁炉火暖煨山药，石鼎茶香试井花。", 
            "壁上旧题皆过客，多留姓字后人嗟。"
        ], 
        "title": "宿紫阳观次韵故人辛好礼题壁三首 其一", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "雏养胎禽顶转砂，老梅疏影只横斜。", 
            "俨如蓬岛神仙窟，胜似玄都道士家。", 
            "犬入丹房偷舐药，鹿游芝径误衔花。", 
            "世间何事累累冢，华表人归重叹嗟。"
        ], 
        "title": "宿紫阳观次韵故人辛好礼题壁三首 其二", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "炼药功深九转砂，丹光一道白虹斜。", 
            "淮南鸡犬未拔宅，徐市童船当到家。", 
            "泰华有莲皆十丈，蓬莱无树不三花。", 
            "方平亲见麻姑说，东海扬尘事可嗟。"
        ], 
        "title": "宿紫阳观次韵故人辛好礼题壁三首 其三", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "绣衣拂袖归山去，光动嵌峰旧隐居。", 
            "鹤氅不宜秦相印，牙签重整邺侯书。", 
            "开窗见月呼尊酒，入圃看花待板舆。", 
            "猿鹤欣然松菊笑，至今狂简只如初。"
        ], 
        "title": "嵌峰小隐为宪佥金华滕良载", 
        "type": "律诗", 
        "yun": "鱼"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "庭前不种閒花草，九畹遗芳独向荣。", 
            "既与善人同臭味，正宜君子托交情。", 
            "谢家玉树推前辈，栗里黄花愧后生。", 
            "若把三香比三益，梅花终让国香清。"
        ], 
        "title": "友兰轩为宁国焦悦民", 
        "type": "律诗", 
        "yun": "庚"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "西昌城下暂维舟，快阁同登亦胜游。", 
            "水碧沙明风不起，山青云白雨初收。", 
            "归来华表能言鹤，飞傍阑干欲下鸥。", 
            "石刻尘昏细摩认，苏黄词翰至今留。"
        ], 
        "title": "与韦佥宪同登快阁", 
        "type": "律诗", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "骑鹤上天还下天，不食烟火自长年。", 
            "屋头云气白于染，洞口桃花红欲然。", 
            "坐坛呼吸走雷电，放笔挥洒生云烟。", 
            "谷城后会定何在，他年有约南山边。"
        ], 
        "title": "次韵陈协和判簿赠祝洞天真人二首 其一", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "淮南拔宅上青天，自昔经今有几年。", 
            "群真复迎缑鹤下，百怪却避温犀然。", 
            "冰瓯红进嵰山雪，香炉紫腾沉水烟。", 
            "蓬莱夜半见日出，榑桑只在东南边。"
        ], 
        "title": "次韵陈协和判簿赠祝洞天真人二首 其二", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "曈昽旭日散林霏，树下开门露滴衣。", 
            "何处飞来黄蛱蝶，绕篱开遍白蔷薇。", 
            "斓斑藓石侵棋路，伊轧茅薝响布机。", 
            "稚子山妻悲复喜，渊明今得弃官归。"
        ], 
        "title": "早归", 
        "type": "律诗", 
        "yun": "微"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "蒲叶青青芦笋长，渡江游子驾楼航。", 
            "不期去路成归路，却认他乡作故乡。", 
            "水涨淮河鱼正贱，花开野店酒初香。", 
            "倚门望久清明近，急急还家到侍傍。"
        ], 
        "title": "送临濠花仲敷归觐", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "烟萝寂寂荫柴扉，路入苍苔一径微。", 
            "江燕定巢来自熟，岩花结子落还稀。", 
            "修琴有制先抄谱，沽酒无钱更典衣。", 
            "采药山童终日去，夜深常与鹤同归。"
        ], 
        "title": "题友人山居", 
        "type": "律诗", 
        "yun": "微"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "莫向春风忆旧游，老年怀抱不禁愁。", 
            "自来自去堂前燕，相逐相呼树底鸠。", 
            "行乐有孤灵运屐，笑谈无复庾公楼。", 
            "武昌门外多官柳，能有几株今尚留。"
        ], 
        "title": "次韵沙允恭感怀二首 其一", 
        "type": "律诗", 
        "yun": "尤"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "前溪一夜涨痕高，添得矶头学坐茅。", 
            "官职已辞如靖节，禅心不竞似参寥。", 
            "隔帘花影翻红雨，绕屋松声捲翠涛。", 
            "酒侣诗俦来往熟，不妨迂步向西郊。"
        ], 
        "title": "次韵沙允恭感怀二首 其二", 
        "type": "律诗", 
        "yun": null
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "见月停杯欲问天，划然长啸鹤惊眠。", 
            "自从盘古初开辟，看到如今几缺圆。", 
            "往事梦中空已过，虚名身后不须传。", 
            "远游宁似归来好，日日瞿塘有覆船。"
        ], 
        "title": "对月有怀陈景容", 
        "type": "律诗", 
        "yun": "先"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "一溪流水漾晴沙，行出孤村月未斜。", 
            "在世由来都是客，此身何必更寻家。", 
            "向人报喜枝头鹊，与众争嫌屋角鸦。", 
            "眼底休论凶吉事，且看田叟种桑麻。"
        ], 
        "title": "过大石门", 
        "type": "律诗", 
        "yun": "麻"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "山环水绕居之安，图画森列宜晚看。", 
            "翠幕低垂爽气肃，银灯高照书声寒。", 
            "世情颇觉眼界窄，酒量不博诗肠宽。", 
            "湖海半生今白发，掀髯一笑倚朱阑。"
        ], 
        "title": "戴氏楼居次韵", 
        "type": "律诗", 
        "yun": "寒"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "仙人已骑白鹤去，倦客漫逐红尘来。", 
            "人间又见梧叶落，观里无复琼花开。", 
            "明月皆春罢歌舞，王宫相府俱尘埃。", 
            "江山如此豪华歇，千古岂不令人哀。"
        ], 
        "title": "扬州", 
        "type": "律诗", 
        "yun": "灰"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "九陌香尘湿不飞，融融随步袭荆扉。", 
            "玉骢行疾溅春雨，紫燕衔迟带夕晖。", 
            "蚓窍吐淤黏屐齿，凤书封渍污朝衣。", 
            "夜来满地沾飞絮，指点行人石径归。"
        ], 
        "title": "泥", 
        "type": "律诗", 
        "yun": "微"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "失意深潜懒入城，坐愁怀恨老时情。", 
            "征鸿叫月带秋色，落木随风送雨声。", 
            "忧国赤心惭未报，思亲白首叹无成。", 
            "伤心莫问人间事，泪洒空城烟雾横。"
        ], 
        "title": "失意", 
        "type": "律诗", 
        "yun": "庚"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "青山雨后白云生，云气参差草树清。", 
            "明月出山云弄影，清风吹水树含声。", 
            "人家屋角惊厖吠，官路桥头去马鸣。", 
            "天下之间吾亦客，还将老眼望升平。"
        ], 
        "title": "泾川道中", 
        "type": "律诗", 
        "yun": "庚"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "我愧为儒事笔田，君来枉顾辱佳篇。", 
            "半生腾踏江湖日，孤馆萧条风雨天。", 
            "青眼故人能有几，白头词客更谁怜。", 
            "江东游遍浙西去，风搅芦花月满船。"
        ], 
        "title": "赠孔希文归浙", 
        "type": "律诗", 
        "yun": "先"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "相逢偶似虎溪桥，借榻仙房卷十朝。", 
            "无补但思辽海去，投閒安用小山招。", 
            "吹嘘煖雨披红萼，撺掇春风上翠条。", 
            "尘世浮云随变见，且容花鸟伴凄寥。"
        ], 
        "title": "次孤岳主人韵", 
        "type": "律诗", 
        "yun": "萧"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "力扣清都虎豹关，危言鲠直动天颜。", 
            "一生涕泪常忧国，万里风尘已赐环。", 
            "共惜贾生成远谪，遥知唐介得生还。", 
            "马蹄又踏归来路，应笑奸谀愧鹭班。"
        ], 
        "title": "寄黄克敬谪归", 
        "type": "律诗", 
        "yun": "删"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "菊花杯泛茱萸酒，杨柳村沿石镜山。", 
            "门掩黄云千百顷，溪藏红叶两三湾。", 
            "欢然自觉情难尽，醉矣都忘夜易阑。", 
            "细雨斜风休作恶，岁寒心事正相关。"
        ], 
        "title": "九日饮侄女家", 
        "type": "律诗", 
        "yun": null
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "旌旗摇曳柳营前，邑赖元戎守禦坚。", 
            "林薮漫如秦地日，山河依旧汉家天。", 
            "刚风万里扫妖祲，甘雨四方清瘴烟。", 
            "堪羡山中萃清致，醉歌人讶老诗仙。"
        ], 
        "title": "次王和夫见寄", 
        "type": "律诗", 
        "yun": "先"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "六代繁华古又今，钟山王气拂云岑。", 
            "玉骢声断乌台寂，赤帜阴移画省深。", 
            "月照觚棱风淅淅，霜清甬道夜沉沉。", 
            "白头元是观光客，手弄梅花感慨吟。"
        ], 
        "title": "金陵怀古", 
        "type": "律诗", 
        "yun": "侵"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "十年塞北干戈扰，二月江南雨雪深。", 
            "时异世情难逆料，天寒老客不能禁。", 
            "江山明秀动归兴，花柳横陈惊壮心。", 
            "休上贾生流涕策，且赓梁父《白头吟》。"
        ], 
        "title": "雨中呈丰彦辉", 
        "type": "律诗", 
        "yun": "侵"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "西山苍翠谁家园，竹树绕屋何森然。", 
            "置酒邀我坐林下，高歌握手行花前。", 
            "偶然得句不在巧，相劝烂醉仍烹鲜。", 
            "世事人情都莫问，百年过去知谁贤？"
        ], 
        "title": "次韵叶实夫西山园饮", 
        "type": "律诗", 
        "yun": "先"
    }, 
    {
        "author": "舒頔", 
        "era": "明", 
        "subtype": "七言律诗", 
        "text": [
            "秋色横空眼界宽，玲珑八面见峰峦。", 
            "稻花香满雨初足，梧叶声清风正寒。", 
            "百尺不教馀子卧，四时那许俗人看。", 
            "课孙教子无他事，笑拍阑干醉解颜。"
        ], 
        "title": "南山秋色楼为陈孟德赋", 
        "type": "律诗", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "天莽莽兮日曛。复幽幽兮曀云。", 
            "欲吁天兮不吾闻。谓商暴兮吾君。", 
            "谓姬仁兮吾为之臣。采西山兮蕨薇。", 
            "聊以禦兮朝饥。唐虞世远兮吾安归。"
        ], 
        "title": "琴操五首 其一 西山", 
        "type": "琴操", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "荆山兮日曛。", 
            "款予璞兮君门。", 
            "世玉石兮罔分。", 
            "皇览以余为谩，足再刖兮心不惩。", 
            "予玉诚珉兮君之明。", 
            "痛泣血兮山阿。", 
            "君不闻兮奈何。", 
            "君不闻兮矢心不移。", 
            "石之腐兮君我知。"
        ], 
        "title": "琴操五首 其二 荆山", 
        "type": "琴操", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "越山兮峨峨。越之水兮曾波。", 
            "父不见兮奈何。父不见兮泣于昊天。", 
            "天不闻兮予生可捐。江之深兮深可测。", 
            "天有知兮父可得。父可得兮予悲释。"
        ], 
        "title": "琴操五首 其三 越江", 
        "type": "琴操", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "我昔家兮禾山之阳。", 
            "今我曷为钓于兰江。", 
            "禾山之下，有黍有稌。", 
            "我田我渔，我室我宇。", 
            "自我不见，三载于兹。", 
            "江水东流，悠悠我思。"
        ], 
        "title": "琴操五首 其四 禾山", 
        "type": "琴操", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "兰生兮湑湑。敛厥华兮混萧艾而群。", 
            "处世罔余知兮繄其所。孰植于门兮芳以贾。", 
            "患蹇捋锄兮曷返质乎空山。视世奚悲兮嗟嗟乎尔兰。"
        ], 
        "title": "琴操五首 其五 闵兰", 
        "type": "琴操", 
        "yun": null
    }, 
    {
        "author": "童瑄", 
        "era": "明", 
        "subtype": null, 
        "text": [
            "渊明高世士，小试惭牛刀。", 
            "江山非典午，富贵轻鸿毛。", 
            "胡为向督邮，五斗时折腰。", 
            "归来三径中，黄花露霜饶。", 
            "浊酒一瓢兴，清风千古高。"
        ], 
        "title": "题渊明归去图", 
        "type": "古风", 
        "yun": null
    }, 
    {
        "author": "童瑄", 
        "era": "明", 
        "subtype": null, 
        "text": [
            "栏干月转垂杨影，露华如水银屏冷。", 
            "君王西苑夜未眠，紫衣小队前驰引。", 
            "清歌踏月立调迟，妙舞翻云翠袖低。", 
            "绿鬟侍拥抹螺黛，行行按节金莲齐。", 
            "十六院中多雅趣，台观萦纡叠青翠。", 
            "芰荷池馆晚风凉，剪綵为花能巧制。", 
            "銮舆驰逐过离宫，蓬莱路与瀛洲通。", 
            "周环佳胜二百里，终宵行乐心无穷。", 
            "绛纱宝烛销红雪，珠箔重重卷明月。", 
            "宿鸟惊飞花底枝，铜龙冰向楼头咽。", 
            "追欢只谓常如斯，兴亡岂意皆人为。", 
            "一朝天下共骚动，始知乐极还生悲。", 
            "向来富贵知何许，一代繁华逐流水。", 
            "愁绝残垣败草深，几度疏萤照寒雨。"
        ], 
        "title": "题隋宫清夜游图", 
        "type": "古风", 
        "yun": null
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "山城忽报隼旟回，桃李临风烂熳开。", 
            "去后正勤循吏思，登高又见大夫才。", 
            "即今白石驱羊路，不异黄金市骏台。", 
            "为问子衿能讲德，隐侯何似细侯来。"
        ], 
        "title": "金华守周斗垣为学使重临郡郡人以诗纪事为赠此诗", 
        "type": "律诗", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "时艰岂复诫垂堂，缓带临戎此破荒。", 
            "幕有芙蓉开下濑，营开细柳列艅艎。", 
            "移将壁垒从夔子，争遣芄蒲点谷王。", 
            "元老壮猷文武宪，先声今巳至扶桑。"
        ], 
        "title": "赠尹惺麓参知阅兵海上四首 其一", 
        "type": "律诗", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "直驱海若作金墉，宪府秋蒐壮折冲。", 
            "猛士何来因买骏，檄文挥去总雕龙。", 
            "水犀练取三千甲，天堑宁论百二重。", 
            "老我雄心犹未尽，欣逢父老睹军容。"
        ], 
        "title": "赠尹惺麓参知阅兵海上四首 其二", 
        "type": "律诗", 
        "yun": "冬"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "指顾风雷号令严，舟师一一应韬钤。", 
            "居然鞭石桥初合，底事燃犀怪不潜。", 
            "日射大荒明组练，烟消长岛晏闾阎。", 
            "即今拊髀勤当宁，九牧何人将略兼。"
        ], 
        "title": "赠尹惺麓参知阅兵海上四首 其三", 
        "type": "律诗", 
        "yun": "盐"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "秀夺三峨挹锦官，主盟宁独在词坛。", 
            "将因倚剑崆峒后，复此投醪渤澥宽。", 
            "飞槛楼台灵气结，连营灯火落星寒。", 
            "式微纵自嗟来暮，却喜鱼矶梦始安。"
        ], 
        "title": "赠尹惺麓参知阅兵海上四首 其四", 
        "type": "律诗", 
        "yun": "寒"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "中垒声名重夕郎，十年江海又班行。", 
            "金锥抗疏千秋论，玉尺量才万丈光。", 
            "辽左羽书飞赤白，甘陵龙战洒玄黄。", 
            "忧天亦有群公疏，共道时艰倚召方。"
        ], 
        "title": "赠刘梦胥黄门", 
        "type": "律诗", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "遥传使节发江都，六月冰心在玉壶。", 
            "巳见盐官清酌水，又从陆海远飞刍。", 
            "殿中封事关宸告，天下军储罢癸呼。", 
            "当宁颇存南国不，可能不上郑公图。"
        ], 
        "title": "赠彭嵩螺鹾台二首 其一", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "直声兄弟著青蒲，四海论交兴不孤。", 
            "绣斧衔恩天北极，江山留客古东吴。", 
            "时闻盐井詶书札，秋逼星津引舳舻。", 
            "平准河渠兰史在，野谋何事到潜夫。"
        ], 
        "title": "赠彭嵩螺鹾台二首 其二", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "夕郎谏草气嶙峋，又捧天书拜庆频。", 
            "千里思莼江左韵，百城负弩会稽人。", 
            "皇华谁复歌朱萼，桥树今当记大椿。", 
            "如此昼归真异数，好将补衮答昌辰。"
        ], 
        "title": "赠杜完三黄门", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "九夷职贡共航梯，何事遐陬暗鼓鼙。", 
            "铁钺有人博阃外，金闺空自梦辽西。", 
            "天狼荐食谁当剪，老马遵途智巳迷。", 
            "稍喜筹边公等在，东封笑指一丸泥。"
        ], 
        "title": "赠毛侍御", 
        "type": "律诗", 
        "yun": "齐"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "试辅登坛拥节旄，司徒原佩吕虔刀。", 
            "神京汤沐资安攘，天下咽喉属挽漕。", 
            "卿月辉辉膺异数，晨星落落几同袍。", 
            "君家世泽随淮水，伫看文昌曳履高。"
        ], 
        "title": "赠总漕王宪葵中丞三首 其一", 
        "type": "律诗", 
        "yun": "豪"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "乌台计相拜新除，卢矢彤弓再命初。", 
            "斗际一星中执法，柳营万骑上游居。", 
            "如云舸舰驱流马，望气桥陵护玉鱼。", 
            "重镇保釐分陕寄，壮猷元老正堪舒。"
        ], 
        "title": "赠总漕王宪葵中丞三首 其二", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "天划东南宿重兵，繇来草木仰威名。", 
            "丸消赤白三邮晏，马略骊黄九品清。", 
            "巳见风霜行令甲，更将膏雨散呼庚。", 
            "只今制虏无中策，谋国还应倚老成。"
        ], 
        "title": "赠总漕王宪葵中丞三首 其三", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "岿然耆旧表江南，东麓云泉恣所探。", 
            "广大代推风雅主，萧閒时共佛僧龛。", 
            "空庭籁起闻吹万，月幌杯深对影三。", 
            "辛苦山灵驱俗驾，肯容城市讶苏耽。"
        ], 
        "title": "赠陈仲醇徵君东佘山居诗三十首 其一", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "文伯顽仙尽自兼，何须黄纸署名衔。", 
            "山开窈窕藏书洞，径翳荒榛避诏岩。", 
            "老衲或来煨榾柮，橐驼尝倩护松杉。", 
            "虽然豪气屏除尽，閒咏荆轲木是缄。"
        ], 
        "title": "赠陈仲醇徵君东佘山居诗三十首 其二", 
        "type": "律诗", 
        "yun": "咸"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "百感中来不自拈，侧身西望北峰尖。", 
            "论交云雨今方见，阅世阳秋晚更严。", 
            "危语逼人何咄咄，大言是处可炎炎。", 
            "闻君近发琅函秘，巳展红牙第几签。"
        ], 
        "title": "赠陈仲醇徵君东佘山居诗三十首 其三", 
        "type": "律诗", 
        "yun": "盐"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "名僧会里事瞿昙，能结孤峰白石庵。", 
            "河泊谩夸闻道百，狙公何意赋朝三。", 
            "清华水木如濠上，弘奖风流自汝南。", 
            "却笑昔人高士传，不将同世一为参。"
        ], 
        "title": "赠陈仲醇徵君东佘山居诗三十首 其四", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "无限离离压杞楠，树犹如此尔何堪。", 
            "烟波狎主谁争长，山泽虽曜已战酣。", 
            "绝域也知珍尺一，高轩奚事谬朝三。", 
            "犹嫌住久人知处，见说游鲲欲徙南。"
        ], 
        "title": "赠陈仲醇徵君东佘山居诗三十首 其五", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "玄味曾同草木参，廿年相对老江潭。", 
            "竹林把臂今馀几，莲社过桥笑有三。", 
            "赠我绮琴都不报，求君青李远能函。", 
            "故人却喜彭篯在，金鼎琼文事可谙。"
        ], 
        "title": "赠陈仲醇徵君东佘山居诗三十首 其六", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "当年游宿遍名蓝，紫柏禅师奉麈谈。", 
            "受记可称千佛一，论文曾许两都三。", 
            "应将绮语卑江左，直溯宗风自岭南。", 
            "莫讶绳床留半席，庭前树子早同参。"
        ], 
        "title": "赠陈仲醇徵君东佘山居诗三十首 其七", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "餐取峰霞坐翠岚，云根劖出小终南。", 
            "窗悬虚室常生白，帖仿萧斋欲过蓝。", 
            "山长旧来鸿自一，市喧还笑虎成三。", 
            "应怜惠子能知我，雅道寥寥有荷担。"
        ], 
        "title": "赠陈仲醇徵君东佘山居诗三十首 其八", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "箬笠扁舟白马谈，浮生忽巳鬓毵毵。", 
            "无能九土游其八，不朽千秋共此三。", 
            "曲水竹林分左右，青山宾主列东南。", 
            "此中但可吟风月，百尺陈楼一草庵。"
        ], 
        "title": "赠陈仲醇徵君东佘山居诗三十首 其九", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "端居突兀起毗岚，是处清凉现钵昙。", 
            "漱石更兼芬润六，御风时见素云三。", 
            "绿天剩有书经叶，碧涧疏为洗砚潭。", 
            "身隐无文真用短，试看碑板大江南。"
        ], 
        "title": "赠陈仲醇徵君东佘山居诗三十首 其十", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "洼盈轩画为谁拈，著配倪迂也自谦。", 
            "枯木悠悠凭隐几，芙蓉片片见开帘。", 
            "即今呼马能无应，但说犹龙好用潜。", 
            "养鹤栽梅成底事，未曾驱役老长髯。"
        ], 
        "title": "赠陈仲醇徵君东佘山居诗三十首 其十一", 
        "type": "律诗", 
        "yun": "盐"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "清时岂有放江潭，故里风烟不可堪。", 
            "巳分浮家苕霅曲，忆曾对宇岘亭南。", 
            "人间鸟道丸封一，世事桑田海阅三。", 
            "褊性幽栖真不恶，骊珠先巳被君探。"
        ], 
        "title": "赠陈仲醇徵君东佘山居诗三十首 其十二", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "谁言司马滞周南，若比稽康更不堪。", 
            "笔綵愧开花七七，樵青尝扫径三三。", 
            "多君素业寻确壤，何物閒勋抵石函。", 
            "如此盘桓成二老，北山安得有林惭。"
        ], 
        "title": "赠陈仲醇徵君东佘山居诗三十首 其十三", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "徵君名姓彻宸严，谷饮岩栖宝不贪。", 
            "称意沙鸥随上不，论才竹箭美东南。", 
            "荡胸震泽吞能九，开径柴桑益有三。", 
            "尽为草堂拈胜槩，留将山史作佳谈。"
        ], 
        "title": "赠陈仲醇徵君东佘山居诗三十首 其十四", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "颂酒深衷岂放憨，二豪何以视耽耽。", 
            "将因巢许为师友，自与羲皇作子男。", 
            "清浅锦机襄转七，纵横雅爵醉挥三。", 
            "孝标虽有伤时论，未见山中此盍簪。"
        ], 
        "title": "赠陈仲醇徵君东佘山居诗三十首 其十五", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "钟牙缅邈别家惭，试向瑶琴古调参。", 
            "怀友经春哦渭北，教儿当日笑城南。", 
            "梦中蝴蝶花光湿，池里蟾蜍墨雾含。", 
            "只鹤畸人形共影，故应待我鼎为三。"
        ], 
        "title": "赠陈仲醇徵君东佘山居诗三十首 其十六", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "洗耳应停朝市谈，忧时词客未为惭。", 
            "遥闻羽檄飞辽左，何日穹庐扫漠南。", 
            "虎豹愁人关自九，马牛更仆语成三。", 
            "希夷居士今如在，高枕高歌莫太憨。"
        ], 
        "title": "赠陈仲醇徵君东佘山居诗三十首 其十七", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "瑶草金光向此探，我来风日正清酣。", 
            "夷门布席恒虚左，栗里悬窗故倚南。", 
            "竟有声名输第五，耻将禅草说登三。", 
            "可知嘉遁能终吉，龟筴何劳季主参。"
        ], 
        "title": "赠陈仲醇徵君东佘山居诗三十首 其十八", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "平生挥麈解围谈，名理尤从老境谙。", 
            "得失浑忘闻塞上，春秋成癖北征南。", 
            "潜虚祗用龙初九，忌满何如月出三。", 
            "可道太玄犹寂寞，好玄今巳有桓谭。"
        ], 
        "title": "赠陈仲醇徵君东佘山居诗三十首 其十九", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "十载村居傍酿墰，村农村姥得相参。", 
            "玉壶观世龟藏六，竹简雠书豕渡三。", 
            "只见陶公怡岭上，谁知剑客是图南。", 
            "近来宝晋先王略，不作兰亭聚讼谈。"
        ], 
        "title": "赠陈仲醇徵君东佘山居诗三十首 其二十", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "今古閒愁了不担，翛然方内有鸾骖。", 
            "谷名子午真盈一，坐守庚申不但三。", 
            "处士占星常斗北，诗家浥酒或箕南。", 
            "为君署取凉心馆，若个游人肯细参。"
        ], 
        "title": "赠陈仲醇徵君东佘山居诗三十首 其二十一", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "为事丹铅不种蓝，閒将草木志嵇含。", 
            "斩新松傲秦封五，娟秀花开少室三。", 
            "流咏须臾成洛下，徵图早晚诏江南。", 
            "凭君醉舞回双袖，长泖驱为拾月潭。"
        ], 
        "title": "赠陈仲醇徵君东佘山居诗三十首 其二十二", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "忽忆驱车过楚潭，德山犹有德山庵。", 
            "岧峣鹫岭衔天半，直截牛车见佛三。", 
            "般若无知传教外，菩提非树本宗南。", 
            "前身金粟维摩是，丈室相看巳罢参。"
        ], 
        "title": "赠陈仲醇徵君东佘山居诗三十首 其二十三", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "渐剪茅茨渐卓庵，图书成府亦潭潭。", 
            "词坛悬帜多奔北，古路先驱作指南。", 
            "常有玉晨资赉十，未闻石户羡徵三。", 
            "北来门外维舟惯，不为乘风利涉贪。"
        ], 
        "title": "赠陈仲醇徵君东佘山居诗三十首 其二十四", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "别有超超上驷骖，拈来恐似老生谈。", 
            "逍遥不必溟飞北，炳蔚端成雾隐南。", 
            "掷地赋声如振万，先天玄理自函三。", 
            "枕中一卷庖羲易，祗觉王何思未覃。"
        ], 
        "title": "赠陈仲醇徵君东佘山居诗三十首 其二十五", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "忆昔论交自筱骖，虽更出处岂商参。", 
            "阮家犊鼻贫骄北，先世狐书史愧南。", 
            "岂有风流分仲二，差怜骨相共朋三。", 
            "壮君笔力能扛鼎，不为清羸弛负担。"
        ], 
        "title": "赠陈仲醇徵君东佘山居诗三十首 其二十六", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "山叟从无对影忠，科头露坐过仍甘。", 
            "关情空谷肠回九，绝意王门足刖三。", 
            "草什忘忧都树北，风能解愠自来南。", 
            "腝尘不上清虚界，酒德文心日共酣。"
        ], 
        "title": "赠陈仲醇徵君东佘山居诗三十首 其二十七", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "东轩曝背语成函，一饭忘君未可甘。", 
            "主帅穷兵真计左，胡儿牧马渐过南。", 
            "沙场白骨高寻丈，御府朱提岂再三。", 
            "却把国觞连太乙，九歌深意许雅参。"
        ], 
        "title": "赠陈仲醇徵君东佘山居诗三十首 其二十八", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "誓比黄河开国男，酬恩当取虏头函。", 
            "镜中鱼□频虚伍，笛里梅花漫奏三。", 
            "美酱几时陈戏下，藁砧何在战城南。", 
            "翻惭梁市行吟者，绝塞山川聚米谈。"
        ], 
        "title": "赠陈仲醇徵君东佘山居诗三十首 其二十九", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "满贮诗囊不待探，风流胜赏事偏谙。", 
            "寄愁直欲还天上，招隐时闻过水南。", 
            "有橘可能摛楚颂，无花大类说燕函。", 
            "凭高辄吐惊人句，为道平生僻性耽。"
        ], 
        "title": "赠陈仲醇徵君东佘山居诗三十首 其三十", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "纷敷榆柳荫长堤，比屋弦歌讲德齐。", 
            "云彩旧传飞殿角，冰壶真不愧关西。", 
            "輶轩载笔书驯雉，乡井移风似祝鸡。", 
            "独向空桑赛秋社，瓣香深荐首重稽。"
        ], 
        "title": "赠陈留令韩有怀秦人政成者", 
        "type": "律诗", 
        "yun": "齐"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "松风谡谡度霜台，好及膺门御李来。", 
            "怀古忆过麋鹿苑，巡方行省雁鸿哀。", 
            "山川半入吴都赋，云梦平吞楚客才。", 
            "秋水长天供綵笔，称诗一二柏梁裁。"
        ], 
        "title": "赠王大美直指", 
        "type": "律诗", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "绣斧巡方宠命新，勋名宁独挽漕论。", 
            "能将一掬桐江水，直洗频年虏骑尘。", 
            "塞北行闻驰赤羽，江南闾左有黄巾。", 
            "关心圣主宵衣日，庙算繇来倚重臣。"
        ], 
        "title": "赠毛侍御孺初视漕", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "怪底人幽地亦幽，桃花源里蓼花洲。", 
            "烟岚屈曲深开径，云水苍茫不系舟。", 
            "野史故应成马走，新交未觉胜羊求。", 
            "闻君嗔我悭书画，青李来禽肯寄不。"
        ], 
        "title": "赠蒋山人二首 其一", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "閒来倚棹吕蒙城，几度从君听鹤鸣。", 
            "岁俭自饶千树橘，气豪宁食五侯羹。", 
            "酒人直许中贤圣，农话惟应较雨晴。", 
            "史笔倘修高士传，蒋家今古两元卿。"
        ], 
        "title": "赠蒋山人二首 其二", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "雄藩河朔带澶渊，右辖勋名两地传。", 
            "菡萏风清沙际路，萑符电扫泽中烟。", 
            "大夫雅善登高赋，游子秋停苦雨篇。", 
            "见说圯桥多秘授，行应执契静三边。"
        ], 
        "title": "赠洛中焦右伯文兆", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "翛然环堵狎烟霞，侠骨禅心度岁华。", 
            "棐几静雠蝌蚪字，贝函潜转白牛车。", 
            "只应竹径延求仲，共许冰壶在兵家。", 
            "五马数传千里酒，可能长醉碧桃花。"
        ], 
        "title": "赠蔡道寅", 
        "type": "律诗", 
        "yun": "麻"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "白门朱户惣悠悠，中有王孙静者流。", 
            "分宝几谁谙最乐，反骚无复著牢愁。", 
            "八公鸡犬罗丹室，六代风云入选楼。", 
            "十载怀人向图画，何如身逐凤台游。"
        ], 
        "title": "赠巨源宗侯", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "纷纷龙战起名场，坐隐如君似坐忘。", 
            "怀友每酬青玉案，教儿翻博紫罗囊。", 
            "书雠断简潜分火，侠有停车问卖浆。", 
            "不必仙山传局势，帝乡原是白云乡。"
        ], 
        "title": "赠宗正国手", 
        "type": "律诗", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "亲从黄石授书来，盟府勋名切上台。", 
            "主帅几谁劘虎穴，文人今有画麟台。", 
            "旌旂陡觉风云变，图版重将混沌开。", 
            "元老黑头真不数，金瓯还倚补天才。"
        ], 
        "title": "题李霖寰少保平播册", 
        "type": "律诗", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "濠梁之乐子非我，欸乃一曲秦无人。", 
            "手铸黄金为少伯，头簪青笠比玄真。", 
            "胡儿饮马留泉脉，海客盟鸥问水滨。", 
            "烟艇莫言空载月，半营鱼阵半垂纶。"
        ], 
        "title": "杜日章将军榆溪钓隐图", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "此判南山不可移，颂声宁独美双岐。", 
            "即看华表含愁意，正是秦宫照胆时。", 
            "天子再传关右事，史家添入岘亭碑。", 
            "却金应拜黄金赐，名姓书屏黼扆知。"
        ], 
        "title": "题璇源张郡侯却金舆颂册", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "青藜山馆啖澄江，左手离骚右玉釭。", 
            "身作蠹鱼游册府，閒看带草长芸窗。", 
            "征南注左甘称癖，圯上传书气未降。", 
            "壮尔百城真坐拥，邺侯如鄫不成邦。"
        ], 
        "title": "题刘金吾牛山读书图二首 其一", 
        "type": "律诗", 
        "yun": "江"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "千峰选胜著西清，讵许顽仙厕会盟。", 
            "白芷青兰时照眼，乌丝翠袖不胜情。", 
            "詶恩故有双龙在，徵事堪令半豹惊。", 
            "见说边烽劳仄席，肯容定远又书生。"
        ], 
        "title": "题刘金吾牛山读书图二首 其二", 
        "type": "律诗", 
        "yun": "庚"
    }, 
    {
        "author": "童瑄", 
        "era": "明", 
        "subtype": "七言绝句", 
        "text": [
            "旅食京华二十秋，鬓毛如雪为多忧。", 
            "幽禽不识春风趣，底事花间也白头。"
        ], 
        "title": "题海棠白头翁图", 
        "type": "绝句", 
        "yun": "尤"
    }, 
    {
        "author": "童琥", 
        "era": "明", 
        "subtype": "七言绝句", 
        "text": [
            "一枝梅笑破冬严，残腊新春气候参。", 
            "更被谁家多事笛，不教幽梦到江南。"
        ], 
        "title": "梅花集句二首 其一", 
        "type": "绝句", 
        "yun": "覃"
    }, 
    {
        "author": "童琥", 
        "era": "明", 
        "subtype": "七言绝句", 
        "text": [
            "江南地暖陇西寒，一种春风有两般。", 
            "最爱夜深霜重处，无人起向月中看。"
        ], 
        "title": "梅花集句二首 其二", 
        "type": "绝句", 
        "yun": "寒"
    }, 
    {
        "author": "童承叙", 
        "era": "明", 
        "subtype": "五言排律", 
        "text": [
            "春祀瞻陵庙，宸游出帝城。", 
            "丰隆扶翠辇，屏翳抗龙旌。", 
            "柳色迎銮细，莺歌向跸清。", 
            "寝园佳气合，驰道瑞烟平。", 
            "沙软千官拥，泥香万骑鸣。", 
            "精禋劳圣主，数傍碧山行。"
        ], 
        "title": "雨中送驾和研冈二首 其一", 
        "type": "排律", 
        "yun": "庚"
    }, 
    {
        "author": "童承叙", 
        "era": "明", 
        "subtype": "五言排律", 
        "text": [
            "法驾开云幕，慈闱拥万城。", 
            "社烟随采仗，谷雨落青旌。", 
            "春豫流鲜泽，皇游览太清。", 
            "沾衣知宠渥，润物感升平。", 
            "山绕銮舆净，泉当帐殿鸣。", 
            "传宣戒龙舸，还泛玉湖行。"
        ], 
        "title": "雨中送驾和研冈二首 其二", 
        "type": "排律", 
        "yun": "庚"
    }, 
    {
        "author": "童佩", 
        "era": "明", 
        "subtype": null, 
        "text": [
            "秋风起，白露垂。", 
            "天涯客子夜索衣，箧中惟有江南苎，一片银丝万行泪。", 
            "犹是前年暮春寄，寄时不为秋风寒，此夜却同秋月看。"
        ], 
        "title": "白苎辞", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "惟木兮在阿，凄风兮孔多。", 
            "风无宁日兮木无宁柯。", 
            "念儿有身兮乃父母之枝。", 
            "儿思终养兮父不待儿。", 
            "顾瞻斯木兮儿心则悲。"
        ], 
        "title": "风木悲乌二操为李景旸侍御作 其一 风木操", 
        "type": "琴操", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "惟乌兮在屋，月黑兮风凄以促。", 
            "哑哑哺母兮报母之育。", 
            "顾儿有身兮实母之雏。", 
            "儿思返哺兮儿母已殂。", 
            "岂儿有心兮曾不如乌。"
        ], 
        "title": "风木悲乌二操为李景旸侍御作 其二 悲乌操", 
        "type": "琴操", 
        "yun": null
    }, 
    {
        "author": "程可则", 
        "era": "明", 
        "subtype": null, 
        "text": [
            "至元一幅鹅溪绢，四尺不满三尺余。", 
            "翰林承旨颇好事，绘取击鞠为斯图。", 
            "不知王者是何代，紫棱白面苍虬须。", 
            "手提青丝绿玉策，据鞍顾盼神睢于。", 
            "左右布列数猛士，衔竿挟杖纷骑驴。", 
            "一球委地不得掇，四面击者群争趋。", 
            "驴蹄骄蹴势欲动，蹀躞腾遝精神殊。", 
            "我闻轩辕习武士，沙虫猿鹤皆前躯。", 
            "一击能令力牧怒，蚩尤涿鹿功煌如。", 
            "吁嗟王孙际龙战，绘此毋乃含欷歔。", 
            "方今海宇尽混一，虎皮盖藏金仆姑。", 
            "《云门》既奏泰阶平，纵有筑鞠非兵符。", 
            "此图不用示天下，只合简册供清娱，衔竿挟策胡为乎。"
        ], 
        "title": "题赵承旨击鞠图", 
        "type": "古风", 
        "yun": null
    }, 
    {
        "author": "程可则", 
        "era": "明", 
        "subtype": null, 
        "text": [
            "长安四月雨，霢霂生微寒。", 
            "晨兴出帘阁，稍觉衣裳单。", 
            "郁郁庭中槐，浅绿浮林端。", 
            "好鸟鸣相闻，仿佛栖岩峦。", 
            "不见夏云热，宁知春色阑。", 
            "赖有同心人，把臂延清欢。", 
            "回首思故乡，众卉萋以繁。", 
            "黄梅摘方熟，朱荔谁当餐。", 
            "嘉序长不归，谁能假羽翰。"
        ], 
        "title": "晓起与邝无傲作", 
        "type": "古风", 
        "yun": "寒"
    }, 
    {
        "author": "程可则", 
        "era": "明", 
        "subtype": null, 
        "text": [
            "渔山山人不出山，朅来燕市仍键关。", 
            "含毫泼墨自怡悦，为我披豁开心颜。", 
            "鹅溪一幅营丘似，积素凝寒半江水。", 
            "残条拂地冻欲僵，有客孤舟去如驶。", 
            "芦叶萧萧风乱飞，千山寒色兼斜晖。", 
            "此翁掉头颇解事，天地已闭人当归。", 
            "不然访戴意亦适，岁寒兰芷应须惜。", 
            "多谢山人冰雪心，挂帆好向罗浮宅。"
        ], 
        "title": "吴渔山为余仿营丘早雪图", 
        "type": "古风", 
        "yun": null
    }, 
    {
        "author": "程可则", 
        "era": "明", 
        "subtype": null, 
        "text": [
            "好爵洵可贵，不贪良独难。", 
            "《道德》五千言，止足为真诠。", 
            "汉时二疏志，千载称大贤。", 
            "岂不念苍生，身遂名亦全。", 
            "象齿何为焚，膏明将自煎。", 
            "因君振遥策，怀古心悠然。"
        ], 
        "title": "送家立庵太常归皖山二首 其一", 
        "type": "古风", 
        "yun": null
    }, 
    {
        "author": "程可则", 
        "era": "明", 
        "subtype": null, 
        "text": [
            "昔登白玉堂，文彩何郁郁？", 
            "胄子承风规，诸儒禀芳躅。", 
            "出持绝域节，入奉斋宫箓。", 
            "一身为千秋，此事亦已足。", 
            "浩然思故乡，悬车返初服。", 
            "浮山七十峰，依稀作汤沐。"
        ], 
        "title": "送家立庵太常归皖山二首 其二", 
        "type": "古风", 
        "yun": null
    }, 
    {
        "author": "程可则", 
        "era": "明", 
        "subtype": null, 
        "text": [
            "五月火云烧幽州，大风驱之云不流。", 
            "昨夜雨来不盈掌，山鬼叫啸农为愁。", 
            "远闻秦中黑霜下，化作𧌳𧒭飞满野。", 
            "秦人瘠畏越人视，君今西去胡为者？", 
            "道是终南山色佳，四时众壑鸣风雷。", 
            "莲花百丈青到眼，骑龙直上升仙台。", 
            "君家昔人东陵老，种瓜却解尘缨早。", 
            "我欲随君问故侯，何由共踏青门道。"
        ], 
        "title": "送邵横庵之秦中", 
        "type": "古风", 
        "yun": null
    }, 
    {
        "author": "程可则", 
        "era": "明", 
        "subtype": null, 
        "text": [
            "皇帝在位阅七载，九州四海歌太平。", 
            "乌弋黄皮禀汉朔，旅獒越雉来周京。", 
            "安南君长处炎徼，北面久已输忠诚。", 
            "前年玺书予封爵，吾宗学士立阉曾南征。", 
            "归来陈风对宣室，为言此地无兵争。", 
            "鹦鹉鱼游浪泊水，庵罗果熟安阳城。", 
            "今年羽书忽驰至，族类不合仇相倾。", 
            "蛮王更制略下邑，都尉倔强投昆明。", 
            "凭陵三郡势莫敌，女无缲茧男无耕。", 
            "触蛮之斗岂足计，只怜蹂躏忧苍生。", 
            "相如谕蜀有往事，诏旨特简才臣行。", 
            "职方亭亭起三楚，须眉如戟双曈晶。", 
            "昔年执法昆弥道，近襄九伐尤峥嵘。", 
            "大臣推毂立召见，至尊御殿亲书名。", 
            "天语殷勤劳《四牡》，一时饯送来公卿。", 
            "双旌翘翘出北阙，八座赫赫过南荆。", 
            "乘秋直入交州郡，雕题负弩遥相迎。", 
            "凭君片言谕大义，调和二氏无佳兵。", 
            "功成上书报天子，不用京观封长鲸。", 
            "伏波铜柱邈千岁，壮哉尔与同英声。", 
            "呜呼男儿万里远游志亦足，不尔蜗庐局蹜虚吾生！"
        ], 
        "title": "送杨鄂州职方使安南", 
        "type": "古风", 
        "yun": "庚"
    }, 
    {
        "author": "董以宁", 
        "era": "明", 
        "subtype": null, 
        "text": [
            "染吴绡。", 
            "非云非雾飘飘。", 
            "彷佛见、冰轮挂起，玉台小镜偏高。", 
            "药栏斜、明妆依约，银床近、素影飘姚。", 
            "手半垂时，肩微亸处，却疑悬想思摇摇。", 
            "还閒倩、名花作伴，掩映越生娇。", 
            "却有个、司花侍女，汲水匀浇。", 
            "看转过、辘轳金井，低头欲避花梢。", 
            "宛相怜、星眸对盼，如相语、粉舌同调。", 
            "怨寄莲砧，寒侵藕袜，瘦来真是楚宫腰。", 
            "知何日、还随夫婿，射雉向如皋。", 
            "应赢得、嫣然一笑，尽把愁消。"
        ], 
        "title": "多丽•为李云田题周少君宝灯坐月浣花图", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "为问先生，且住为佳，何事成归计。", 
            "却道是、十载趁萍踪，漫逍遥、蜉蝣天地。", 
            "季主帘边，韩康市上，阅尽人间世。", 
            "便功业萧曹，文章燕许，不过如斯而已。", 
            "况他家父子是和非，问商山何与乃公事。", 
            "白社遗民，黄冠故里，犹然迟矣。", 
            "再莫羡、扬州佳丽。", 
            "负了山灵誓。", 
            "阁梅堤柳，当年几下芜城泪。", 
            "绣瓦宫娥，银床宾客，只今名姓谁为记。", 
            "天台可赋，苏门堪啸，奚必江东虎视。", 
            "把芒鞋整顿，归来閒憩。", 
            "向轩皇、铸鼎旧高台，饵丹砂、身名俱避。", 
            "有时来往空庭，一二庄生老子。", 
            "倘教他日少微星耀，天上来徵处士。", 
            "好教童子护柴门，道先生高眠未起。"
        ], 
        "title": "哨遍• 送孙无言从广陵归黄山", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "玳瑁床，珊瑚枕。", 
            "火照香帏空自怜。", 
            "银虬水泻分明听。"
        ], 
        "title": "明月斜•闺叹", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "一叶落。", 
            "正萧索。", 
            "愁归又被秋牢落。", 
            "拾来书细蚕，题成唤驯鹤。", 
            "唤驯鹤。", 
            "衔去红心阁。"
        ], 
        "title": "一叶落•本意", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "蝴蝶儿。", 
            "抱花栖。", 
            "片魂方逐晓云迷。", 
            "东风轻护之。", 
            "小院閒来舞，娇娘故做痴。", 
            "恼他香粉惹郎衣。", 
            "挥巾欲扑伊。"
        ], 
        "title": "蝴蝶儿•本意", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "一线长洋作砚低。", 
            "来烟亭下片帆栖。", 
            "犹然梦到小窗西。", 
            "去路虽无吹乳鸭，隔江应有听潮鸡。", 
            "将无惊喜又惊疑。"
        ], 
        "title": "浣溪纱•京口", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "帘丝外，月波中。", 
            "晚来风。", 
            "叶落鸦栖鸦似叶，补些空。", 
            "此景关人何事，偏增得、愁幛重重。", 
            "试问个人窗影里，得无同。"
        ], 
        "title": "愁倚阑令•愁来", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "拈将红叶写新诗。", 
            "流出御沟迷。", 
            "欲讨人间音信。", 
            "除是逆流时。", 
            "閒顾影，自翻衣。", 
            "总然痴。", 
            "羊车去矣，几见君王，解得相思。"
        ], 
        "title": "诉衷情•宫怨", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "银叶如钱一点，漫爇小蓉丸。", 
            "忆得韩郎去后，十样淡眉攒。", 
            "博山红兽犹寒。", 
            "只因愁绪多端。", 
            "泪痕湿处频熏，唾花衣袖难乾。"
        ], 
        "title": "相思儿令•烧香曲", 
        "type": "词", 
        "yun": "寒"
    }, 
    {
        "author": "董以宁", 
        "era": "明", 
        "subtype": null, 
        "text": [
            "千叶寒云护者，一緺流水环之。", 
            "乱山横处亦堪诗。", 
            "索向天涯游子。", 
            "古庙谒来曾记，板桥望处偏迷。", 
            "瘦驴到处葛巾欹。", 
            "一幅倪迂画里。"
        ], 
        "title": "西江月•山上吟", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "云母新笺香粉透。题来险韵多安顿。", 
            "寄与郎家。好嘱宾鸿新付他。", 
            "钉封书样成蝴蝶。小篆模糊难认得。", 
            "指染红云。缄记须看螺印纹。"
        ], 
        "title": "偷声木兰花•修书", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "露沁香心花中酒。", 
            "月下低垂首。", 
            "掩映绿樽中，弱质离披，如何风前抖。", 
            "美人笑把花枝嗅。", 
            "欲与花为友。", 
            "悄自向花言，不解相思，何事如奴瘦。"
        ], 
        "title": "醉花阴•语花", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "案上新诗数种。", 
            "窗外轻烟一捧。", 
            "午后浓阴，白云骀荡，遮得山无缝。", 
            "小摘草花聊作供。", 
            "不比江南春仲。", 
            "看红紫全稀，燕处荒巢，犹做雕梁梦。"
        ], 
        "title": "雨中花•题襄阳署壁", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "月小。", 
            "云绕。", 
            "烟丝如袅。", 
            "银湾如晓。", 
            "点兰缸。", 
            "理书床。", 
            "人悄。", 
            "月光惊宿鸟。", 
            "怜此夜传梅信杳。", 
            "闺中少。", 
            "空寄文无草。", 
            "掷离觞。", 
            "煮梅香。", 
            "他乡。", 
            "衾寒觉夜长。"
        ], 
        "title": "河传•秋夜寓鹫峰书院", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "幼小未将情字省。", 
            "偶向着、养娘閒问。", 
            "道有游郎，曾报香帕，不识他因怎。", 
            "见得养娘微一哂。", 
            "却半晌、低头自忖。", 
            "再记游郎，重看香帕，满面都红沁。"
        ], 
        "title": "雨中花•幼小", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "小扣。", 
            "轻袖。", 
            "衣香堪嗅。", 
            "推郎先起，再添红兽。", 
            "为问荼蘼开否。", 
            "拈花先浴手。", 
            "学梳时髻疑偏堕。", 
            "菱花座。", 
            "侧处疑添个。", 
            "步蕉房。", 
            "对碧窗。", 
            "檀郎。", 
            "看侬新样妆。"
        ], 
        "title": "河传•题美人早起图", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "欲与欢言碍小姑。", 
            "捏欢臂上问寒无。", 
            "由他灯火馀昏穗，推着衣裳过暖炉。", 
            "交膝语，拍肩呼。", 
            "欢言低处便含糊。", 
            "小姑佯做痴呆态，故把欢言细问奴。"
        ], 
        "title": "鹧鸪天•冬夜", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "催妆客到，卖花人到，都说何郎如粉。", 
            "兰缸焰里乍偷看，几欲赐、闺中汤饼。", 
            "呼郎新字，怪郎新字。抄袭眉山因怎。", 
            "鸳鸯社里面分题，才信道、才名相称。"
        ], 
        "title": "鹊桥仙•寄贺华子瞻花烛", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "青雀舟来新水泻。", 
            "正怀人、嫦娥欲下。", 
            "慧山浜里，黄埠墩前，游子最宜今夜。", 
            "邻舫蝉纱窗亚亚。", 
            "风过处、微闻兰麝。", 
            "又还听说，月华将近，多半倚栏看也。"
        ], 
        "title": "夜行船•本意", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "人如玉。", 
            "腰如束。", 
            "樱桃红溅裙儿幅。", 
            "写些评。", 
            "诵些听。", 
            "步韵难工，险韵难成。", 
            "生。", 
            "生。", 
            "鬟低绿。", 
            "眉低促。", 
            "吹箫又下屏风曲。", 
            "别时盟。", 
            "见时情。", 
            "呼侬有字，唤汝无名。", 
            "卿。", 
            "卿。"
        ], 
        "title": "惜分钗•闺情", 
        "type": "词", 
        "yun": null
    }, 
    {
        "author": "程馞", 
        "era": "明", 
        "subtype": null, 
        "text": [
            "尽日荷锄治圃，有时捉杖寻泉。", 
            "山翁招我坐桥边，笑指菊花开遍。", 
            "隔岸重重竹树，近溪点点潭烟。", 
            "滩头流下小鱼船，转过芦花不见。"
        ], 
        "title": "西江月 秋兴", 
        "type": "词", 
        "yun": null
    }, 
    {
        "author": "程馞", 
        "era": "明", 
        "subtype": null, 
        "text": [
            "子规啼过杨花路，缄泪函情无寄处。", 
            "君如南浦往来潮，妾似西陵朝暮雨。", 
            "当年只恨传金缕，何必相逢成别苦。", 
            "夜深蜀国十三弦，紫女青皇私自语。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "程馞", 
        "era": "明", 
        "subtype": null, 
        "text": [
            "玉簟寒生暮雨，冰绡泪染朝霞。", 
            "多情记得还家未，丛桂已无花。", 
            "谱入银筝恨切，窥来宝镜愁加。", 
            "无端雁去书难寄，飞尽总由他。"
        ], 
        "title": "锦堂春 秋怨", 
        "type": "词", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "又看花信小楼前，水态山容媚早年。"
        ], 
        "title": "己卯除夕和牧斋韵 其一", 
        "type": "句", 
        "yun": "先"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "人生良会难再遇，常将骨肉等行路。", 
            "昔居山中无世情，汝未胜冠余未娶。", 
            "谁知衣食旋相驱，坐令流落那能顾。", 
            "频冬岭北厌冰雪，长岁江东足烟雾。", 
            "去日艰难真可惜，后来离别知无数。", 
            "相逢且暂同遨游，狂波对酒升高楼。", 
            "江边女弟留十日，风雨赋诗殊未休。", 
            "汝更请为离别吟，试听长歌足哀音，余愁一歌伤汝心。", 
            "汝今又向海门去，能识江流深不深。"
        ], 
        "title": "江上送超宗弟游海门", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "日昃山路闲，林木纷如结。", 
            "环沟引湖流，经桥见曲折。", 
            "路枉寺门出，高榆对森列。", 
            "连冈亘城堤，玦断宛当枌。", 
            "斜日射山翠，玲珑映松彻。", 
            "香气行客闻，心闲忘分别。"
        ], 
        "title": "自茶磨入治平寺", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "僧房高下居，闭门秋色闲。", 
            "阳树挺幽径，阴崖仰层关。", 
            "周垣若涧底，疏翠当窗间。", 
            "窗中如有人，闻声杳难攀。", 
            "遥知纵目处，树杪见前湾。", 
            "白日山后没，好月湖中还。", 
            "念此来何时，使我舒心颜。"
        ], 
        "title": "入殿左僧舍下遵曲径仰见崖端高轩绝可舒瞩", 
        "type": "古风", 
        "yun": "删"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "荒村何所有，枵腹但古树。", 
            "小艇缘港入，疏舂闭门度。", 
            "港穷见山径，接近引闲步。", 
            "青苍正相射，山照亘斜雨。", 
            "平生未经过，一览似再遇。"
        ], 
        "title": "经紫微村", 
        "type": "古风", 
        "yun": "遇"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "凉风一杯酒，明月万里心。", 
            "双帆飞度吴苑树，澄江远挂秋河阴。", 
            "君过三山向京阙，杨子津楼秋涨没。", 
            "广陵豪士邀醉君，期我不来意超忽。", 
            "君不见梁园归弄黄河舠，惊沙刮地哀鸿高。", 
            "又不见吴郡走马来观试，霜叶覆阶鸦满寺。", 
            "壮心簸荡功心疏，剑歌萧条风雨至。", 
            "逐君兄弟岁月深，寸心匪石千黄金。", 
            "脱衣贳酒君酌斟，君胡不饮心沉吟。", 
            "沉吟欲言向余久，旧时好事还能否？", 
            "黄罗峰头搔首问青天，逸句惊人落杯酒。", 
            "此中二月梨花明，绿莎锦湍飞羽觥。", 
            "千林皑皑雪照夜，踏冰响屟空岩声。", 
            "玉屏门西初罢射，挥鞭半醉归侵夜。", 
            "将军开閤遮马迎，琉璃烛晃金盘炙。", 
            "别来耕商甘隐沦，此日感叹伤精魂。", 
            "令弟胸怀万人略，结束弓矢干金门。", 
            "仲今落魄向侯邸，食鱼有无那可论。", 
            "送君江边天迢迢，月明青天生夜潮。", 
            "我醉仍眠为君侣，起看日暮阳山雨。", 
            "朝来移艇游村南，碧梧苍翠藏精蓝。", 
            "龙鳞古木不见日，菱花演漾开风潭。", 
            "卷帷散发荫深樾，此时赋诗思清发。", 
            "忽然二子就我来，手指月出浮云开。", 
            "溪桥石路皎霜雪，顾影踏月心徘徊。", 
            "徘徊不眠欲至曙，预愁明日还归去。", 
            "白莲桥西题赠君，千载知余送君处。"
        ], 
        "title": "孙履正履和北上予同舟送之入郡舣舟白莲桥信宿临别题赠长句", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "空斋愁雨壁四悬，囊中十日无一钱。", 
            "北城贫生老好事，出须凭舆走且颠。", 
            "南邻两脚差快健，伛偻待试同拘牵。", 
            "张翁爱酒惯索饮，经年海舶松门边。", 
            "春前南桥和歌者，半月归耜东林田。", 
            "洞箫拍板置无用，短簦双屐闲可怜。", 
            "心忆风流故司马，见雪期放寻花船。", 
            "今年春雪不到地，梅开已盈东窗前。", 
            "贳酒苦游恐不乐，袖手欲歇心茫然。", 
            "独夜展转耿难寐，娇儿懒慢仍稳眠。", 
            "不见丘翁茅屋朝来破欲葺，雨雪入户寒无烟。"
        ], 
        "title": "空斋行", 
        "type": "古风", 
        "yun": "先"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "城南遍兰若，兹山何穹窿。", 
            "鞍马上几盘，迫察势犹雄。", 
            "崖昃日半倾，光射东南峰。", 
            "阑干倚峻壁，毫末纷玲珑。", 
            "路回见塔寺，到门罗杉松。", 
            "积翠扶层阶，暝色带远江。", 
            "高殿夜突兀，古木枝巃嵷。", 
            "尚骇仰睇赊，未觉俯历崇。", 
            "细路绕殿角，欲上闻鸣钟。", 
            "扪萝踏深影，林幽径难通。", 
            "悄然心神凄，却顾来惊风。", 
            "下归白云梯，微月光朣胧。", 
            "明当上绝顶，冥搜恣所穷。", 
            "兴剧耿无寐，清宵殊未终。"
        ], 
        "title": "宿牛首", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "男儿远图几年志未得，引领弯弧向属国。", 
            "秋风辞家今始归，颜状惨淡气抑塞。", 
            "忆昨荐士尚书郎，知尔善射闻四方。", 
            "中丞侧耳识名字，辕门长揖生辉光。", 
            "西秦猛士产灵夏，长弓大刀仍善马。", 
            "令与较射丛万人，齐声共呼出君下。", 
            "来趋幕府何逡巡，报国无阶自致身。", 
            "里中轻薄休相笑，陶母厨间正苦辛。"
        ], 
        "title": "送李茂修还山省母", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "丈夫身无羽翰长逼侧，江水滔滔阻相识。", 
            "白首逢君大道间，一笑寒灰吐颜色。", 
            "五山低昂波浪高，扁舟掀舞同秋毫。", 
            "截江破浪赴知己，侯门噂沓讥徒劳。", 
            "世人豪举皆如此，朱弦半绝心欲死。", 
            "颜厚难教伺贵人，舌存未遣忧妻子。", 
            "城中泥淖十尺深，多君款曲投知音。", 
            "宁须百钱一斗酒，自有片语千黄金。", 
            "男儿感激会下泪，莫缘失路沾衣襟。"
        ], 
        "title": "走笔答赠胡京孺（名拱极）", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "少年好文兼爱武，一朝破产谁比数。", 
            "得君昂藏未可轻，不用人看尚如虎。", 
            "嚣然材气凌万夫，安能低头自拜趋。", 
            "旧京公侯拥貔虎，食舍歌鱼知有无。", 
            "书生衮衮登枢要，时清只合容常调。", 
            "何由顿使一军惊，且须先与群儿笑。", 
            "如吾万事无可为，饥来也忍贤妻诮。"
        ], 
        "title": "醉中走笔送茂修赴留京督府幕", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "达士志匡时，经纬随弛张。", 
            "小儒竞枝叶，雕绘攻词章。", 
            "张翁磊落人，所思济时康。", 
            "上下数千年，抵掌如倾囊。", 
            "治乱本代兴，史乘记多方。", 
            "搜罗到根源，补苴见周防。", 
            "贾生著《过秦》，荀卿法后王。", 
            "河汾述元经，斟酌唯行藏。", 
            "惜哉时命违，白首徒栖遑。", 
            "材大不谋身，仅饱核与糠。", 
            "伊余为童儿，见翁吾师旁。", 
            "开口据上坐，大声论兴亡。", 
            "斯岂古人欤，自分不得当。", 
            "何图卅年间，折节夷辈行。", 
            "扣门来相求，令我神扬扬。", 
            "谓余可与言，勖之以自强。", 
            "云堪托子孙，怀此何能忘。", 
            "萧萧伯通庑，峨峨德公床。", 
            "过从风雪晨，斗酒激中肠。", 
            "相彼岁寒松，摧颓阅冰霜。", 
            "孰知岩壑姿，可以栋明堂。"
        ], 
        "title": "赠张翁茂仁二丈", 
        "type": "古风", 
        "yun": "阳"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "弄月燕子矶，江水明见底。", 
            "归客中夜分，橹尽钟逦迤。", 
            "至今白玉光，眼花时欻起。", 
            "醉吟秋钟诗，此图聊借耳。", 
            "心开恍月皎，客好如酒美。", 
            "画师隔前身，习气现弹指。", 
            "眉宇何微茫，兀傲乃似子。", 
            "坐客急捋须，此处不凡矣。", 
            "放笔亦自笑，一戏复尔尔。", 
            "平生澹荡人，饥饿仅免死。", 
            "樽罍遥可呼，瓶罂先见耻。", 
            "天公怜寂寞，突兀来快士。", 
            "破垣行宝彝，空庖出乾胏。", 
            "歌仍落金石，管欲迷宫徵。", 
            "不辞笑脱颐，应防怒切齿。", 
            "此语久欲吞，凭君吐终始。"
        ], 
        "title": "题江月图赠建昌梅子庾（名庆生）", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "送子复行役，前期登北固。", 
            "焦岭宜终宵，江光洗月露。", 
            "挹彼万里流，话此两歧路。", 
            "郡郭未可越，圆景已盈度。", 
            "虎山亦清绝，心赏谐远慕。", 
            "离从自少欢，陈迹况多故。", 
            "昔游矜红颜，双领俄被素。", 
            "悠悠百年间，徒为俗所误。"
        ], 
        "title": "送李长蘅北上二首 其一", 
        "type": "古风", 
        "yun": "遇"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "援毫心常慵，临诀意弥永。", 
            "吾所欲赠子，不语各自领。", 
            "间兹南北居，谁能不怲怲。", 
            "夸人毗荣名，达士劝深省。", 
            "凿方吾自量，輹壮子当骋。", 
            "康路方多虞，窘步亦思整。", 
            "与子尚有心，胡能置形影。"
        ], 
        "title": "送李长蘅北上二首 其二", 
        "type": "古风", 
        "yun": "梗"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "清明寒食山头哭，到处犹传旧风俗。", 
            "无家自愧百年身，有情共伤千里目。", 
            "汉阳渡口柳依依，江风作花雪打衣。", 
            "经旬始过道士洑，五日未离黄鹤矶。", 
            "吴王庙前乌衔肉，又搅崩江作银屋。", 
            "叉鱼艇子不敢行，昼傍官船愁水宿。", 
            "春光忽开三月三，红桃写镜江拖蓝。", 
            "烟花才下两孤北，松楸正在九华南。", 
            "蟂矶亭亭落日孤，春原尽处是芜湖。", 
            "青烟白道人归去，纸钱挂树啼鸢乌。"
        ], 
        "title": "清明舟中", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "茅生轻舟如画阁，自嫌浮家不得泊。", 
            "我栖一楼如冻蝇，跬步出游还不能。", 
            "安得逐子东西去，载酒千斛长如渑。", 
            "买断乌程与顾渚，松醪松风泻花乳。", 
            "兴酣贳我千兔豪，乱扫溪藤落风雨。", 
            "随手澜翻乞与人，自豪快意无所取。", 
            "茅生叩门肝胆露，知我平生重毫素。", 
            "只今十指如悬槌，生花吐颖将何为。", 
            "床头大剑且无用，愧尔徒赠双毛锥。"
        ], 
        "title": "毛锥行", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "闽客不见雪，流霰在鸣琴。", 
            "兹晨何飘瞥，快作崩山音。", 
            "七弦正凝结，万象回幽阴。", 
            "南思九仙远，北望三湘深。", 
            "江水萦后期，春气动前林。", 
            "毋令招隐曲，荒涂空古今。"
        ], 
        "title": "塾巾楼中宋比玉对雪鼓琴余戏作图便面漫题时过娄江因订后期", 
        "type": "古风", 
        "yun": "侵"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "经年不见东林远，闻住峰头看瀑飞。", 
            "古寺正如昏壁画，层湖都作水田衣。", 
            "相逢不厌陶潜饮，细倒松肪貌翠微。"
        ], 
        "title": "闻等慈师在拂水有寄", 
        "type": "古风", 
        "yun": "微"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "曾同学士碧山居，疏栝深房响石渠。", 
            "邀客种莲通载酒，寻僧看竹度篮舆。", 
            "支公好事时调鹤，长者前生是救鱼。", 
            "笔冢草荒门限冷，箧中空拿永和书。"
        ], 
        "title": "怀拂水故居（闻等慈师已化去）", 
        "type": "古风", 
        "yun": "鱼"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "山郭拿舟夜别师，竹房松阁总幽期。", 
            "影堂月落泉呜咽，无复疏帘看弈戺。"
        ], 
        "title": "七夕同受之坐雨偶吮墨作中峰夜雨因忆拂水山居旧事漫书口号二首 其二", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "侍郎载歌奚川图，后人讽歌如按图。", 
            "诗成相示劝之和，才尽气索其如吾。", 
            "枯肠无沈难饮墨，但恣夕歠还朝裤。", 
            "迫来长句谁子敌，况当述祖诗格殊。", 
            "世家文彩剩粉绘，列圣德泽余张铺。", 
            "侯王忠孝遗第宅，江海硕大田泥涂。", 
            "明堂梓材老勿剪，连城宝玉韫莫沽。", 
            "身当承平俗殷富，弦歌耕凿游康衢。", 
            "一川东下百谷应，伟哉二惠钟菰芦。", 
            "风流冠盖四走集，渊深木茂相招呼。", 
            "柳森溪堂读书处，种竹万个中盘纡。", 
            "摩挲商周出彝鼎，啸咏日夕倾觞壶。", 
            "是时景泰富才子，画师剑客兼博徒。", 
            "为梁置驿动成市，百货集杭与苏。", 
            "茅茨晓驱推书犊，瓜锄晚带巢冠乌。", 
            "清门孙枝见隆楝，白云宰树皆连趺。", 
            "画走那知六丁索，图出定有神明扶。", 
            "石田先生上仙久，飘然八景来坐隅。", 
            "焚香盥手再拂拭，袭以锦段红氍毹。", 
            "荐陈家庙侑盏斝，夸燕宗尚㵲笙竽。", 
            "传家信有万金产，识字不独分之无。", 
            "他年会是大手笔，簪橐侍从仍操觚。", 
            "抱看睨视细指点，对客问事时挽须。", 
            "蝇头卷尾复书罢，举手向我重嗟吁。", 
            "天吴耐可补褐缀，宝绘忍复残膏污。", 
            "强歌形秽恍自失，何当白璧邻珷玞。", 
            "咄哉无盐漫刻画，人言东里颦女恐尔愚，胡然东里颦女恐尔愚。"
        ], 
        "title": "和牧斋题沈石田奚川八景图歌", 
        "type": "古风", 
        "yun": null
    }, 
    {
        "author": "程煜", 
        "era": "明", 
        "subtype": null, 
        "text": [
            "窸窸风动帘，潇潇雨在竹。", 
            "蒲柳抽春妍，窗扉媚新绿。", 
            "幽人了无事，得饱睡便足。", 
            "梦醒卧村童，书声出茅屋。", 
            "开门即青山，山山啼啄木。", 
            "此时珠海边，江波何许绿。", 
            "相望千里遥，离愁断相续。", 
            "何日一归舟，孤灯对床宿。"
        ], 
        "title": "春日山斋作寄山舟", 
        "type": "古风", 
        "yun": null
    }, 
    {
        "author": "程煜", 
        "era": "明", 
        "subtype": null, 
        "text": [
            "小园种桃复种松，中间隙地宽数弓。", 
            "种蕉惹雨李惹虫，欲种绿竹摇清风。", 
            "覆以黄土灌以水，数日嫩绿抽葱葱。", 
            "明年箨卸新荫浓，低垂量得遮书窗。", 
            "窗中冰簟四时碧，林下桃花三月红。", 
            "桃花落尽信风急，松声竹声摩碧空。", 
            "閒人时来竹根下，一香一茗携一童，卧读离骚人不逢。"
        ], 
        "title": "种竹", 
        "type": "古风", 
        "yun": null
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "莫恨无钱对菊花，锦城不及早还家。", 
            "张翰岂为鲈鱼脍，马援何惭薏苡车。", 
            "日日行人登剑阁，年年芳草遍天涯。", 
            "纵然三径荒芜尽，尚有垂杨宿暮鸦。"
        ], 
        "title": "答张通山见寄二首 其一", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "大江东注入娄淞，望断天涯是五茸。", 
            "万里风尘双鬓雪，百年昏晓几声钟。", 
            "可知伯乐难为马，莫信诸梁果好龙。", 
            "草木经秋尽摇落，后凋惟有岁寒松。"
        ], 
        "title": "答张通山见寄二首 其二", 
        "type": "律诗", 
        "yun": "冬"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "庭草何由致此祥，云英今日嫁裴航。", 
            "风流总是神仙骨，时世都随富贵妆。", 
            "百子帐开脂粉气，同心带绾郁金香。", 
            "尔家翁婿如冰玉，庆拜花前举寿觞。"
        ], 
        "title": "李守道芍药有一茎而双葩者是日方纳婿咸以为瑞钱国录有诗王梧溪为之序一日持卷来求予题因赋此", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "通山父老思仇览，绛帐诸生待马融。", 
            "要见闾阎他日效，尽知邹鲁旧时风。", 
            "南船美味来蚶蛤，东阁重茵累豹狨。", 
            "讲道从容有馀暇，好题佳句寄征鸿。"
        ], 
        "title": "送张通山赴杨氏西席", 
        "type": "律诗", 
        "yun": "东"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "青云甲第嫌高大，却向东皋别业居。", 
            "有地不栽无用树，满池俱畜可烹鱼。", 
            "每因客至呼狂药，只厌人来乞草书。", 
            "时雨桑麻连夜长，老农相庆道何如。"
        ], 
        "title": "寄仲斋并述草堂新居之乐", 
        "type": "律诗", 
        "yun": "鱼"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "八卦元从一画传，河图出自洛书前。", 
            "谁于太极言无极，数尽先天与后天。", 
            "西蜀君平人服善，长安季主史称贤。", 
            "嗟予学易空头白，寡过仍思再假年。"
        ], 
        "title": "赠郑有孚", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "平泉一废春谁主，开过蔷薇几度花。", 
            "惟有夕阳知世态，不堪芳草遍天涯。", 
            "鹤仙动说千年事，燕子都归百姓家。", 
            "怪见向来歌舞地，何人于此种桑麻。"
        ], 
        "title": "感废", 
        "type": "律诗", 
        "yun": "麻"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "左瞰风波右石湖，云间隐映见浮屠。", 
            "江山入画今犹昔，岁月撺梭日又晡。", 
            "醉笔草书登雪候，征袍旧绣拂天吴。", 
            "不堪临别多愁思，欸乃声中听鹧鸪。"
        ], 
        "title": "登天马山", 
        "type": "律诗", 
        "yun": "虞"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "别时容易见时难，到手深杯莫放閒。", 
            "昔似延平飞剑去，今如合浦得珠还。", 
            "新愁不脱诗中意，旧泪犹存竹上斑。", 
            "何事匆匆又分手，征鞍无计可相攀。"
        ], 
        "title": "云松陆宅之先生以别时容易见时难为起句赋律诗一首送俞原肃之武功予亦续貂", 
        "type": "律诗", 
        "yun": "删"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "老僧谈道席生风，纳得须弥芥子中。", 
            "云磬响时经藏转，天花落处篆烟濛。", 
            "上乘高妙无门入，正觉分明有路通。", 
            "色本是空空是色，谁知非色也非空。"
        ], 
        "title": "次韵彝古鼎题报德方丈壁", 
        "type": "律诗", 
        "yun": "东"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "我亦西郊有草堂，何须定在碧鸡坊。", 
            "桑麻得雨饶生意，榆柳参天尽作行。", 
            "居鹤另存閒地位，种鱼新凿小池塘。", 
            "高情此外犹何慊，只少扁舟系岸傍。"
        ], 
        "title": "草堂杂兴十首 其一", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "我亦西郊有草堂，旁人错比百花庄。", 
            "笔床茶灶皆新置，诗卷图书只旧藏。", 
            "廛隐寄声求菊本，山僧折简送椒秧。", 
            "豪华短促如春梦，不似田家饭力长。"
        ], 
        "title": "草堂杂兴十首 其二", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "我亦西郊有草堂，野花山卉四时香。", 
            "小儿学字涂鸦拙，奴子应门抵鹤长。", 
            "自毁茶经高陆羽，不传琴散陋嵇康。", 
            "太平朝野无遗佚，独为才疏得豹藏。"
        ], 
        "title": "草堂杂兴十首 其三", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "我亦西郊有草堂，石为阶砌土为墙。", 
            "竹间棋局消长夏，树底胡床候晚凉。", 
            "五月新丝登杼柚，四时佳果当糇粮。", 
            "远游多少忘归客，日日邛崃与太行。"
        ], 
        "title": "草堂杂兴十首 其四", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "我亦西郊有草堂，超然与世欲相忘。", 
            "兴来得句追陶谢，閒去抄书补汉唐。", 
            "东里花开时独往，南邻酒熟每先尝。", 
            "浮生已是中年后，镜里何嫌鬓发苍。"
        ], 
        "title": "草堂杂兴十首 其五", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "我亦西郊有草堂，绿阴门巷麦风凉。", 
            "缲车索索鸣中廇，烟火依依接近疆。", 
            "溪女缬裙提瓮汲，邻翁挟俎隔田穰。", 
            "熙熙实有先民乐，不比桃源事渺茫。"
        ], 
        "title": "草堂杂兴十首 其六", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "我亦西郊有草堂，时从野老话农桑。", 
            "匏瓜足食何忧馑，檿柘新栽莫漫伤。", 
            "架上法书兼魏晋，案閒诸子杂荀扬。", 
            "朝耕夜读吾儒事，可不焚膏继夕光。"
        ], 
        "title": "草堂杂兴十首 其七", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "我亦西郊有草堂，苍苔满径石田荒。", 
            "灯前夜寂妻儿语，场下秋晴老弱忙。", 
            "细纺木绵登市价，先砻䆉稏纳官仓。", 
            "开门不见徵租吏，便是田家一小康。"
        ], 
        "title": "草堂杂兴十首 其八", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "我亦西郊有草堂，槿花篱落几斜阳。", 
            "过桥野色分江断，绕屋禽声得树藏。", 
            "㭨子作杯倾绿醑，鲈鱼斫脍抹红姜。", 
            "应门只为溪童懒，客至长令倒屣忙。"
        ], 
        "title": "草堂杂兴十首 其九", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "我亦西郊有草堂，梅花纸帐竹筐床。", 
            "茅柴味薄葱椒烈，榾柮烟消芋栗香。", 
            "为着残棋知胜负，因观通鉴识兴亡。", 
            "何须抵死忧身外，万事无如醉作乡。"
        ], 
        "title": "草堂杂兴十首 其十", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "结茅来住水云边，面壁工夫几岁年。", 
            "已悟佛乘无小大，不知人事有推迁。", 
            "江湖远迹应俱扫，雨露恩深岂独偏。", 
            "井上辘轳移得去，钵盂到处濯清泉。"
        ], 
        "title": "送颙天际入南禅", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "游子廿年来故乡，里闾访旧半存亡。", 
            "买羊上冢逢寒食，骑鹤缠腰对艳阳。", 
            "花信风高红雨急，濠梁水暖白鱼长。", 
            "江南父老临门待，带得亲知字几行。"
        ], 
        "title": "送钱文规回凤阳", 
        "type": "律诗", 
        "yun": "阳"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "犬吠鸡鸣达四郊，依依烟火叠相交。", 
            "时光暗转催农事，海味初来赡客庖。", 
            "细柳绿欺临水树，小桃红傲出墙梢。", 
            "子云寂寞甘衰朽，更有何心作解嘲。"
        ], 
        "title": "清明前二日林泉过予西郊留宿草堂晚步赋诗因次其韵", 
        "type": "律诗", 
        "yun": "肴"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "不见故人三十年，偶闻近况客谈边。", 
            "生涯牢落身犹健，壮志蹉跎发已宣。", 
            "昔日孩提今跨灶，暮年伉俪续调弦。", 
            "旧游踪迹都如梦，觅纸题诗意惘然。"
        ], 
        "title": "寄章彦才", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "时光物色易推迁，虚度青春五十年。", 
            "昼夜本无閒日月，古今同是此风烟。", 
            "伯鸾幸喜妻能敬，世绩惟忧子不贤。", 
            "若问庞公身后事，遗安空有鹿门田。"
        ], 
        "title": "次韵林泉留宿草堂感旧", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "江山如画只依然，陈迹分明在眼前。", 
            "茉莉花开还满路，荔枝树老又增年。", 
            "岩中有客携家隐，马上何人衣锦还。", 
            "信是闽乡文物盛，长歌短句锦连篇。"
        ], 
        "title": "题张伯英画", 
        "type": "律诗", 
        "yun": "先"
    }, 
    {
        "author": "董纪", 
        "era": "明", 
        "subtype": "七言律诗", 
        "text": [
            "茜水塘西第一家，竹篱茅屋枕鸥沙。", 
            "数株画意婆娑柳，三径幽香隐逸花。", 
            "彭泽郎官存故事，吴门老圃共生涯。", 
            "从来因得延年力，晚节优游鬓未华。"
        ], 
        "title": "菊庄为陈孟宣", 
        "type": "律诗", 
        "yun": "麻"
    }, 
    {
        "author": "程敏政", 
        "era": "明", 
        "subtype": null, 
        "text": [
            "席为门，茅盖屋，穷巷萧然媚幽独。", 
            "里中却有张氏翁，能识陈郎非碌碌。", 
            "有女不嫁王侯族，愿与陈郎侍栉沐。", 
            "陈郎居处非楼台，席门终日凌风开。", 
            "巍冠时有长者来，车轮马足飞黄埃。", 
            "蛟螭自古困泥滓，男儿岂久居蒿莱。", 
            "伟哉陈郎被戎服，从赤龙，逐秦鹿，宰制天下如宰肉。", 
            "分茅既受五侯封，秉钧更享千钟禄。", 
            "张氏女，鬓未苍，鱼轩命服何煌煌。", 
            "始知乃翁眼力长，何事儿孙废绳武，不知门外有韦郎。"
        ], 
        "title": "门有车马客行", 
        "type": "乐府曲辞", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "周穆王，挟造父。", 
            "乘飞黄，谒王母。", 
            "晓驰黄泽西，夜宿瑶池浒。", 
            "一曲蟠桃宴未终，玉帛纷纷向徐土。", 
            "回首西京路脩阻，纵有飞黄竟何补。", 
            "君不见汉高侧室儿，能却千里马。", 
            "拱手垂衣治天下，南粤称臣无叛者。"
        ], 
        "title": "君马黄", 
        "type": "乐府曲辞", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "君子如处子，一生当守身。", 
            "愿学段干木，不学宋东邻。"
        ], 
        "title": "墙上难为趋行", 
        "type": "乐府曲辞", 
        "yun": "真"
    }, 
    {
        "author": "程敏政", 
        "era": "明", 
        "subtype": null, 
        "text": [
            "安汉公，将进酒，蝮蛇蜿蜒持在手。", 
            "未央宫中日将酉，一杯才入君王口。", 
            "六宫便作招魂啼，太后朝来号王母。", 
            "君不见申氏子，伶其身，内庭侍宴将及晨。", 
            "坐中起为寿，刃此手足亲。", 
            "申氏子，长眉颦，夺取一吸如饮醇。", 
            "肝脑不惜涂宫裀，吁嗟此意宁求伸。", 
            "不忍他人害兄弟，何况自己忘君臣。", 
            "安汉公，非得计，四海孤身葬无地。", 
            "早知今日反羞伶，何似当初莫称帝。"
        ], 
        "title": "将进酒", 
        "type": "乐府曲辞", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "雉堞连云起，秦城属汉家。", 
            "更无丞相犬，犹有故侯瓜。"
        ], 
        "title": "驱车上东门行", 
        "type": "乐府曲辞", 
        "yun": "麻"
    }, 
    {
        "author": "程敏政", 
        "era": "明", 
        "subtype": null, 
        "text": [
            "魏公好色不知足，爱子已为张绣戮。", 
            "归来不悔旧时差，临河更把高台筑。", 
            "台上美人如万花，日日歌管声諠哗。", 
            "老瞒自欲比西伯，内则何似周王家。", 
            "当时美人浪自许，各逞新妆奉新主。", 
            "岂徒媚惑令主昏，冶容诲淫吾不与。", 
            "君不见邺中长想二乔来，有心不到黄公女。"
        ], 
        "title": "铜雀妓", 
        "type": "乐府曲辞", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "十二峰头云似絮，十二峰下翻盆雨。", 
            "朝朝暮暮雨复晴，不知谁是阴晴主。", 
            "中有美人高髻鬟，神宫杳杳居深山。", 
            "人间有路不可往，云屏雾障愁跻攀。", 
            "怀王夜宿无人共，忽有山灵入幽梦。", 
            "醒来不见意中人，但觉阳台曙光动。", 
            "侍臣宋玉多才名，高唐一赋深有情。", 
            "自言亲到巫山里，美人再会如平生。", 
            "云雨当年只如此，襄王却是无名子。", 
            "后人不解真是非，误把遗迹著诗史。", 
            "巫山高，高嶙峋，楚宫花木今几春。", 
            "何时倚棹危峰下，一吊襄王父与臣。"
        ], 
        "title": "巫山高", 
        "type": "乐府曲辞", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "明妃本是巫山女，貌美如花解人语。", 
            "家门正对楚王台，惯听乡人说云雨。", 
            "一朝被选入汉宫，几年不识天子容。", 
            "宫车日日向何所，鱼钥只把长门封。", 
            "象床不寐心如捣，自惜红颜暗中老。", 
            "裴回顾影泪双垂，生死不如台下草。", 
            "胡王欲得汉家姬，六宫尽蹙双蛾眉。", 
            "孤怀不觉心语口，犹胜永巷常凄其。", 
            "欣然独上毡车里，胡王得之惊且喜。", 
            "短箫吹出霸陵桥，两两雎鸠水中起。", 
            "古城北去多战场，黄沙白草春无光。", 
            "多情自得虏庭乐，回首汉月空茫茫。", 
            "打围夜向阴山宿，更为胡王理丝竹。", 
            "汉家莫悔误和戎，琵琶不是思归曲。"
        ], 
        "title": "明妃曲", 
        "type": "乐府曲辞", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "有崇不道干天诛，西伯杖钺登戎车。", 
            "夜发渭水滨，晓至岐山隅。", 
            "朱丝履结忽自解，玉帐彳亍难为趋。", 
            "左顾颠适右闳散，冠剑济济非庸奴。", 
            "低头自结双带子，大圣自与常人殊。", 
            "呜呼大圣自与常人殊，溺冠骑项将何如。"
        ], 
        "title": "结袜子 其一", 
        "type": "乐府曲辞", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "梁王未赴宣武军，崇勋殿上酬元勋。", 
            "君臣面庆若鱼水，心腹戈矛人不闻。", 
            "天容惨淡愁风云，舄带忽解双龙纹。", 
            "特敕梁王手亲结，左右不敢生纷纭。", 
            "老奸长跪黼座下，浃背汗流如救焚。", 
            "呜呼天子贱役尔当结，砀山贼徒何足云。"
        ], 
        "title": "结袜子 其二", 
        "type": "乐府曲辞", 
        "yun": "文"
    }, 
    {
        "author": "程敏政", 
        "era": "明", 
        "subtype": null, 
        "text": [
            "幕府勋劳应日盛，军储曾赞几元戎。"
        ], 
        "title": "古城驿遇南京参赞机务兵部尚书薛公诗以送之并谢惠粲 其二", 
        "type": "句", 
        "yun": "东"
    }, 
    {
        "author": "程敏政", 
        "era": "明", 
        "subtype": null, 
        "text": [
            "阴霭如滋稚麦，野风时振枯桑。", 
            "午市方趍南店，早行已届东昌。"
        ], 
        "title": "过南镇店二首 其一", 
        "type": "六言诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": null, 
        "text": [
            "林外依依烟火，道中辘辘车声。", 
            "废碣犹传蒙古，短亭正及荏平。"
        ], 
        "title": "过南镇店二首 其二", 
        "type": "六言诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": null, 
        "text": [
            "隔宿风销野际，登时日出林端。", 
            "牛羊自占坡暖，鹅鸭不知水寒。"
        ], 
        "title": "池河驿山行二首 其一", 
        "type": "六言诗", 
        "yun": "寒"
    }, 
    {
        "author": "程敏政", 
        "era": "明", 
        "subtype": null, 
        "text": [
            "古寺火烧梵塔，空坛水没田塍。", 
            "行人时复驻马，野老适来负薪。"
        ], 
        "title": "池河驿山行二首 其二", 
        "type": "六言诗", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "皋亭山前竹铺，临平镇下桑园。", 
            "北岸方收缆索，东风忽动樯幡。"
        ], 
        "title": "道中六言", 
        "type": "六言诗", 
        "yun": "元"
    }, 
    {
        "author": "程敏政", 
        "era": "明", 
        "subtype": null, 
        "text": [
            "驿店萧萧雨落，水村喔喔鸡鸣。", 
            "推枕偶然梦觉，沿河已有人行。"
        ], 
        "title": "宿迁早发", 
        "type": "六言诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": null, 
        "text": [
            "趣在窗前不剪，梦从池上初归。", 
            "但觉光风到手，犹疑清露沾衣。"
        ], 
        "title": "春草便面为汪思恭题", 
        "type": "六言诗", 
        "yun": "微"
    }, 
    {
        "author": "程敏政", 
        "era": "明", 
        "subtype": null, 
        "text": [
            "词客初停尘鞅，鍊师相约楼居。", 
            "赤日正过林樾，好风时到庭除。"
        ], 
        "title": "宿万山观六言四首 其一", 
        "type": "六言诗", 
        "yun": "鱼"
    }, 
    {
        "author": "程敏政", 
        "era": "明", 
        "subtype": null, 
        "text": [
            "石磴盘回九折，山房小结三间。", 
            "酷暑因风尽扫，道心与鹤俱閒。"
        ], 
        "title": "宿万山观六言四首 其二", 
        "type": "六言诗", 
        "yun": "删"
    }, 
    {
        "author": "程敏政", 
        "era": "明", 
        "subtype": null, 
        "text": [
            "灯影半窗冉冉，垆薰一炷亭亭。", 
            "多病思投白社，老人为说丹经。"
        ], 
        "title": "宿万山观六言四首 其三", 
        "type": "六言诗", 
        "yun": "青"
    }, 
    {
        "author": "程敏政", 
        "era": "明", 
        "subtype": null, 
        "text": [
            "一派滩声东去，满空月色西流。", 
            "但觉梦游尘外，不知身宿山头。"
        ], 
        "title": "宿万山观六言四首 其四", 
        "type": "六言诗", 
        "yun": "尤"
    }, 
    {
        "author": "程敏政", 
        "era": "明", 
        "subtype": null, 
        "text": [
            "墟落莫烟相望，板桥春涨初平。", 
            "未放渔家艇子，疑闻塔院钟声。"
        ], 
        "title": "题画", 
        "type": "六言诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": null, 
        "text": [
            "官舍平临御水，龙楼远见飞檐。", 
            "坐想先生泚笔，静呼童子钩帘。", 
            "颜氏心斋已久，杜陵诗律方严。", 
            "阳春欲和未得，斜日犹悬塔尖。"
        ], 
        "title": "和副詹杨先生府中斋宿忆弟六言八句诗韵二首 其一", 
        "type": "六言诗", 
        "yun": "盐"
    }, 
    {
        "author": "程敏政", 
        "era": "明", 
        "subtype": null, 
        "text": [
            "青坊斋宿几度，十年斗杓转东。", 
            "池草梦回恻恻，泥缄诗寄重重。", 
            "玄经喜得时听，姜被何须夜同。", 
            "真似兼葭玉树，不惭瓦缶黄钟。"
        ], 
        "title": "和副詹杨先生府中斋宿忆弟六言八句诗韵二首 其二", 
        "type": "六言诗", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "有严辟廱，四方之则。", 
            "孰其师之，一人孔硕。", 
            "眷此硕人，明德是崇。", 
            "穆其家风，自清惠公。", 
            "侍禁有声，出教国子。", 
            "横金服绯，再命伊始。", 
            "戟门夜启，舍菜于庭。", 
            "硕人顾瞻，是仪是刑。", 
            "朝鼓镗镗，硕人升坐。", 
            "诸生执经，或右或左。", 
            "相帝之治，爰藉群才。", 
            "迟此硕人，乐哉斯培。", 
            "材成孔多，功亦云懋。", 
            "耆俊之求，入副元后。", 
            "允兹明良，庶事攸康。", 
            "蔚有耿光，吾道之昌。"
        ], 
        "title": "辟廱", 
        "type": "四言诗", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "义兴之郊，有山隆隆。", 
            "孰窆其亲，有孝徐公。", 
            "有庐萧萧，倚山之麓。", 
            "徐公是居，哀慕孔笃。", 
            "爰有鸠二，来巢于梁。", 
            "其色缟缟，如君子裳。", 
            "雁雁于飞，日泳于渚。", 
            "濯濯其仪，扰而不去。", 
            "观者动色，异口同词。", 
            "有瑞徐公，维天锡之。", 
            "一锡不已，乃至于再。", 
            "发彼庆源，如水斯溉。", 
            "济济徐公，改服来朝。", 
            "贰命秩宗，维庆之昭。", 
            "允显其身，亦显其子。", 
            "奕世光荣，维庆之似。", 
            "维孝锡类，庆与之俱。", 
            "孰瑞之诬，而大其闾。", 
            "庆也无涯，勖哉令德。", 
            "匪瑞之夸，繄孝之式。"
        ], 
        "title": "双瑞", 
        "type": "四言诗", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "有堂渠渠，有客佖佖。", 
            "言思其亲，日甚一日。", 
            "堂上有山，堂下有江。", 
            "伊亲之思，江山靡长。", 
            "赫赫宫保，维客之季。", 
            "煌煌命书，屡贲于隧。", 
            "客拜稽首，家庆孔延。", 
            "维菽与水，下不及泉。", 
            "乃作斯堂，奉妣暨考。", 
            "若著若存，于以终老。", 
            "繄罔极兮，孰逃亲仁。", 
            "越终慕兮，孰非子身。", 
            "客哉孝思，亦既耄矣。", 
            "德既邵矣，式克肖矣。", 
            "孝思维则，世徵于堂。", 
            "爰锡厥类，斯堂之光。"
        ], 
        "title": "思亲堂", 
        "type": "四言诗", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "有寿者鞠，其色孔黄。", 
            "月日维九，荐此令芳。", 
            "有寿者鞠，其味孔甘。", 
            "和以醇酒，礼庭燕酣。", 
            "诞是花辰，维泌焦父。", 
            "异世同生，曾大二祖。", 
            "维泌焦父，子为从臣。", 
            "有来恩纶，及是花辰。", 
            "永言礼庭，鞠本坚好。", 
            "载植载培，对尔寿考。", 
            "永言礼庭，鞠蘤滋蕃。", 
            "积庆开先，宜尔孙玄。"
        ], 
        "title": "寿鞠", 
        "type": "四言诗", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "维雪皓皓，言积其崖。", 
            "匪伊梅兮，孰鬯予怀。", 
            "乃赓载歌，其音孔嘉。", 
            "岁寒有盟，愿与之偕。", 
            "维崖嵚嵚，言冱其雪。", 
            "匪伊梅兮，孰□岩穴。", 
            "载传之图，其色孔洁。", 
            "有盟岁寒，我心则说。"
        ], 
        "title": "雪崖操二章", 
        "type": "四言诗", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "有翼者丘，在国之隅。", 
            "有屹者碑，在墓之衢。", 
            "孰藏于斯，山回川抱。", 
            "曰定兴王，维国元老。", 
            "繄定兴王，维国虎臣。", 
            "不世之功，视彼交人。", 
            "维交有州，故中国地。", 
            "孰遣弗庭，而自为异。", 
            "王往征之，如鹰之扬。", 
            "殄贼于荒，脱人于汤。", 
            "还定招来，乃郡乃邑。", 
            "告功庙社，礼绝班级。", 
            "功既往矣，而弗及详。", 
            "家乘无徵，闻者孔伤。", 
            "济济嗣公，今天子傅。", 
            "爰访爰蒐，得上功簿。", 
            "如获拱璧，如还大弓。", 
            "奉告于祠，天相予衷。", 
            "乃属钜公，爰辑爰次。", 
            "大书特书，神畀予志。", 
            "乃刻贞珉，金薤青瑶。", 
            "远映宸奎，上逼璇霄。", 
            "松柏丸丸，奰𧹈矗矗。", 
            "蛟螭蜿蜿，后土骇肃。", 
            "碑既树矣，忽炳其灵。", 
            "有芝来生，一本九茎。", 
            "数协阳爻，状若云朵。", 
            "孰幻之根，孰名之蓏。", 
            "其色正黄，毓秀中央。", 
            "其本紫兮，载扬其芳。", 
            "守者走告，观者如堵。", 
            "谓此奇祥，匪今斯古。", 
            "维王之功，愈远而明。", 
            "维公之孝，弥久而贞。", 
            "芝生于房，于汉中叶。", 
            "祝国之釐，明明载牒。", 
            "芝见于庭，有晋世臣。", 
            "兆家之昌，孙子振振。", 
            "维王之功，震于南土。", 
            "与国咸休，盟在册府。", 
            "维王之后，世显中朝。", 
            "如石如玄，横玉珥貂。", 
            "享祠巍巍，王在中寝。", 
            "公子是承，有苾其饮。", 
            "俎豆煌煌，王降于堂。", 
            "公孙是将，维食之香。", 
            "天显相王，河间之胄。", 
            "维本之固，而末之茂。", 
            "天显相王，三冈之阡。", 
            "剑舄之传，维吉之延。", 
            "史臣作诗，以颂厥美。", 
            "一章之荣，百世之纪。"
        ], 
        "title": "芝颂", 
        "type": "四言诗", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "野哭者谁，子伊氏维。", 
            "顾弗安于，寝言思其。", 
            "父言升其，堂言抚其。", 
            "床音容无，方乃筑室。", 
            "于场匪言，斯扬维以。", 
            "永伤维草，萋萋维木。", 
            "繄繄于今，三年而身。", 
            "之痗兮而，志弗馁兮。", 
            "日往于田，号泣于天。", 
            "有鸟有𤠔，亦子是怜。", 
            "维孝思则，然孰吴之。", 
            "区而有斯，士孰顾之。", 
            "宗而有斯，子维士子。", 
            "兮家之纪，兮里之砥。", 
            "兮维士子，兮亦孔之。", 
            "名维有司，之称维帝。"
        ], 
        "title": "野哭", 
        "type": "四言诗", 
        "yun": null
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "閒将乡思倚层霄，吴楚乾坤共泬漻。", 
            "鹦鹉洲前催作赋，凤凰台上忆吹箫。", 
            "山连秦望三神近，湖似浔阳九派消。", 
            "一自明珠还海曲，采风应到弄珠谣。"
        ], 
        "title": "题平湖弄珠楼呈萧象林使君二首 弄珠汉水遗事使君汉阳人而平湖亦有汉瑭又称鹦鹉湖于弄珠差合 其一", 
        "type": "律诗", 
        "yun": "萧"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "茂宰能将吏隐兼，楼开山岳散江潭。", 
            "芝兰一一分湘浦，杨柳依依似汉南。", 
            "地有骊龙供照乘，人如黄鹤解停骖。", 
            "欲知交甫遗珠事，历落星辰逗短檐。"
        ], 
        "title": "题平湖弄珠楼呈萧象林使君二首 其二", 
        "type": "律诗", 
        "yun": null
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "日月旂常姓字悬，铙歌凯曲舞衣前。", 
            "师行长子标铜柱，帝念封君此渭川。", 
            "摩顶麒麟堪入画，盟书带砺永相传。", 
            "上公九命君家事，次第承恩巳六篇。"
        ], 
        "title": "郭青螺六命册", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "当年高隐傲千峰，搜得峨眉偃盖松。", 
            "出蛰苍龙呈怪状，游空云鹤见遗踪。", 
            "居然玉局铭三植，不向金泥羡五封。", 
            "顾我亦衔风木恨，并刀一为剪吴淞。"
        ], 
        "title": "题秦中李筼谷黄门偃松图", 
        "type": "律诗", 
        "yun": "冬"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "双旌迢递出三巴，驿路寒梅千树花。", 
            "怅别那堪标物序，宠行犹喜借年华。", 
            "江南有信探应早，水部多才价欲誇。", 
            "陇首残枝如可寄，莫令书问阻天涯。"
        ], 
        "title": "题孙明府梅花诗册", 
        "type": "律诗", 
        "yun": "麻"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "帆前送目四天无，长泖云涛接具区。", 
            "不以盈虚随海月，直于伯仲□江湖。", 
            "澄鲜空水通禅观，浩荡烟波混钓徒。", 
            "莫道行吟惟泽畔，采华幽兴未能孤。"
        ], 
        "title": "秋日泛泖四首 其一", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "九点芙蓉堕淼茫，平川如掌揽秋光。", 
            "人从隐后称湖长，水在封中表谷王。", 
            "日落鱼龙骄夜壑，霜清钟磬度寒塘。", 
            "浮生底阅风波险，欲问蒹葭此一方。"
        ], 
        "title": "秋日泛泖四首 其二", 
        "type": "律诗", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "白芷青兰夙有盟，浮天一叶带鸥轻。", 
            "几经陵谷长为沼，似障波涛复化城。", 
            "渔浦每看罾在屋，莼乡宁怅食无羹。", 
            "只疑重向潇湘道，试听参差野赛声。"
        ], 
        "title": "秋日泛泖四首 其三", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "遂作浮家海上翁，迢遥烟艇泬漻空。", 
            "青螺拔地存尧市，白马凌波立梵宫。", 
            "客有入吴观欲止，吾将泛斗路非穷。", 
            "不须更喻迷津筏，自得遗珠象罔中。"
        ], 
        "title": "秋日泛泖四首 其四", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "秋风牛渚不堪过，回首游踪感怆多。", 
            "名手自传裙练在，壮心其柰佩刀何。", 
            "广陵无复闻流水，华表空知怨逝波。", 
            "稍解当年招隐意，湖天渺渺一渔蓑。"
        ], 
        "title": "秋日泛泖因读先师莫中江之什忽又十五年感旧怀贤再赋呈唐明府君公 其一", 
        "type": "律诗", 
        "yun": "歌"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "楼船箫鼓重沾巾，莫以玄亭问水滨。", 
            "白雪久沉空谷响，黄金难铸五湖人。", 
            "搴芳楚泽情何重，洒墨萧斋迹未尘。", 
            "是处凉秋摇落恨，不逢唐勒与谁陈。"
        ], 
        "title": "秋日泛泖因读先师莫中江之什忽又十五年感旧怀贤再赋呈唐明府君公 其二", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "天畔峰形望里微，到来烟霭破岩扉。", 
            "半空疏梵虚无落，上界天花历乱飞。", 
            "百里湖光开水镜，一山云气晃人□。", 
            "何须回首听钟后，巳觉青莲社可依。"
        ], 
        "title": "天马山游眺", 
        "type": "律诗", 
        "yun": "微"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "沐日相将竹下群，芙蓉十里净京氛。", 
            "故园风景能无忆，是处燕吴总不分。", 
            "饮马倒窥临水树，惊凫忽断宿潭云。", 
            "尘缨坐染青莲气，会遣东林社里闻。"
        ], 
        "title": "龙王寺观荷", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "南村欣赏数从君，积水窥天淼不分。", 
            "岂向尧年歌石烂，将无楚泽混鱼群。", 
            "怀人几失空梁月，泛宅遥连极浦云。", 
            "顾我玉杯书未就，何当行药逗斜曛。"
        ], 
        "title": "陆君策畸墅问水二首 其一", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "湿云终日拥巢居，似尔沉冥得晏如。", 
            "隐向北山无怨鹤，乐期濠濮有鯈鱼。", 
            "亦知仲蔚蓬心长，肯信王猷竹兴疏。", 
            "总使田园生事拙，幽人只解爱吾庐。"
        ], 
        "title": "陆君策畸墅问水二首 其二", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "因看竞渡狎江湖，转觉中流贱一壶。", 
            "骚客赋湘心尚苦，没人蹈水胆何粗。", 
            "风传鼍鼓齐扬帜，势入骊渊欲探珠。", 
            "见说筹笾劳仄席，渔矶可有梦来无。"
        ], 
        "title": "京口观水嬉呈姜养冲", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "舟随五曲棹歌行，百叠松篁绕画楹。", 
            "直与列仙争选胜，不妨游子自寻盟。", 
            "隔溪云色沉峰色，逢夜滩声映瀑声。", 
            "莫是乘槎星汉上，试将名姓问君平。"
        ], 
        "title": "武夷陈司马云窝二首 其一", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "司马何年赋遂初，幔亭深处结精庐。", 
            "蔽亏日月开天小，出没烟岚入槛虚。", 
            "峡口忽闻猿叫断，沙痕时印虎踪疏。", 
            "跨君池上冲霄翮，搆取清微大洞书。"
        ], 
        "title": "武夷陈司马云窝二首 其二", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "榆关霜薄授衣初，莽莽平沙度软舆。", 
            "赴阙几逢鸿渐侣，望乡犹阻雁来书。", 
            "曲生风味邢醪近，羽客差池枕梦虚。", 
            "漫咏陶诗当黄菊，倦游终自爱吾庐。"
        ], 
        "title": "邯郸夜宿", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "急管繁弦写竹枝，听来不作异乡悲。", 
            "六千君子旧名将，两队美人新教师。", 
            "遂许羁心抛绿醑，可无佳句比红儿。", 
            "若论湖海鸥盟在，再入花源未可知。"
        ], 
        "title": "清源狄将军席上观女乐", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "凌烟世业带河盟，手握风云护汉京。", 
            "几试韬钤无对垒，即论诗句亦长城。", 
            "朋簪夜散莲花幕，刁斗秋闲细柳营。", 
            "若向燕然磨片石，属铭宁复藉班生。"
        ], 
        "title": "李临淮太保惟寅席上", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "名园占领艳阳多，未以沉冥废啸歌。", 
            "坐竹兴仍修褉后，看花愁奈送春何。", 
            "窗前散绮摇书带，台畔凝香乱钵罗。", 
            "莫向花丛问姚魏，年来蝶梦不曾过。"
        ], 
        "title": "冯元成第观牡丹", 
        "type": "律诗", 
        "yun": "歌"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "画省谁兼吏隐名，酒人只合向公荣。", 
            "河明忽散朝峰爽，砧响遥翻夕籁清。", 
            "千里莼羹回客梦，七襄诗句属长城。", 
            "狂来星汉低相倚，肯信秋风独旅情。"
        ], 
        "title": "七夕集杯比部", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "滹沱秋色飒邢关，宣武风流此共攀。", 
            "客有清班同豹尾，时当高会比龙山。", 
            "营开细柳闻笳发，觞引茱萸听漏殷。", 
            "戏马正于戎马候，邀欢暂借枕戈闲。"
        ], 
        "title": "九日同姚纳言过张蓬玄中丞官署", 
        "type": "律诗", 
        "yun": "删"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "九流清鉴属方甄，成德军声紫电振。", 
            "帝念股肱三辅重，师中耳目一时新。", 
            "应多泛水依莲幕，无复驱车避柏人。", 
            "为问累累金虎印，谁能先徙突前薪。"
        ], 
        "title": "柏乡道中寄张蓬玄中丞（自吏部出抚上谷）", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "玉井青莲秋正芬，函关紫气昼氤氲。", 
            "史公同姓诸王表，天老真形五岳文。", 
            "眉宇故应龙有种，烟霞只恋鹤为群。", 
            "无能授简训枚马，远想雄风礼白云。"
        ], 
        "title": "詶临潼王二首 其一", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "端居空谷感离群，万里论交见国君。", 
            "等是策书分五社，谁能笔阵扫千军。", 
            "怀人大小淮山桂，飞梦东南吴会云。", 
            "莫以雄才求自试，词坛赤帜有閒勋。"
        ], 
        "title": "詶临潼王二首 其二", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "七十二峰山下居，五千四百藏中书。", 
            "文人自具生天慧，吏部今为选佛除。", 
            "恍惚之间含有象，涅槃能度尽无馀。", 
            "惭余学殖多荒落，祗作空玄老蠹鱼。"
        ], 
        "title": "詶虞德园吏部", 
        "type": "律诗", 
        "yun": "鱼"
    }, 
    {
        "author": "程敏政", 
        "era": "明", 
        "subtype": null, 
        "text": [
            "萧萧阴雨渐经旬。", 
            "有意暗摧春。", 
            "林鸠来往缘何事，声不住、故恼征人。", 
            "没脚泥壅岸尾，打头风断河漘。", 
            "篷推蓬、偏感异乡身。", 
            "归梦夜来频。", 
            "江南江北家千里，心随舵去住无因。", 
            "兀坐悄然自数，半生多少苦辛。"
        ], 
        "title": "风入松 草桥阻风雨作", 
        "type": "词", 
        "yun": "真"
    }, 
    {
        "author": "程敏政", 
        "era": "明", 
        "subtype": null, 
        "text": [
            "草长沙露尖，风急波生绉。", 
            "两个渔郎任意行，不问谁先后。", 
            "纶竿腥乍收，饭甑香初透。", 
            "回首相呼好放船，正是潮生候。"
        ], 
        "title": "卜算子 题汪汝温便面", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "沙口系兰桡。", 
            "初退溪潮。", 
            "石成山路树成桥。", 
            "又见一番新稻熟，犹未趋朝。", 
            "野寺晚钟敲。", 
            "声到书巢。", 
            "此身何日伴渔樵。", 
            "少答君恩寻旧隐，细和山谣。"
        ], 
        "title": "浪淘沙 八月九日早至南山庵", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "九月南山，犹未觉、园林秋意。", 
            "无远近、丹枫黄叶，翻成佳丽。", 
            "风外磬声知有寺，云中犬吠疑无地。", 
            "见孤峰、淡淡扫蛾眉，当空际。", 
            "脩竹里，柴门闭。", 
            "古木下，渔舟系。", 
            "更牛背两两，儿童相戏。", 
            "素练摇江明一鹭，黄云漫陇飞双雉。", 
            "喜农家、细麦早纤纤，青如罽。"
        ], 
        "title": "满江红 南山道中晚秋", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "喜年方耳顺，何遽尔赋归田。", 
            "想十载红尘，题舆佐岳，连宵清梦，先到林泉。", 
            "抽身急流而退，任攀辕无计可留延。", 
            "万里蓬瀛身近，一州父老情牵。", 
            "故园松菊正依然。", 
            "晚景乐无边。", 
            "看满载图书，芸霏别舸，倾城冠盖，云拥离筵。", 
            "酌杯起、为公寿，问几人舒卷似公贤。", 
            "海上耆英会启，日边循吏名传。"
        ], 
        "title": "木兰花慢 赠通守娄公致政还乡有序", 
        "type": "词", 
        "yun": "先"
    }, 
    {
        "author": "程敏政", 
        "era": "明", 
        "subtype": null, 
        "text": [
            "满意鳌山，一天星月交相射。", 
            "春霖无藉。", 
            "误却千金夜。", 
            "院落沉沉，坐看灯花谢。", 
            "情难写。", 
            "佳期再也。", 
            "须问天公借。"
        ], 
        "title": "点绛唇 元夕大雨", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "喜遇元正节。", 
            "想会合贞元，挺生材杰。", 
            "曾仗雕戈提虎旅，荡扫狼烟灰灭。", 
            "问旧将、谁优谁劣。", 
            "七十年来勋业遂，置阴符、却访还丹诀。", 
            "庆初度，华筵设。", 
            "萧萧两鬓飞晴雪。", 
            "看膝前、桂枝秀颖，兰芽香茁。", 
            "冠盖盈庭丝管沸。", 
            "银瓮椒花酒冽。", 
            "更休问、乌圆兔缺。", 
            "但祝年年春不老，比乔松、晚翠根盘铁。", 
            "奏一调，长生阕。"
        ], 
        "title": "金缕曲 月正元日寿董都督", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "天启家筵，连开寿域，总值芳辰。", 
            "喜位进储端，新悬印绶，恩加阃正，久奉丝纶。", 
            "霜拂华㒹，霞明丹颊，甲子而今才一巡。", 
            "鸣珂巷，见长庚彻夜，瑞霭凌晨。", 
            "膝前双玉，也何用、斑衣能悦亲。", 
            "看才压秋曹，方恢宦辙，名需春榜，更冠儒绅。", 
            "曲度南词，酒传内酝。", 
            "珠履纷纷来众宾。", 
            "偕老处，问几番蒲柳，得似松筠。"
        ], 
        "title": "沁园春 寿少詹学士镜川杨公", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "高才无愧霜台佐。", 
            "荆楚地人相贺。", 
            "谁遣阳由滩下过。", 
            "烟水迷茫，风花飘堕，不及茶毗大。", 
            "清流肯受黄尘涴。", 
            "空怅望、吴山恨无奈。", 
            "岁月纷纷如蚁磨。", 
            "夕阳芳草，断蓬孤柁，忍读招魂些。"
        ], 
        "title": "青玉案 哀郭用章佥宪", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "花甲才周又一年。", 
            "药轩初度敞华筵。", 
            "句分池草千金重，春试阶蓂四叶全。", 
            "娱綵服，听朱弦。", 
            "主人如鹤酒如川。", 
            "愿言铁瓮金山景，百岁常供几杖前。"
        ], 
        "title": "鹧鸪天 寿费司业兄药轩君六十", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "奉萱堂上，人争道、七十古来稀有。", 
            "满面春潮双鬓雪，天教乐寿。", 
            "清惠家风，文庄壸政，宦族传来久。", 
            "喜逢诞日，婺星光，映台斗。", 
            "好是一颗明珠，三秋高捷，拟占青云首。", 
            "膝下诸孙森立，綵服相辉左右。", 
            "东海桃红，洞庭橘熟，同荐松花酒。", 
            "愿期千岁，瑶池重会金母。"
        ], 
        "title": "念奴娇 寿叶文庄公夫人 耿清惠公女上舍晨母也", 
        "type": "词", 
        "yun": "有"
    }, 
    {
        "author": "程敏政", 
        "era": "明", 
        "subtype": null, 
        "text": [
            "七十高年，冰壑老、重逢华旦。", 
            "喜江上、白鸥新社，初分一半。", 
            "句曲道人朝送酒，武夷仙子晴张幔。", 
            "望弧南、一点老人星，当空烂。", 
            "抚桑柘，无羁绊。", 
            "有松竹，堪娱玩。", 
            "更埙篪迭奏，儿童争看。", 
            "爱国久惊霜鬓短，怡年未觉朱颜换。", 
            "愿自今、花甲两周来，从头算。"
        ], 
        "title": "满江红 寿盛都宪七十", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "每岁到花朝，正当称寿。", 
            "青鸟将书报金母。", 
            "一周花甲，重见春杓回斗。", 
            "喜看华发映，朱颜久。", 
            "白傅盟勋，窦郎腾茂。", 
            "有福能如太君否。", 
            "凤冠霞帔，笑指东风蒲柳。", 
            "满听新曲度，长生酒。"
        ], 
        "title": "感皇恩 寿故大司马白夫人 编修秉德之母", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "风叶走庭阶。", 
            "月上书斋。", 
            "隔墙寒影舞松钗。", 
            "数尽残更人不寐，无奈幽怀。", 
            "酾酒断溪涯。", 
            "题遍苍崖。", 
            "病来耽误几青鞋。", 
            "不待一分林下福，也共时乖。"
        ], 
        "title": "浪淘沙 十月十四日病中经宿不寐枕上作", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "稠木阴阴一里春。", 
            "松喜津津，梅喜津津。", 
            "画堂开宴庆佳辰。", 
            "主也精神，客也精神。", 
            "花甲才周第一巡。", 
            "岁又更新，曲又更新。", 
            "愿期遐算比灵椿。", 
            "不是尧人，谁是尧人。"
        ], 
        "title": "一剪梅 庆汪本亨六十寿词并引", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "传柑节候雨初晴。", 
            "灯满山城，月满山城。", 
            "画堂围坐夜三更，墙外歌声，席上歌声。", 
            "可人添送紫金罂。", 
            "未解春酲，又犯春酲。", 
            "不辞扶醉卧前楹，客也多情，主也多情。"
        ], 
        "title": "一剪梅 庚戌元夕饮文远家", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "春雨夜如何。", 
            "花靥红多。", 
            "窗前黄鸟数声过。", 
            "斜挂氅衣初睡起，日上庭柯。", 
            "人世苦奔波。", 
            "两鬓霜皤。", 
            "争如溪上理渔蓑。", 
            "笑问东风来几阵，酒满香螺。"
        ], 
        "title": "浪淘沙令 四景乐道辞 其一", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "竹院好风凉。", 
            "洗尽炎光。", 
            "呼童閒试水沈香。", 
            "数卷南华看未了，且困藤床。", 
            "官道暗尘黄。", 
            "四体流浆。", 
            "可能知有翠寒堂。", 
            "尽日茶瓜留客坐，一调沧浪。"
        ], 
        "title": "浪淘沙令 四景乐道辞 其二", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "秋意到郊亭。", 
            "水褪沙汀。", 
            "金茎香泻瓮头青。", 
            "柱杖西畴看稻了，细检丹经。", 
            "蒲柳最先零。", 
            "羲驭难停。", 
            "旧时交友似晨星。", 
            "惟有黄花开更好，多谢园丁。"
        ], 
        "title": "浪淘沙令 四景乐道辞 其三", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "庭满冻苔斑。", 
            "农事都閒。", 
            "尖风不到水云间。", 
            "曝背茅檐调鹤舞，一任疏顽。", 
            "名利几人还。", 
            "雪拥关山。", 
            "金丹留我镜中颜。", 
            "起索梅花同一笑，紧闭柴关。"
        ], 
        "title": "浪淘沙令 四景乐道辞 其四", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "钱塘江绕吴山翠，相望隔天涯。", 
            "镇海奇观，泛浙佳兴，尽属谁家。", 
            "闻说王郎，翰林孙子，四十年华。", 
            "遥想同人，一回相寿，几醉流霞。"
        ], 
        "title": "人月圆 为人寄寿钱塘王嘉瑞 故孔目天与之孙", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "银屏金屋逞骄奢。", 
            "利锁堪嗟。", 
            "杏花村落酒中赊。", 
            "行些。", 
            "行些。"
        ], 
        "title": "庆宣和 行住坐卧卷 其一", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "三边玉帐拥雕戈。", 
            "汗马奔波。", 
            "竹篱茅舍小行窝。", 
            "住么。", 
            "住么。"
        ], 
        "title": "庆宣和 行住坐卧卷 其二", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "香车宝马洛阳街。", 
            "满面尘埃。", 
            "芙蓉秋水钓鱼台。", 
            "坐来。", 
            "坐来。"
        ], 
        "title": "庆宣和 行住坐卧卷 其三", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "五更风雪候趋朝。", 
            "玉漏迢迢。", 
            "纸窗明月上梅梢。", 
            "睡著。", 
            "睡著。"
        ], 
        "title": "庆宣和 行住坐卧卷 其四", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "乔木江村映锦沙。", 
            "尚义人家，积善生涯。", 
            "画堂开宴鼓频挝，砌拥兰芽，鬓点霜华。", 
            "辉辉晴日上檐牙。", 
            "词吐天葩，酒泛流霞。", 
            "百年冰玉两无瑕，醉眼生花，仙枣如瓜。"
        ], 
        "title": "一剪梅 庆郑君存良七十寿", 
        "type": "词", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "去年君家会邻曲，芙蕖花红池水绿。", 
            "今年君死藤束棺，芙渠花落池水寒。", 
            "明年花开对新主，太息人生几何许。", 
            "楚些招君君不来，斜日虚堂泪如雨。"
        ], 
        "title": "挽张世琏舍人", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "重华受尧禅，揖让何雍雍。", 
            "奉尧若考妣，臣道尽始终。", 
            "夏王继虞统，心与重华同。", 
            "汉家逆操子，亦欲希前踪。", 
            "如何臣故主，贬号山阳公。"
        ], 
        "title": "咏史十四首 其一", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "周公作周礼，本以致太平。", 
            "后来讲求者，往往乱自生。", 
            "一悲新室篡，再苦新法行。", 
            "善哉豫公语，万古当作程。", 
            "关雎与麟趾，此化何时明。"
        ], 
        "title": "咏史十四首 其二", 
        "type": "古风", 
        "yun": "庚"
    }, 
    {
        "author": "程敏政", 
        "era": "明", 
        "subtype": null, 
        "text": [
            "寄生根不牢，蜾裸种还异。", 
            "当时浪自喜，久远安可计。", 
            "鄙哉文信侯，蕞尔琅琊吏。", 
            "坐令秦晋史，半作他人帝。", 
            "厉阶谁所启，剿灭固天意。", 
            "独喜赵王孙，世主沙漠地。"
        ], 
        "title": "咏史十四首 其三", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "霸王弑义帝，汉祖诛元勋。", 
            "君臣道既绝，可得全其身。", 
            "平生固不同，毕竟同一死。", 
            "不知垓下剑，何似淮南矢。"
        ], 
        "title": "咏史十四首 其四", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "王陵在汉军，母伏剑于楚。", 
            "赵苞守渔阳，母作鲜卑虏。", 
            "二子皆名臣，忍独遗其母。", 
            "忠孝有偏重，贤者当自处。", 
            "我爱徐元直，翩然别新主。"
        ], 
        "title": "咏史十四首 其五", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "大狱考巫蛊，穷兵击狂胡。", 
            "壮心一朝悔，刚断今古无。", 
            "轮台诏西极，望苑起后湖。", 
            "朝歌罔怪者，社稷终为墟。"
        ], 
        "title": "咏史十四首 其六", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "世祖中兴主，手拯三纲颓。", 
            "温温东海王，废弃同草莱。", 
            "子房致园绮，国本无惊猜。", 
            "乃知隆准公，决断何雄哉。", 
            "邓侯奉朝请，严生归钓台。", 
            "高光可并驾，史论空喧豗。"
        ], 
        "title": "咏史十四首 其七", 
        "type": "古风", 
        "yun": "灰"
    }, 
    {
        "author": "程敏政", 
        "era": "明", 
        "subtype": null, 
        "text": [
            "孔明讨汉贼，凛凛三代师。", 
            "广厦既已倾，一木安可支。", 
            "想象鞠躬志，惨澹风云姿。", 
            "亦有王将军，举义何孜孜。", 
            "伐陈奉孱主，百折无回辞。", 
            "嗟哉古烈士，万世同一时。"
        ], 
        "title": "咏史十四首 其八", 
        "type": "古风", 
        "yun": "支"
    }, 
    {
        "author": "程敏政", 
        "era": "明", 
        "subtype": null, 
        "text": [
            "犍为李孝子，本是汉家人。", 
            "不受邺中诏，名节今古闻。", 
            "胡为让官表，自称伪朝臣。", 
            "我欲删此语，庶作无瑕珍。", 
            "客言且勿删，不见扬子云。", 
            "已受中散禄，更上美新文。"
        ], 
        "title": "咏史十四首 其九", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "洸洸死后名，赫赫生前功。", 
            "古来贤达士，谦伐心靡同。", 
            "洒涕岘山顶，沈碑襄水中。", 
            "惜哉羊与杜，此念何匆匆。"
        ], 
        "title": "咏史十四首 其十", 
        "type": "古风", 
        "yun": "东"
    }, 
    {
        "author": "程敏政", 
        "era": "明", 
        "subtype": null, 
        "text": [
            "炀帝伐炀公，亲自提戈戟。", 
            "殷鉴尚不远，何况目所击。", 
            "如何大业纪，半是亡陈迹。", 
            "由来昏德主，先后同一失。", 
            "所惜贞观君，再发辽东役。"
        ], 
        "title": "咏史十四首 其十一", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "太宗内巢妇，不惧辰嬴耻。", 
            "后来聘充华，闻谏即能止。", 
            "昏昏复昭昭，哲后固如此。", 
            "古云狂作圣，敛袂观唐史。"
        ], 
        "title": "咏史十四首 其十二", 
        "type": "古风", 
        "yun": "纸"
    }, 
    {
        "author": "程敏政", 
        "era": "明", 
        "subtype": null, 
        "text": [
            "赵氏有家法，不戮士大夫。", 
            "秦济两宗王，恨骨犹号呼。", 
            "亲亲既如此，朝野将何如。", 
            "飞愚社稷臣，东澈周孔徒。", 
            "一朝恣砧斧，不啻厖与猪。", 
            "宋人善粉饰，此语良不诬。"
        ], 
        "title": "咏史十四首 其十三", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "宏范北元帅，世杰南将军。", 
            "两人本兄弟，奉主各致身。", 
            "厓山𩗗风起，顷刻生死分。", 
            "烈烈万古忠，矫矫一世勋。", 
            "我方编二史，执笔扬其芬。"
        ], 
        "title": "咏史十四首 其十四", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "苦暑夜不寐，起读月令章。", 
            "乃知季夏后，有土居中央。", 
            "下以开素景，上以承朱阳。", 
            "寒暑相代谢，天运固有常。", 
            "如何历家算，视此殊乖张。", 
            "谓是大火西，柔金遇而藏。", 
            "三庚作三伏，坐使元化戕。", 
            "试问创者谁，眇眇秦汉王。", 
            "恭惟大统历，贤者宜消详。"
        ], 
        "title": "杂诗二首 其一", 
        "type": "古风", 
        "yun": "阳"
    }, 
    {
        "author": "程敏政", 
        "era": "明", 
        "subtype": null, 
        "text": [
            "西域当晦时，微月见西北。", 
            "元有耶律氏，遂作庚午历。", 
            "斯人非妄者，乃是目所击。", 
            "流沙与昧谷，万古地不易。", 
            "相传无此语，止谓哉生魄。", 
            "天道岂不常，推移在异域。", 
            "何得起巫咸，为我究其迹。"
        ], 
        "title": "杂诗二首 其二", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "汉家将军如虎貔。", 
            "鞠躬再拜向天子。", 
            "阴山之阴单于宅。", 
            "天诛一顾不可留。", 
            "袖中剑气吞长虹。", 
            "偏师五路捣沙碛。", 
            "皇威四驰掣惊电。", 
            "降车昼走穹庐王。", 
            "君王有诏无穷追。", 
            "满决银河洗兵马。", 
            "明廷告勒有尊敦。", 
            "酒酣击节聊载歌。"
        ], 
        "title": "出塞行", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "天王不西狩，列国多游士。", 
            "楚狂独何人，长歌向夫子。", 
            "慷慨凤德衰，当已胡弗已。", 
            "晏岁草木蕃，吾道亦云否。", 
            "岐山鸟不至，吾已方自此。"
        ], 
        "title": "隐士五首 其一 楚狂", 
        "type": "古风", 
        "yun": "纸"
    }, 
    {
        "author": "程敏政", 
        "era": "明", 
        "subtype": null, 
        "text": [
            "辨士朝入境，莫享禄万钟。", 
            "胡为两遗老，垦此荒田中。", 
            "行行问津者，日晚悲途穷。", 
            "邯郸杀鸣犊，颈血流殷红。", 
            "临河返车辔，太息尼山翁。"
        ], 
        "title": "隐士五首 其二 沮溺", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "丈人皓须眉，以杖荷其筱。", 
            "不暇与客言，耘此田间草。", 
            "日暮游客来，鸡黍聊结好。", 
            "膝前两儿郎，终岁足温饱。", 
            "栖栖陈蔡间，弦歌向谁道。"
        ], 
        "title": "隐士五首 其三 荷筱", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "石门何巍巍，下有司晨者。", 
            "击柝夜不堪，随分老田野。", 
            "中原多战伐，仁义若土苴。", 
            "栖迟复何为，所幸知者寡。", 
            "何意鲁乘田，终年走车马。"
        ], 
        "title": "隐士五首 其四 晨门", 
        "type": "古风", 
        "yun": "马"
    }, 
    {
        "author": "程敏政", 
        "era": "明", 
        "subtype": null, 
        "text": [
            "于于田舍翁，行行荷其蒉。", 
            "过馆闻磬声，知是客游卫。", 
            "嗟此行路难，莫道隐居易。", 
            "徬徨野水侧，浅揭深则厉。", 
            "多少乘桴心，终成半途废。"
        ], 
        "title": "隐士五首 其五 荷蒉", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "墙东马缨蕊，朝开夜还合。", 
            "墙西木槿花，朝放夜已落。", 
            "化机有常运，物性固难凿。", 
            "胡乃万物灵，冥行苦不觉。", 
            "得失觉何有，终身浪悲乐。"
        ], 
        "title": "古诗二首 其一", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "新秋原野净，閒步西山麓。", 
            "山上有骁媒，山下有麀鹿。", 
            "见之感物理，不觉心烦促。", 
            "天生本同类，何忍自鱼肉。", 
            "弋人前致词，弋具未为毒。", 
            "不见馀耳交，一旦成翻覆。"
        ], 
        "title": "古诗二首 其二", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "拔山壮士重瞳子，一战雎阳万人死。", 
            "归来戏马筑高台，四顾凭陵剑光紫。", 
            "霜蹄騕袅空复多，骓不逝兮将奈何。", 
            "芳草千年台下土，西风一夕帐中歌。", 
            "王孙衣锦还江左，楚树青青系征舸。", 
            "登高把酒问兴亡，芒砀山头日初堕。", 
            "苜蓿花残春水生，怀古匆匆不尽情。", 
            "回首荒基何处是，淡烟疏柳隔彭城。"
        ], 
        "title": "分得戏马台送李应祯舍人还江东", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "何代青铜没深土，野人得自漳河浒。", 
            "藓花半蚀未经磨，云是朱砂水银古。", 
            "暗中忽有光射人，历年想过汉与秦。", 
            "背刻蛟螭杂鸾雀，制样不似菱花新。", 
            "良朋寄赠来千里，坐客摩挲惊且喜。", 
            "共言旧物真是奇，拂拭还收锦囊里。", 
            "千金有价遇尔难，晓奁不许窥团团。", 
            "留取他年奉明主，坐使奸谀心胆寒。"
        ], 
        "title": "古镜行", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "绮窗日暮愁云结，宝鸭香销紫檀屑。", 
            "美人一去不复还，恨满空林听鶗鴂。", 
            "金盘蜡烛半成灰，罗幌凝尘惨不开。", 
            "王孙夜夜愁多梦，疑有芳魂落镜台。", 
            "捲帘忽见孤飞燕，白日光阴疾如箭。", 
            "坟头应长素馨花，长对春风寄幽怨。"
        ], 
        "title": "侯门怨", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "五松已受秦封辱，六桧复被秦名污。", 
            "参天直干尚如此，二雏已灭随烟芜。", 
            "大夫伪号若刍狗，处士雄心射牛斗。", 
            "眼前便觉风雨来，耳畔疑闻蛰龙吼。", 
            "良工此图笔意精，王孙一购千金轻。", 
            "恨无大手如子美，为赋成都古柏行。"
        ], 
        "title": "题杨补之松桧图", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "夜来一尺雨，汨没西家墙。", 
            "不知早已霁，但觉天苍凉。", 
            "独行御沟畔，流水声泱泱。", 
            "仰视河汉间，星斗烂辉光。", 
            "好风吹苧衣，毛发森秋霜。", 
            "渺然鸱夷子，扁舟泛江乡。", 
            "又若万里鸿，凌厉青云翔。", 
            "人生贵适意，此境安可常。", 
            "遥遥禁中鼓，隐隐夜未央。", 
            "下马一憩息，旭日升东方。"
        ], 
        "title": "六月五日雨后早朝偶然作", 
        "type": "古风", 
        "yun": "阳"
    }, 
    {
        "author": "程敏政", 
        "era": "明", 
        "subtype": null, 
        "text": [
            "莆中有高人，乃是太丘孙。", 
            "当其易箦时，神气了不昏。", 
            "治命五十六，恳恳皆名言。", 
            "宿草经几年，手泽今尚存。", 
            "我时再拜观，长恨隔九原。", 
            "鄙哉邺中子，香履留私恩。", 
            "亦有汴京相，苦欲为缁髡。", 
            "平生竟何如，此道不复论。", 
            "掩卷三叹息，彷佛来生魂。"
        ], 
        "title": "义轩遗诲编（修师古曾祖也）", 
        "type": "古风", 
        "yun": "元"
    }, 
    {
        "author": "程敏政", 
        "era": "明", 
        "subtype": null, 
        "text": [
            "平生最爱云林子，雅澹高情非画史。", 
            "偶然落笔自可人，不藉丹青布生纸。", 
            "石田茅屋谁所营，疏篁老木摇春声。", 
            "轻绡半幅不盈咫，十里溪山无限情。", 
            "临风恍在西湖里，只欠双桡荡湖水。", 
            "晚潮初落少人行，菱唱依稀月中起。", 
            "云林老去今几年，风物萧萧似眼前。", 
            "焚香闭阁无尘事，愿借山堂一榻眠。"
        ], 
        "title": "题倪云林小景", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "黄鹤山樵已仙去，风采惟留画中趣。", 
            "几回把玩欲招呼，海阔天高不知处。", 
            "但见一亭临大河，远峰对面如青螺。", 
            "孤洲水花晚色净，疏林落叶秋声多。", 
            "少年我忆游江汉，好山最喜推篷看。", 
            "迩来寄足尘海中，梦魂长到黄芦岸。", 
            "考功家近七闽山，雅怀亦似水云閒。", 
            "题诗不尽莼鲈兴，何日相期解绶还。"
        ], 
        "title": "黄鹤山樵山水为杨考功宗器题", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "赤日行天中，歘若飞火轮。", 
            "炎光一回薄，勃勃来蒸人。", 
            "山云惨不兴，池水枯无津。", 
            "花枝半怃悴，物色多酸辛。", 
            "羁怀苦不释，奈此朱明辰。", 
            "虚堂敞前楹，夐寂无四邻。", 
            "古槐荫庭除，扫地铺藤茵。", 
            "冷然生细爽，拂拂清我神。", 
            "丝桐一挥手，岸此华阳巾。", 
            "玄蝉起长号，微风动青蘋。", 
            "世鞅少息肩，忽忆江之滨。", 
            "园池既潇洒，竹树清无尘。", 
            "念我群从友，欣然奉双亲。", 
            "整冠自叹息，悲哉游子身。"
        ], 
        "title": "苦热与汪汝温露坐树下怅然有怀", 
        "type": "古风", 
        "yun": "真"
    }, 
    {
        "author": "程敏政", 
        "era": "明", 
        "subtype": null, 
        "text": [
            "去岁都城三尺雪，御水潺潺冻全结。", 
            "半夜春从地底回，一片菱花煖初裂。", 
            "春风著水水不知，縠纹澹澹挼清漪。", 
            "退朝閒步石桥上，流澌半入昆明池。", 
            "黄柳垂丝拂东岸，荡潏波心影凌乱。", 
            "青阳杲杲射圆沙，几簇鱼苗聚还散。", 
            "太乙东皇随斗行，韶华拍塞皆春声。", 
            "临流揽胜心独喜，物色向人如有情。", 
            "天潢固是得春早，坐想八方春更好。", 
            "航海番人入贡来，万里川光净于扫。"
        ], 
        "title": "东风解冻应制", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "东风夜扫肜云散，坐见西山倚晴汉。", 
            "旭日昭回万玉林，芙蓉百二光凌乱。", 
            "韶华却在璚岛中，玉泉水来如白虹。", 
            "野人行爱草木润，飞鸟下顾川原空。", 
            "乘春骋望登高阁，春意山容两回薄。", 
            "天开图画绕都城，共喜年初得嘉乐。", 
            "太平有象乐未央，不用大蒐开猎场。", 
            "凤池旧重郢人曲，阳春白雪成新章。", 
            "极目崔嵬动遐想，山下游车护来往。", 
            "满前物色总宜人，细麦青青更堪赏。"
        ], 
        "title": "春山雪霁应制", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "太守王公家太行，埋玉虽久声琅琅。", 
            "我观东海笔循吏，生色澹沲如登堂。", 
            "公初作官不择禄，海上二州成善俗。", 
            "后来坐治海丰城，百姓至今犹聚哭。", 
            "西安大郡称关中，贤守只云王海丰。", 
            "当时去思耿未已，棠阴白草悲秋虫。", 
            "人言仕学皆前定，阴功不似公家盛。", 
            "三世相传五马符，前有金华后安庆。", 
            "安庆高文如乃公，不久报政蓬莱宫。", 
            "玺书锦袍还旧物，墟里一日生春风。", 
            "我忆王公渺何处，遗泽不随漳水去。", 
            "观风使者问先贤，认取庭前古槐树。"
        ], 
        "title": "挽西安王太守", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "燕南雪花大如掌，点缀枯槎夜深响。", 
            "怅然忽思羌笛声，恨不西湖拨双桨。", 
            "赵君喜走江南村，晓持写真来扣门。", 
            "小堂虚白凛相对，便觉生意回孤根。", 
            "朔风飘萧天色冷，的是当时湖上景。", 
            "摩挲欲扫树间苔，舒卷愁翻月中影。", 
            "君家仙子真风流，一醉曾赊紫绮裘。", 
            "罗浮山下作春梦，素娥执手增离忧。", 
            "闻君跨马山阳去，驿路还应得奇遇。", 
            "逢人寄取折枝来，莫忘西斋赋诗处。"
        ], 
        "title": "题陈宪章梅花", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "迅雷殷殷声动地，一阵灵风送阴气。", 
            "忽见四龙垂半空，头角犹在乌云中。", 
            "三龙蜿蜒只摇尾，一龙爪欲翻海水。", 
            "须臾分向东西行，大雨飒飒如盆倾。", 
            "奇观最是神龙变，卧病空床不相见。", 
            "坐闻客语心茫然，叶公之图人浪传。"
        ], 
        "title": "甲午六月二十二日闻四龙挂空中大雨", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": "五言排律", 
        "text": [
            "七十存斋叟，尚书一令孙。", 
            "天开新寿域，人羡旧清门。", 
            "荫子传家学，封君荷主恩。", 
            "一阳初复候，佳气满芳尊。", 
            "西江多逸老，季子独超群。", 
            "仙授还丹诀，家藏说玉文。", 
            "逢辰题甲子，阅世等烟云。", 
            "想和长生曲，因风一寄闻。"
        ], 
        "title": "寿泰和王希诚七十", 
        "type": "排律", 
        "yun": null
    }, 
    {
        "author": "程敏政", 
        "era": "明", 
        "subtype": "五言排律", 
        "text": [
            "翰苑曾通籍，祠曹久缀班。", 
            "片符分虎重，双毂映朱殷。", 
            "具服朝辞陛，严装夜出关。", 
            "亲交开祖道，远役壮离颜。", 
            "蜀岭烟岚匝，泸江雪浪顽。", 
            "传餐迎驿吏，挝鼓拜溪蛮。", 
            "棨戟通公廨，茶盐拥市阛。", 
            "升堂延俊造，入境问痌瘝。", 
            "僻县经过少，高斋案牍閒。", 
            "奉宸瞻北斗，怀土梦东山。", 
            "宦海嗟行往，诗邮足往还。", 
            "来朝应可冀，弱柳未须攀。"
        ], 
        "title": "送陆克深员外知叙州府", 
        "type": "排律", 
        "yun": "删"
    }, 
    {
        "author": "程敏政", 
        "era": "明", 
        "subtype": "五言排律", 
        "text": [
            "藩封遵旧制，天语重亲承。", 
            "玉节龙垂綍，朱函凤结縢。", 
            "使镳联绂弁，行李却金缯。", 
            "翰墨心偏健，舟车力更胜。", 
            "王孙加礼貌，官吏足声称。", 
            "永日花明驿，南薰麦荫塍。", 
            "观风临淯水，怀古望舂陵。", 
            "封事思晨入，严程戒夙兴。", 
            "萦还应几月，青琐候良朋。"
        ], 
        "title": "送萧文明给事持节册封唐府得承字", 
        "type": "排律", 
        "yun": "蒸"
    }, 
    {
        "author": "程敏政", 
        "era": "明", 
        "subtype": "五言排律", 
        "text": [
            "千里徐滕路，愁云惨不开。", 
            "使方求郡瘼，天未恤民灾。", 
            "饿殍填途卧，浮尸蔽水来。", 
            "图存归盗贼，忍爱鬻婴孩。", 
            "行乞无人顾，生于死更哀。", 
            "劝分遭吏毒，贫与富俱摧。", 
            "不任驱征役，相甘食弃骸。", 
            "一时轻转窜，几日可招徕。", 
            "汉诏先惩已，周官重理财。", 
            "忧勤劳主上，调燮仰元台。", 
            "倘及收麰麦，犹堪济草莱。", 
            "岁功曾预讲，国本在深培。", 
            "望望诸侯境，纷纷御史台。", 
            "岂无同志者，空复泪盈腮。"
        ], 
        "title": "道中有感", 
        "type": "排律", 
        "yun": null
    }, 
    {
        "author": "程敏政", 
        "era": "明", 
        "subtype": "五言排律", 
        "text": [
            "都城初过雨，辇道净无尘。", 
            "香帛供原庙，金貂遣懿亲。", 
            "风随行李健，景入画图真。", 
            "驿次驰应惯，斋居迹未陈。", 
            "炎光浮野黍，凉思发溪蘋。", 
            "蔡泽心何壮，樊宏性更醇。", 
            "诗才兼雅丽，交味谢甘辛。", 
            "山郭花藏市，沙桥树隔津。", 
            "碑亭围奰屃，神路截嶙峋。", 
            "谈麈挥霜尾，吟鞍压绣茵。", 
            "不辞当旅夕，深幸际佳辰。", 
            "剑佩趋双阙，笙歌奠八珍。", 
            "威灵瞻凤驭，生气协鸿钧。", 
            "礼磬声敲玉，宫壶水滴银。", 
            "忽传收燎火，早见彻严禋。", 
            "北斗光芒正，中元节候新。", 
            "断云开晓月，残露下秋旻。", 
            "蒇事同乘马，归装或驾轮。", 
            "节旄山鸟避，轩盖路人驯。", 
            "去说贤劳共，来看帝命申。", 
            "金兰忘异姓，玉树羡同伦。", 
            "欲订西园约，朱门逼禁宸。"
        ], 
        "title": "中元送蔡樊二都尉谒陵用草庭都尉韵", 
        "type": "排律", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言排律", 
        "text": [
            "乌府初持宪，彤庭首抗章。", 
            "重渊思取日，三伏遽飞霜。", 
            "结舌人何挤，捐躯独可伤。", 
            "凭谁司国是，空自沮台纲。", 
            "北极枢旋正，前星色再扬。", 
            "褒忠光隧室，诛佞榜朝堂。", 
            "未觉英魂散，偏怜庆泽长。", 
            "宸衷矜寡妇，恩典及诸郎。", 
            "愧我生虽后，书公传最详。", 
            "正观毛发耸，昌诵齿牙香。", 
            "漫尔编芸帙，无由奠桂浆。", 
            "青松碑石古，白草墓台荒。", 
            "肖像千金在，怀人一鉴亡。", 
            "感时歌楚些，清泪欲浪浪。"
        ], 
        "title": "故侍御安城钟公哀挽", 
        "type": "排律", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言排律", 
        "text": [
            "持节下丹霄，严程拟度辽。", 
            "宠分新帝命，爵重旧宫僚。", 
            "别酝频浮蚁，行装尚拥貂。", 
            "董生家学正，箕子国封遥。", 
            "候馆催晨策，周庐警夜刁。", 
            "玄菟荒隐树，鸭绿暗通潮。", 
            "译史传华语，蕃王接使轺。", 
            "屯云来羽卫，匝地奏铙箫。", 
            "损益周仪注，承宣汉诏条。", 
            "冰壶知节操，海鹤见丰标。", 
            "客路春回驭，宸居斗建杓。", 
            "临边询战法，观俗听风谣。", 
            "史案需铅椠，吟囊富籥韶。", 
            "皇华莫轻续，留取壮天朝。"
        ], 
        "title": "送董尚矩侍读使朝鲜", 
        "type": "排律", 
        "yun": "萧"
    }, 
    {
        "author": "程敏政", 
        "era": "明", 
        "subtype": "七言排律", 
        "text": [
            "可是名门积至諴，双亲偕老向云岩。", 
            "庭前椿树坚持久，堂北萱花迥出凡。", 
            "振铎清风传矩度，采蘋高韵协英咸。", 
            "阶除脱颖兰初茁，窗下抽荣草不芟。", 
            "骥子入官青琐禁，龙章遥拜紫泥缄。", 
            "碧闺焕锡安人号，锦轴新题给事衔。", 
            "绰楔下临涪水秀，华堂高对蜀峰巉。", 
            "琼浆献寿称金斝，彩币将诚出宝函。", 
            "南现老人朝驭鹤，西来王母夜乘羬。", 
            "檐头送喜蛛丝巧，樯半留人燕语喃。", 
            "一日恩光浮院宇，四时佳气动松杉。", 
            "仙家宴好图中绘，颂客文宜石上劖。", 
            "况是夕郎归庆处，薰风雨露满征帆。"
        ], 
        "title": "恩寿堂寿张给事本谦乃尊教授致政先生夫妇受封", 
        "type": "排律", 
        "yun": "咸"
    }, 
    {
        "author": "程敏政", 
        "era": "明", 
        "subtype": "七言排律", 
        "text": [
            "大水那能望有年，恤民恩诏喜拳拳。", 
            "事凭公廪终难济，情到官庄最可怜。", 
            "占取膏腴多极万，索来金谷动盈千。", 
            "税于子粒偏加重，赋入荒年亦未蠲。", 
            "港次半收烟火价，野中分握草场权。", 
            "鸡豚已尽田间利，舟楫仍需水面钱。", 
            "泛使不禁频去住，小民何日许安便。", 
            "伐残桑枣惟馀地，典尽车牛莫诉天。", 
            "罪絷便连儿女辈，鞭笞宁计令丞员⑾。", 
            "屋庐毁废沦波底⑿，老弱流离委道边。", 
            "糠秕无端争入市⒀，酒浆那复敢开廛⒁。", 
            "监门有泪挥图上，守土何人达帝前。", 
            "愧我身非观察使，伤心聊述纪行篇。"
        ], 
        "title": "书所见十四韵", 
        "type": "排律", 
        "yun": "先"
    }, 
    {
        "author": "程敏政", 
        "era": "明", 
        "subtype": "七言排律", 
        "text": [
            "闻说方瞳似水清，正宜高卧享松龄。", 
            "金茎忽尽仙人露，玉宇空瞻处士星。", 
            "李白跨鲸游未返，庄周成蝶梦难醒。", 
            "烟霞痼疾谁堪疗，月旦遗风尚可听。", 
            "压座词章轻白雪，及门声价起青萍。", 
            "教条严胜师儒馆，乡约公于守令厅。", 
            "尘里冠缨长谢手，山间丘壑自忘形。", 
            "延交屡结新诗垒，睦族重开旧谱亭。", 
            "作赋不惭心似铁，守箴能戒口如瓶。", 
            "阶盈兰玉人夸谢，城隔芙蓉主换丁。", 
            "悲入夜阑鱼钓冷，坐看春尽鹿车停。", 
            "歌郎泪下风中烛，吊客魂销雨后铃。", 
            "滚滚年光嗟化鹤，飘飘身事等流萤。", 
            "丰姿彷佛惟馀画，手泽分明却在庭。", 
            "百岁难酬鸿鹄志，九霄先振凤凰翎。", 
            "朝行渐已登三事，家训由来本一经。", 
            "牲鼎几回供祖庙，丝纶重叠下王廷。", 
            "社中拟入先生祀，冢上还劳太史铭。", 
            "枫树落霜天冉冉，蘋花摇日水泠泠。", 
            "怀贤定有观风使，下马时来问典刑。"
        ], 
        "title": "王封君哀挽（亚卿廷贵先生之父）", 
        "type": "排律", 
        "yun": "青"
    }, 
    {
        "author": "程敏政", 
        "era": "明", 
        "subtype": "七言排律", 
        "text": [
            "南窗人去几朝昏，遗墨能看一卷存。", 
            "素楮装潢皆手泽，缥囊舒卷半啼痕。", 
            "后生继述心良苦，先达流传道可尊。", 
            "风散芸香沾剩馥，春回兰玉长芳根。", 
            "泉蒙养处占羲象，庭训闻诗企鲁论。", 
            "策似董生还及第，经传刘向本专门。", 
            "玉堂绳武推严侍，紫诰貤封荷霈恩。", 
            "弃简三年嗤伯鲁，书绅终日慕颛孙。", 
            "菑畬转觉名家盛，慈教堪令薄俗敦。", 
            "祀典何当分里社，书声犹记出沙村。", 
            "拟𣂏一勺西江水，遥酹青山处士魂。"
        ], 
        "title": "南窗遗教为刘道亨编修赋", 
        "type": "排律", 
        "yun": "元"
    }, 
    {
        "author": "程敏政", 
        "era": "明", 
        "subtype": "七言排律", 
        "text": [
            "坐久江干月渐明。", 
            "边流官树参差影。", 
            "客路屡惊时序改。", 
            "汀芦水鸟栖初定。", 
            "洗盏不妨更夜酌。", 
            "独怜远浦寒潮上。"
        ], 
        "title": "与东园宣溪濒江夜坐联句六韵", 
        "type": "排律", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言排律", 
        "text": [
            "石径盘回万木中。", 
            "参差楼阁烟霞古。", 
            "坐久塔铃还自语。", 
            "兴来隔渡频呼酒。", 
            "啼鸟数声檐外树。", 
            "茶瓜留客全忘暑。", 
            "地迥百年初胜赏。", 
            "飘蓬湖海怜双鬓。", 
            "欲就佛龛灯下宿。"
        ], 
        "title": "东园复请游天宁寺席上联句", 
        "type": "排律", 
        "yun": null
    }, 
    {
        "author": "程敏政", 
        "era": "明", 
        "subtype": "七言排律", 
        "text": [
            "山房一日启云缄，此地分明隔圣凡。", 
            "玄石似当天狗堕，玉峰元出鬼工劖。", 
            "珠帘直下千寻瀑，翠锦齐张九叠岩。", 
            "砂拂涧毛红簌簌，露垂仙掌碧巉巉。", 
            "桥横羽盖留真迹，室贮丹经锁秘函。", 
            "蜃气半空浮殿阁，銮声终夕度英咸。", 
            "十洲暖雾薰瑶草，万壑天风响雪杉。", 
            "封禅可无群后集，往来疑有百灵监。", 
            "蛟龙在下今犹蛰，萝茑盘空古未芟。", 
            "揽胜谁飞王令舄，凭高时见浙江帆。", 
            "微生愧乏神仙骨，迩岁容抛学士衔。", 
            "林下每回思却老，人间何许更忧谗。", 
            "吟筇漫踏新芒屩，野服仍裁短葛衫。", 
            "幽谷紫芝应最盛，便期明日荷长镵。"
        ], 
        "title": "寄题少华山", 
        "type": "排律", 
        "yun": "咸"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "卧病经旬久，开窗思有馀。", 
            "不知秋几许，黄叶满庭除。"
        ], 
        "title": "病起", 
        "type": "绝句", 
        "yun": "鱼"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "月西窗正黑，天色向黎明。", 
            "坐数传筹者，沈沈杀五更。"
        ], 
        "title": "大病不寐 其一", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "溽暑人如醉，昏昏一病身。", 
            "如何三五夜，番作独醒人。"
        ], 
        "title": "大病不寐 其二", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "浦上南风急，渔舟破浪还。", 
            "不知离岸远，时见树头山。"
        ], 
        "title": "题李世贤太史扇", 
        "type": "绝句", 
        "yun": "删"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "相看是何境，鹤啄松根苔。", 
            "道人一挥袖，天末海风来。"
        ], 
        "title": "题便面小景", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "驱马渡南涧，涧水清且驶。", 
            "蹀躞未肯前，磊磊青石子。"
        ], 
        "title": "谒陵游九龙池八首 其一 渡石涧", 
        "type": "绝句", 
        "yun": "纸"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "寻源怅何之，渺渺入荒野。", 
            "裴回灌莽中，偶尔遇樵者。"
        ], 
        "title": "谒陵游九龙池八首 其二 问山下路", 
        "type": "绝句", 
        "yun": "马"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "隐隐谷穷处，鸡犬如隔尘。", 
            "下窥见墙屋，知是五陵人。"
        ], 
        "title": "谒陵游九龙池八首 其三 谷口闻鸡声", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "石田如画局，山溜细通塍。", 
            "点点凫鹥白，亭亭蒲稗青。"
        ], 
        "title": "谒陵游九龙池八首 其四 石田分浸", 
        "type": "绝句", 
        "yun": null
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "山脉贯龙腹，山髓出龙口。", 
            "九道下成池，千年溉灵囿。"
        ], 
        "title": "谒陵游九龙池八首 其五 九龙池", 
        "type": "绝句", 
        "yun": null
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "池东立石壁，巉削不可扪。", 
            "颇疑天所造，鬼斧尚留痕。"
        ], 
        "title": "谒陵游九龙池八首 其六 石壁", 
        "type": "绝句", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "苍然百丈峰，峙此一池侧。", 
            "遂令活水源，长含太古色。"
        ], 
        "title": "谒陵游九龙池八首 其七 池上峰", 
        "type": "绝句", 
        "yun": "职"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "𣂏此沆𤅈汁，清我尘土心。", 
            "临流不能去，山风振衣襟。"
        ], 
        "title": "谒陵游九龙池八首 其八 饮龙口泉", 
        "type": "绝句", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "省识霜春面，何因出镜中。", 
            "暗春吹不断，掌上舞回风。"
        ], 
        "title": "题碧桃便面", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "柳岸频收网，鱼租句纳官。", 
            "晚来风浪急，却在把篙难。"
        ], 
        "title": "题张养正都宪小画", 
        "type": "绝句", 
        "yun": "寒"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "青山寂无人，空陂澹流水。", 
            "垂杨不胜春，摇摇蘸清泚。"
        ], 
        "title": "题杂画 其一", 
        "type": "绝句", 
        "yun": "纸"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "凉月满荒原，长空白露繁。", 
            "偶来疏柳下，倚杖欲何言。"
        ], 
        "title": "题杂画 其二", 
        "type": "绝句", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "落木凌秋下，青山对面开。", 
            "澄江可消酒，随意放船来。"
        ], 
        "title": "题杂画 其三", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "夜下竹林滩，水平船不动。", 
            "倚棹醉眠人，襟怀浩难共。"
        ], 
        "title": "题杂画 其四", 
        "type": "绝句", 
        "yun": null
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "晚宿良乡馆，离家第一程。", 
            "便应今日梦，南北两关情。"
        ], 
        "title": "晚次良乡", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "落日荏平道，孤村未掩关。", 
            "望中青隐隐，人说是陶山。"
        ], 
        "title": "荏平道中", 
        "type": "绝句", 
        "yun": "删"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "阙里何年到，匆匆一望间。", 
            "人言夫子冢，正在九龙山。"
        ], 
        "title": "兖州东南望孔林居人谓之夫子冢云在九龙山下其山九峰故名", 
        "type": "绝句", 
        "yun": "删"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "千载逍遥堂，独卧愁不语。", 
            "北风吹竹林，一夜响寒雨。"
        ], 
        "title": "不寐", 
        "type": "绝句", 
        "yun": "语"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "隔地三千里，违颜十八秋。", 
            "悠悠生死恨，今日过林丘。"
        ], 
        "title": "嘉兴拜先师吕文懿公冢以陈无已丘园无起日江汉有东流诗韵敬赋十首 其一", 
        "type": "绝句", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "先皇临御日，夫子最蒙恩。", 
            "共说青山下，双麟表墓园。"
        ], 
        "title": "嘉兴拜先师吕文懿公冢以陈无已丘园无起日江汉有东流诗韵敬赋十首 其二", 
        "type": "绝句", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "已别门墙久，犹能识旧奴。", 
            "遗书三万轴，还似旧时无。"
        ], 
        "title": "嘉兴拜先师吕文懿公冢以陈无已丘园无起日江汉有东流诗韵敬赋十首 其三", 
        "type": "绝句", 
        "yun": "虞"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "鹤发太夫人，见我动容喜。", 
            "再拜升高堂，怀贤不能起。"
        ], 
        "title": "嘉兴拜先师吕文懿公冢以陈无已丘园无起日江汉有东流诗韵敬赋十首 其四", 
        "type": "绝句", 
        "yun": "纸"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "夫子虽云亡，未绝词垣笔。", 
            "尚有代言书，昭昭比星日。"
        ], 
        "title": "嘉兴拜先师吕文懿公冢以陈无已丘园无起日江汉有东流诗韵敬赋十首 其五", 
        "type": "绝句", 
        "yun": "质"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "一代吕家府，风流重此邦。", 
            "重来还记取，双户对寒江。"
        ], 
        "title": "嘉兴拜先师吕文懿公冢以陈无已丘园无起日江汉有东流诗韵敬赋十首 其六", 
        "type": "绝句", 
        "yun": "江"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "之子读遗经，青年盛文翰。", 
            "皦皦丹凤雏，居然立霄汉。"
        ], 
        "title": "嘉兴拜先师吕文懿公冢以陈无已丘园无起日江汉有东流诗韵敬赋十首 其七", 
        "type": "绝句", 
        "yun": "翰"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "夫子本清白，芳名亦难朽。", 
            "岂无富贵家，灰飞竟何有。"
        ], 
        "title": "嘉兴拜先师吕文懿公冢以陈无已丘园无起日江汉有东流诗韵敬赋十首 其八", 
        "type": "绝句", 
        "yun": "有"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "滥逐门生后，何才辅两宫。", 
            "百年含愧处，此道不曾东。"
        ], 
        "title": "嘉兴拜先师吕文懿公冢以陈无已丘园无起日江汉有东流诗韵敬赋十首 其九", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "一瓣香难致，官亭促去舟。", 
            "船窗应作梦，清泪早先流。"
        ], 
        "title": "嘉兴拜先师吕文懿公冢以陈无已丘园无起日江汉有东流诗韵敬赋十首 其十", 
        "type": "绝句", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "楼阁中天起，波涛四面降。", 
            "崔嵬千尺影，终古镇长江。"
        ], 
        "title": "金山七咏 其一 金山", 
        "type": "绝句", 
        "yun": "江"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "东风留客棹，白日此登台。", 
            "帆影来无际，江声去不回。"
        ], 
        "title": "金山七咏 其二 妙高台", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "何物瑶琨石，龙宫夜不函。", 
            "由来江岸侧，天造补陀岩。"
        ], 
        "title": "金山七咏 其三 善才石", 
        "type": "绝句", 
        "yun": "咸"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "亭子临孤绝，江云碍不飞。", 
            "时来檐下宿，水气湿僧衣。"
        ], 
        "title": "金山七咏 其四 留云亭", 
        "type": "绝句", 
        "yun": "微"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "江风号万壑，峰顶一登临。", 
            "势欲吞沧海，游方惬壮心。"
        ], 
        "title": "金山七咏 其五 吞海亭", 
        "type": "绝句", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "鬼斧穿山骨，明明透一窗。", 
            "仙人时举武，壁立下窥江。"
        ], 
        "title": "金山七咏 其六 仙人洞", 
        "type": "绝句", 
        "yun": "江"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "落日江心墓，凄凉郭景纯。", 
            "桑田不可测，抚掌笑山人。"
        ], 
        "title": "金山七咏 其七 郭璞墓", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "策士知仁义，千秋一鲁生。", 
            "纷纷当日事，春水下聊城。"
        ], 
        "title": "过聊城县境", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "千载武城县，依然鲁水涯。", 
            "民生如不遂，弦诵亦何为。"
        ], 
        "title": "武城", 
        "type": "绝句", 
        "yun": "支"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "㶁㶁涧中泉，依依道傍柳。", 
            "塔院午钟声，随风出山口。"
        ], 
        "title": "题画册四时小景 其一", 
        "type": "绝句", 
        "yun": "有"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "爱此玉泉水，携琴访翠微。", 
            "入城山下路，一任旱尘飞。"
        ], 
        "title": "题画册四时小景 其二", 
        "type": "绝句", 
        "yun": "微"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "草阁最宜秋，况对丹枫渚。", 
            "翛翛麋鹿群，谁宾复谁主。"
        ], 
        "title": "题画册四时小景 其三", 
        "type": "绝句", 
        "yun": null
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "一夜溪山雪，乾坤似玉壶。", 
            "捲帘孤坐处，佳境入诗无。"
        ], 
        "title": "题画册四时小景 其四", 
        "type": "绝句", 
        "yun": "虞"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "春风海上桃，仙禽托栖止。", 
            "莫啄千叶花，留结千年子。"
        ], 
        "title": "题汪玺贡士四禽图 其一", 
        "type": "绝句", 
        "yun": "纸"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "何处青丝禽，飞来一枝托。", 
            "回首啄山茶，霏霏露华落。"
        ], 
        "title": "题汪玺贡士四禽图 其二", 
        "type": "绝句", 
        "yun": "药"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "有鸟名翠碧，无花艳海棠。", 
            "依依留不去，颜色两相当。"
        ], 
        "title": "题汪玺贡士四禽图 其三", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "娟娟蜡啄鸟，挺挺当风立。", 
            "斜压一枝低，寒梅冻无力。"
        ], 
        "title": "题汪玺贡士四禽图 其四", 
        "type": "绝句", 
        "yun": null
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "春意花先觉，冰威力自禁。", 
            "漫夸三昧手，谁识岁寒心。"
        ], 
        "title": "题汪仪凤墨梅", 
        "type": "绝句", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "习习风初度，萋萋绿正匀。", 
            "谁将方寸地，散作十分春。"
        ], 
        "title": "题吴恺举人春草", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "暑气方全盛，秋风忽大来。", 
            "庭柯雕翠色，书案积黄埃。", 
            "病欲披新絮，愁思拨旧醅。", 
            "遥知田舍子，心事又成灰。"
        ], 
        "title": "中伏日西风大作三日昼寒太守李昂重建", 
        "type": "律诗", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "七帙行将近，祈年趁晚菘。", 
            "称觞来野老，捧食拜溪童。", 
            "玄发经霜白，酡颜映酒红。", 
            "名郎归侍綵，佳气满吴中。"
        ], 
        "title": "寿潘贡士父", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "露坐南楹下，东城夜未央。", 
            "上帘邀月影，移席趁荷香。", 
            "病觉吟身瘦，眠愁客梦长。", 
            "星河净如练，因尔叹殊乡。"
        ], 
        "title": "夏月有怀", 
        "type": "律诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "西风能几日，此夜忽中秋。", 
            "宇宙清如洗，山河影欲流。", 
            "病身愁对酒，羁思懒登楼。", 
            "遥想南归者，凄凉共一舟。"
        ], 
        "title": "中秋病中时与李士钦叔侄近别", 
        "type": "律诗", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "居官淹冀土，全室住江关。", 
            "弟妹身如玉，庭闱发未班。", 
            "昼眠思剑外，晚眺近西山。", 
            "扰扰红尘里，何时解绶还。"
        ], 
        "title": "云乐", 
        "type": "律诗", 
        "yun": "删"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "南国旧衣冠，重游兴未阑。", 
            "文章周柱史，礼乐汉祠官。", 
            "台阁抡材久，郊亭话别难。", 
            "直应行色好，梅柳遍江干。"
        ], 
        "title": "送李立之太常先生再赴南京 其一", 
        "type": "律诗", 
        "yun": "寒"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "又送容台去，分司识故宫。", 
            "一尊留夕照，双佩下春空。", 
            "地迥燕山隔，冰消潞水通。", 
            "临风思无限，云起暮江东。"
        ], 
        "title": "送李立之太常先生再赴南京 其二", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "半生多病里，天不庇穷儒。", 
            "药有寻方苦，钱无卖俸馀。", 
            "暗消閒岁月，久废旧时书。", 
            "却幸身长在，愁怀且破除。"
        ], 
        "title": "卧病", 
        "type": "律诗", 
        "yun": null
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "病中愁不寐，起坐听传筹。", 
            "拣药求新效，敲棋想旧游。", 
            "月明窗向晓，雨过簟生秋。", 
            "独喜王孙草，池塘绿似油。"
        ], 
        "title": "病中不寐简仲弟", 
        "type": "律诗", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "病中身贮火，夜觉雨鸣阶。", 
            "厉气潜收障，清风细入怀。", 
            "池翻疑倒海，檐瀑似飞厓。", 
            "咫尺斋居子，欹床有句谐。"
        ], 
        "title": "病中喜雨简季弟", 
        "type": "律诗", 
        "yun": "佳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "家住修文巷，俄然梦不醒。", 
            "谱通宗伯系，冢勒太常铭。", 
            "猗顿千金产，童乌一卷经。", 
            "不堪人堕泪，择葬近新亭。"
        ], 
        "title": "挽金陵倪处士侍郎谦之族人李太常作志", 
        "type": "律诗", 
        "yun": "青"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "空门坐隔河，风柳扇微和。", 
            "晓色城头尽，春声水上多。", 
            "过墙燕市酒，倚席渭城歌。", 
            "不尽游人兴，诗悭可奈何。"
        ], 
        "title": "游月河寺次韵顾光禄 其一", 
        "type": "律诗", 
        "yun": "歌"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "一径曲通河，经春土脉和。", 
            "破篱编苇密，老圃种花多。", 
            "惠远还能笑，昌黎不解歌。", 
            "题名人半老，莫更问谁何。"
        ], 
        "title": "游月河寺次韵顾光禄 其二", 
        "type": "律诗", 
        "yun": "歌"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "薛家贤节母，身住滆湖村。", 
            "老去霜春面，归来月夜魂。", 
            "孤鸿难再偶，慈竹自添孙。", 
            "不负生前恨，金书照里门。"
        ], 
        "title": "挽薛节妇", 
        "type": "律诗", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "频年生计拙，辛苦又移家。", 
            "未到新庭院，遥怜旧月华。", 
            "时名只人后，归梦几天涯。", 
            "银汉犹明没，因风欲汎槎。"
        ], 
        "title": "卜筑", 
        "type": "律诗", 
        "yun": "麻"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "悠悠三十载，一饭不忘亲。", 
            "推枕犹疑梦，登堂若见人。", 
            "海桑初隔世，风木几伤神。", 
            "要识全归意，平生在立身。"
        ], 
        "title": "著存堂为吴节参政赋", 
        "type": "律诗", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "屡辞公府荐，赢得隐居名。", 
            "水石夸王令，江湖继陆生。", 
            "无方堪却老，有子解推荣。", 
            "小茗山前路，行人亦怆情。"
        ], 
        "title": "挽王瑞给事父", 
        "type": "律诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "望望西陵近，松阴石径分。", 
            "倚阑𣂏涧水，下马读碑文。", 
            "寝树舍秋吹，桥山出暮云。", 
            "野人怀帝力，歌颂道中闻。"
        ], 
        "title": "道中偶成", 
        "type": "律诗", 
        "yun": "文"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "蒇事下西陵，归鞍趁月行。", 
            "松林人影乱，石罅水声清。", 
            "不觉山程远，推便野望平。", 
            "临风歌一曲，秋思满空明。"
        ], 
        "title": "夜半出山", 
        "type": "律诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "昭代重提刑，移官及壮龄。", 
            "楚人知约法，汉吏本通经。", 
            "入境多供帐，分司独坐厅。", 
            "洗冤公素志，民颂几时听。"
        ], 
        "title": "送汪希颜佥事改仕湖广 其一", 
        "type": "律诗", 
        "yun": "青"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "楚楚越公孙，江南旧业存。", 
            "凌秋趍宪府，戒晓出京门。", 
            "关道喧人语，河桥落涨痕。", 
            "临岐珍重意，公恕答君恩。"
        ], 
        "title": "送汪希颜佥事改仕湖广 其二", 
        "type": "律诗", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "斋榻游尘净，宫城刻漏残。", 
            "不知芸阁梦，何似桂坊寒。", 
            "旅夕垆香在，经春雪意难。", 
            "同袍应念及，灯火旧诗坛。"
        ], 
        "title": "春坊斋夜追忆旧时在翰林东署与诸君子喜雪焚香联句之作奉简亨甫鼎仪世贤三太史", 
        "type": "律诗", 
        "yun": "寒"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "拂衣何太早，人惜汉彭郎。", 
            "许国身犹健，还山乐自长。", 
            "分泉栽杞菊，升垄看牛羊。", 
            "莫和陶翁句，长歌与世忘。"
        ], 
        "title": "归田乐卷为彭彦充仪制赋 其一", 
        "type": "律诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "苍雪难侵鬓，红尘自息劳。", 
            "高眠穿北牖，舒啸入东皋。", 
            "久办青山屐，初尝白社醪。", 
            "海鸥机事少，应识旧仪曹。"
        ], 
        "title": "归田乐卷为彭彦充仪制赋 其二", 
        "type": "律诗", 
        "yun": "豪"
    }, 
    {
        "author": "程煜", 
        "era": "明", 
        "subtype": "七言绝句", 
        "text": [
            "华清宴罢卷霓裳，重立东风并海棠。", 
            "凤琯莫吹新制曲，有人乘月倚宫墙。"
        ], 
        "title": "题明皇并笛图", 
        "type": "绝句", 
        "yun": "阳"
    }, 
    {
        "author": "董以宁", 
        "era": "明", 
        "subtype": null, 
        "text": [
            "燕笼涎，萦鸭篆。", 
            "小袖微笼，心字春衫暖。", 
            "还恐骤烟吹隔苑。", 
            "微湿蓉丸，许久烧才半。", 
            "为儿郎，述别院。", 
            "索得宫香，纤手拈来颤。", 
            "一点心肠终是软。", 
            "拜月还求，薄倖心儿转。"
        ], 
        "title": "苏幕遮•索香", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "舞态蹁跹，自小生香国。", 
            "浑身腻粉，爱向花前宿。", 
            "每因径曲来迟，更为墙低去速。", 
            "学尽颠狂轻薄。", 
            "难拘束。", 
            "庄生晓梦方足。", 
            "应许狂奴续。", 
            "影儿犹好，到处教相逐。", 
            "钗梁贴处交飞，裙衩拖时对簇。", 
            "胜拓滕王一幅。"
        ], 
        "title": "扑蝴蝶•咏蝶", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "萧寺初留，盼年纪花稍上。", 
            "留仙体态，相违一晌。", 
            "到得而今，罗敷已嫁应难傍。", 
            "瞥遇红绫幛。", 
            "似曾相识，费侬端相。", 
            "休到青陵台上望。", 
            "侬自有明珠，不便殷勤投向。", 
            "无可致区区，小槎空在明河漾。", 
            "但把三生忏，何用问朱楼，起居无恙。"
        ], 
        "title": "恩爱深•瞥遇红绫幛", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "笑折葵枝，閒供蒲韭。", 
            "更是榴花，掩映芳菲，红却樽中酒。", 
            "门悬桃印，正窗外、黄鹂鸣昼。", 
            "三斗。", 
            "斟罢高歌，不觉肠回九。", 
            "綵舟竞渡，丝楝投河，胜事年年有。", 
            "况是鄢陵江口。", 
            "还怜否。", 
            "须信当年此日，罗水骚人心疚。", 
            "到而今翻做，浮白赏花时候。"
        ], 
        "title": "惜红衣•楚中午日同赋", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "一簿金兰，再休教、香烟零落。", 
            "有尔我、诗坛豪放，觞歌激烈。", 
            "不合时宜肺腑共，尽抛礼法才情各。", 
            "到酣馀、浮白更酹予，予曰诺。", 
            "君未去，情堪托。", 
            "君欲去，情离索。", 
            "念知交如此，良云不恶。", 
            "苏大风流都自许，杜陵年少须行乐。", 
            "到更深、扶醉且辞予，予曰莫。"
        ], 
        "title": "满江红•酒酣歌", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "新寓人间，故乡天上，我梦恰才归去。", 
            "看琪花玉树，閒指点、说是旧游之处。", 
            "仙风吹下后，依旧向、海尘中住。", 
            "猛看墙角，月光如水，嫦娥不语。", 
            "多虑。", 
            "虑天上修文，除我更无佳句。", 
            "欲制红词，频催青火，湿萤难聚。", 
            "借得邻家小照，随意抽诗绪。", 
            "似空中传旨，上帝赐卿金箸。"
        ], 
        "title": "丁香结•作天上官词十六首。序之以词", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "十二调筝，十三结绣，闻道广寒宫远。", 
            "才得到内家金屋，御前亲选。", 
            "小名儿、挂在前头，凝盼着、中涓呼唤。", 
            "依恋。", 
            "望巷边竹叶，羊车冉冉。", 
            "底说玉环红汗。", 
            "奈支持瘦骨，花寒欲颤。", 
            "方信广寒，只在鱼镮深院。", 
            "猛听却、五凤楼钟。", 
            "刚催到、嫦娥相伴。", 
            "清怨。", 
            "问守宫砂在，几时能换。"
        ], 
        "title": "月华清•赋得「寒气逼人眠不得，钟声催月下回廊」，本宫人题壁句也", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "曲水娇荷，是向日芳姿，采香曾寓。", 
            "隔墙漫觑。", 
            "怜宋玉无奈，心头长贮。", 
            "故拨弦索三条，倩冰丝传语。", 
            "花暗处。", 
            "绢裹秦珠，投伊更无情绪。", 
            "闻道薄倖狂生，向鸳鸯社里，铜舆重娶。", 
            "抛将雁柱。", 
            "将往事、竟做一池风絮。", 
            "别向念四桥头，觅吹箫佳侣。", 
            "真堪怅、锦瑟床边，玉人已去。"
        ], 
        "title": "双头莲•荷花池上为友人记忆往事", 
        "type": "词", 
        "yun": null
    }, 
    {
        "author": "董以宁", 
        "era": "明", 
        "subtype": null, 
        "text": [
            "回肠九折。", 
            "正我问青天，君歌白雪。", 
            "吞吐江潮，低徊画艇，分写吟笺几叶。", 
            "护说放怀依旧，不禁伤心畴昔。", 
            "望处见，钟陵初造，将军孙策。", 
            "悲咽。", 
            "君不见，吊古留题，拓遍金山壁。", 
            "点缀烟涛，横吹芦荻，唤到弓腰初月。", 
            "还问千年寒照，曾见几朝兴灭。", 
            "停舟处，有残山剩水，不堪评阅。"
        ], 
        "title": "喜迁莺•江口有感和章无恤", 
        "type": "词", 
        "yun": null
    }, 
    {
        "author": "程煜", 
        "era": "明", 
        "subtype": "五言律诗", 
        "text": [
            "击楫中流去，西风客思催。", 
            "地吞南极尽，波撼北溟回。", 
            "鲛馆悬秋月，龙宫起夜雷。", 
            "濯缨人不见，长啸倒金罍。"
        ], 
        "title": "过太湖", 
        "type": "律诗", 
        "yun": "灰"
    }, 
    {
        "author": "程嘉燧", 
        "era": "明", 
        "subtype": "五言排律", 
        "text": [
            "逢君春向暮，相送忽深秋。", 
            "长夏无蝉噪，高天极鸟投。", 
            "闲阶松叶碧，空院菊花留。", 
            "晓月临山驿，寒风满县楼。", 
            "人行落木戍，马识渡河愁。", 
            "不谓平生泪，还因别思流。"
        ], 
        "title": "九月既望次瑞卿惜别诗", 
        "type": "排律", 
        "yun": "尤"
    }, 
    {
        "author": "程嘉燧", 
        "era": "明", 
        "subtype": "七言排律", 
        "text": [
            "蛾眉蟾月两婵娟，忆遇如花胜会仙。", 
            "近逐歌喉须闯席，遥开笑靥待过船。", 
            "灯前坠马妆仍好，酒后惊鸿态更偏。", 
            "才调直欺文字饮，风骚横逞士夫筵。", 
            "闲偎钏迹圆留面，戏剧鞋痕曲印肩。", 
            "并背银缸和影坐，对拢香袖熨寒眠。", 
            "曾教狂客宵挝鼓，爱着妖童夜辊弦。", 
            "笑语偷分鹦舌巧，齿牙明斗贝光鲜。", 
            "随车每及霜垂地，送棹何辞雨满天。", 
            "累月朱门添酒宴，连朝彩笔废诗篇。", 
            "邀来便觉欢无价，忆却方知会有缘。", 
            "断送半生心似铁，被君赚作有情颠。"
        ], 
        "title": "戏效长庆律体即事与高文倩", 
        "type": "排律", 
        "yun": "先"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "烈风振山石欲落，亭午高眠缩双脚。", 
            "髯郎叩门二客俱，好事经耳宛如昨。", 
            "青春豪丝醉白发，绿水华灯荡朱阁。", 
            "米家船从何处来，但说东皋好林薄。", 
            "朱门如山酒肉待，却犯颠风抵穷壑。", 
            "缆舟尽日不得去，白浪喧豗断烟郭。", 
            "自巡寒庖有湿苇，走问东家无郭索。", 
            "樵苏清淡亦恒事，倚壁呻吟如可怍。", 
            "老夫犹云幸免俗，且未烧琴思煮鹤。"
        ], 
        "title": "周敏仲同客过拂水庄阻风山厨萧寂戏作", 
        "type": "古风", 
        "yun": "药"
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "徐君神宇和且清，翩翩浊世称达生。", 
            "但持一杯蟹螯足，能挥万事鸿毛轻。", 
            "自言百年在行乐，千金买歌恣欢谑。", 
            "尊傍二豪与七贵，醉后五白兼六博。", 
            "宁藉疏家有赐金，那识洛阳亡负郭。", 
            "鸟雀门中结驷来，蛟龙壁上缠头作。", 
            "少小当筵唤奈何，年来老尽怕闻歌。", 
            "君家歌儿动心魄，半出已觉魂傞傞。", 
            "暗思沉吟还绝倒，恰似看花被花恼。", 
            "空惹颠狂气味存，难遣歌词风格老。", 
            "九龄十龄解音律，本事家门俱第一。", 
            "黄口天教与擅场，白头自叹曾入室。", 
            "金陵洞房今老大，柘湖歌台久萧瑟。", 
            "凭谁写向丹青里，如画天魔娆居士。", 
            "仿佛花间按曲时，恍欲扬蛾发皓齿。", 
            "便上九天歌一声，不惜此声无此耳。"
        ], 
        "title": "赠徐君图按曲图歌", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "尊中有酒曾不留，囊中无钱能不忧。", 
            "莫言八十渐衰老，叱咤可走千貔貅。", 
            "相逢掀髯但一笑，意气尚欲横九州。", 
            "少君十年慕禅寂，吟诗北窗叹何益。", 
            "老手犹堪戏貌君，碧瞳烂烂霜髯戟。"
        ], 
        "title": "题画赠戚四丈八十", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "莲花峰腰三丈雪，飞鸟无声人迹绝。", 
            "山僧冒寒晨出山，触踏层冰跗圻裂。", 
            "远来问疾刚一笑，寒缸结花如吐屑。", 
            "纸窗竹屋岁聿除，驹隙光阴催电掣。", 
            "故人游山恨不俱，愁我无缘上巀嶪。", 
            "八十衰翁老亡力，贾勇扳跻强得得。", 
            "前推后挽赖炤师，擐肘牵裾抱腰襋。", 
            "穿崛渡壑扪确荦，十步回头五步息。", 
            "忽然坐我天门间，自怪凭空生羽翼。", 
            "此时日下千崖赤，相去牛鸣望喝石。", 
            "崖松龙拿互相引，林石人形如欲沫。", 
            "庵前矮垣齐及肩，道上清泉才没蹠。", 
            "仰头天都五千仞，俯瞰莲沟十万尺。", 
            "瞳瞳檐松树羽盖，幂幂枫林排画壁。", 
            "廿年茅斋落梦境，方丈香厨共禅席。", 
            "床下地炉火长活，龛里灯明磬方寂。", 
            "八月山寒苦风雨，有客夜投同软语。", 
            "山芋煨来手自剥，秋芽焙出还亲煮。", 
            "老人拥衾日僵卧，小师《莲经》晨夕课。", 
            "开门忽报下方晴，唶唶空中灵鹊过。"
        ], 
        "title": "题画雪景送炤师归黄山喝石居（去年除夕，师以余疾出山，兹感旧作歌）", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": null, 
        "text": [
            "秋云杲杲天景澄，高堂与客翻湘藤。", 
            "潇湘水阔愁嘉陵，江花有情遥沾膺。", 
            "閒门此时无人应，紫毫一束烦高朋。", 
            "鸡距脱手新锋棱，未忍用点屏间蝇。", 
            "青松短檠临层冰，颠崖老树云门僧，貌君布袜予行縢。"
        ], 
        "title": "秋日李氏东堂同长蘅观曝图画张伯夜贻画笔柬谢", 
        "type": "古风", 
        "yun": "蒸"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "细雨春风花落时，金华腊酒解酴醾。", 
            "当垆少妇知留客，不动朱唇动翠眉。"
        ], 
        "title": "青楼曲", 
        "type": "绝句", 
        "yun": "支"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "水树风帆隐伎楼，微明远岸浊河流。", 
            "也知一望堪肠断，暮雨无人在上头。"
        ], 
        "title": "水上倡楼", 
        "type": "绝句", 
        "yun": "尤"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "风散桐花松月开，上方楼殿踏歌来。", 
            "携将芦管新调曲，吹向生公旧讲台。"
        ], 
        "title": "虎丘", 
        "type": "绝句", 
        "yun": "灰"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "红楼细雨燕飞斜，玉面珠帘相映遮。", 
            "三月江南春色尽，却行江北见梅花。"
        ], 
        "title": "雨中过伎家饮书赠陈翠", 
        "type": "绝句", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "平分南北是江流，南岸相期北岸留。", 
            "惟有寒风吹向北，为君留客醉瓜洲。"
        ], 
        "title": "瓜洲渡头风雪欲回南岸不得", 
        "type": "绝句", 
        "yun": "尤"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "金阊潭水写金波，画烛红楼歌吹多。", 
            "长夜牵愁无远近，山塘一望似秋河。"
        ], 
        "title": "金阊曲", 
        "type": "绝句", 
        "yun": "歌"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "菊花閤里殷勤唱，芍药园中仔细闻。", 
            "此后但逢歌曲伴，何曾听罢不言君。"
        ], 
        "title": "听曲赠赵五老四首（太仓人。名淮，字长源，号瞻云。善医，能诗） 其一", 
        "type": "绝句", 
        "yun": "文"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "好友相邀不用催，况闻君到我须陪。", 
            "茶香酒辣浑闲事，且趁朝凉听一回。"
        ], 
        "title": "听曲赠赵五老四首（太仓人。名淮，字长源，号瞻云。善医，能诗） 其二", 
        "type": "绝句", 
        "yun": "灰"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "纷纷酒事少心情，只办停杯斗耳明。", 
            "翻恨听时心太切，归来摹得不多声。"
        ], 
        "title": "听曲赠赵五老四首（太仓人。名淮，字长源，号瞻云。善医，能诗） 其三", 
        "type": "绝句", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "逐调安排见典刑，缘情巧妙是心灵。", 
            "寄言度曲红颜子，白却髭须始解听。"
        ], 
        "title": "听曲赠赵五老四首（太仓人。名淮，字长源，号瞻云。善医，能诗） 其四", 
        "type": "绝句", 
        "yun": "青"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "寺外风江断去津，峰头木脱月相亲。", 
            "僧斋归处窗如烛，始觉寒风是主人。"
        ], 
        "title": "寒月独归题松寥壁（时湛公在西湖）", 
        "type": "绝句", 
        "yun": "真"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "夜扫歌楼集钿车，白头占曲点红牙。", 
            "梁间三日余音在，偷得新腔遍狭邪。"
        ], 
        "title": "曲中听黄问琴歌分韵八首 其一 牙字", 
        "type": "绝句", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "初学莺簧响露梢，还疑凤吹拂云霄。", 
            "金屏笑剧如花女，红豆凭将记曲抛。"
        ], 
        "title": "曲中听黄问琴歌分韵八首 其二 抛字", 
        "type": "绝句", 
        "yun": null
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "莫论歌难听亦稀，坐中有客欲沾衣。", 
            "不看天上行云驻，试辨林端木叶飞。"
        ], 
        "title": "曲中听黄问琴歌分韵八首 其三 飞字", 
        "type": "绝句", 
        "yun": "微"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "曾怜古调背同时，廿载心期老曲师。", 
            "为是唱情听不得，鬓边先着几茎丝。"
        ], 
        "title": "曲中听黄问琴歌分韵八首 其四 丝字", 
        "type": "绝句", 
        "yun": "支"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "歌郎酒客尽知名，画烛红妆作队迎。", 
            "檐竹萧萧香閤里，花丛十月坐流莺。"
        ], 
        "title": "曲中听黄问琴歌分韵八首 其五 莺字", 
        "type": "绝句", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "缓节安歌妙入神，玉盘铃走串珠匀。", 
            "小姬情事防人觉，挽着双蛾不肯颦。"
        ], 
        "title": "曲中听黄问琴歌分韵八首 其六 颦字", 
        "type": "绝句", 
        "yun": "真"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "轻染鸦黄拂髻鬟，莺雏巧笑斗双弯。", 
            "不知《水调》声能苦，蹙损横波一寸山。"
        ], 
        "title": "曲中听黄问琴歌分韵八首 其七 弯字", 
        "type": "绝句", 
        "yun": "删"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "十分飞盏任君衔，四座无声罢酒监。", 
            "更请白头歌一曲，不须看舞越罗衫。"
        ], 
        "title": "曲中听黄问琴歌分韵八首 其八 监字", 
        "type": "绝句", 
        "yun": "咸"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "江月酣林水透霜，水精禅院旧绳床。", 
            "邻房僧起啼鸦散，塔里残灯鹔晓光。"
        ], 
        "title": "昆山题画", 
        "type": "绝句", 
        "yun": "阳"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "秋阴沄客思腾腾，木末荒台尽日登。", 
            "谁信到家翻远忆，雨斋含墨画金陵。"
        ], 
        "title": "忆金陵二首（杂题画扇） 其一", 
        "type": "绝句", 
        "yun": "蒸"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "最忆西风长板桥，笛床禅阁雨潇潇。", 
            "只今画里犹知处，一抹寒烟似六朝。"
        ], 
        "title": "忆金陵二首（杂题画扇） 其二", 
        "type": "绝句", 
        "yun": "萧"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "袈裟相伴踏清秋，健即闲行懒即休。", 
            "记得罢琴吹笛夜，雨声茅屋小如舟。"
        ], 
        "title": "昆山响梵阁怀季常上人游九峰二首 其一", 
        "type": "绝句", 
        "yun": "尤"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "九峰几点小窗间，知尔遥临泖上山。", 
            "同是爱山须尽兴，闲云且莫自飞还。"
        ], 
        "title": "昆山响梵阁怀季常上人游九峰二首 其二", 
        "type": "绝句", 
        "yun": "删"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "当时相送向京华，同见秋杨起叹嗟。", 
            "君自客回侬又客，漫天春恨似杨花。"
        ], 
        "title": "过长蘅画柳叹别", 
        "type": "绝句", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "六年光景未题诗，画得如尘似梦时。", 
            "断雨湿云休细看，看来容易鬓成丝。"
        ], 
        "title": "许儆韦白下寄丙午所画秦准秋雨索题", 
        "type": "绝句", 
        "yun": "支"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "不上渐江又过春，家山云水想难真。", 
            "米颠墨法休相较，一段荒寒自损神。"
        ], 
        "title": "西湖杂题二首 其一", 
        "type": "绝句", 
        "yun": "真"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "风堤雾塔欲分明，阁雨萦阴两未成。", 
            "我试画君团扇上，船窗含墨信风行。"
        ], 
        "title": "西湖杂题二首 其二", 
        "type": "绝句", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "少小听歌怕唱愁，一声楚尾与吴头。", 
            "如今身在伤心地，但见春光莫上楼。"
        ], 
        "title": "登楼", 
        "type": "绝句", 
        "yun": "尤"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "送客西楼落木风，鬓丝吹断酒帘空。", 
            "危廊千尺云居寺，霜叶仍欺二月红。"
        ], 
        "title": "题扇送客怀长蘅湖上 其一", 
        "type": "绝句", 
        "yun": "东"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "约看西湖十月红，掉头归计又成空。", 
            "年光如水心如梦，人在西楼暮雨中。"
        ], 
        "title": "题扇送客怀长蘅湖上 其二", 
        "type": "绝句", 
        "yun": "东"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "来禽半啮手分尝，风里唇脂对口香。", 
            "教就魏郎零落谱，琼花台下漫《霓裳》。"
        ], 
        "title": "次宋大韵即事与梁五二绝句 其一", 
        "type": "绝句", 
        "yun": "阳"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "莫论肉响胜丝弦，含态含娇剩客怜。", 
            "打嗓一声堪叫绝，须知妙处不关传。"
        ], 
        "title": "次宋大韵即事与梁五二绝句 其二", 
        "type": "绝句", 
        "yun": "先"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "荒林几点隔江山，犹是离心落照间。", 
            "从此邗沟自明月，寒鸦无数夜飞还。"
        ], 
        "title": "书去年临别画疏林暮鸦与季康", 
        "type": "绝句", 
        "yun": "删"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "影事兰皋断水前，孤鸿落照尚依然。", 
            "凄凉旧曲逢人唱，一段风情恼少年。"
        ], 
        "title": "题扇", 
        "type": "绝句", 
        "yun": "先"
    }, 
    {
        "author": "程嘉燧", 
        "era": "明", 
        "subtype": "五言律诗", 
        "text": [
            "相逢多别酒，归路欲何之。", 
            "江水曹娥庙，湖山贺监祠。", 
            "乡愁兼雨重，旅望入秋悲。", 
            "倘忆江东侣，论文复几时。"
        ], 
        "title": "四明徐汇阳庄太峰余泰灵秋尽先后言别", 
        "type": "律诗", 
        "yun": "支"
    }, 
    {
        "author": "程嘉燧", 
        "era": "明", 
        "subtype": "五言律诗", 
        "text": [
            "海近雨冥冥，分携怆驿亭。", 
            "朋情春更觉，酒气别能醒。", 
            "潮满炊烟白，山移睥睨青。", 
            "还乡无限意，寂寞向郊坰。"
        ], 
        "title": "雨中太仓津亭别子柔泊舟昆山", 
        "type": "律诗", 
        "yun": "青"
    }, 
    {
        "author": "程嘉燧", 
        "era": "明", 
        "subtype": "五言律诗", 
        "text": [
            "出郭不知远，沿林新笋成。", 
            "柳桥尘乍染，枳径雪初明。", 
            "客到山云起，鱼跳春水生。", 
            "岩扉对轩敞，遥识读书声。"
        ], 
        "title": "石冈园杂诗二首 其一", 
        "type": "律诗", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "五言律诗", 
        "text": [
            "雨余来谷口，春草被山长。", 
            "不识涧花落，惟闻潭水香。", 
            "听莺迁密树，憎鹊踏新篁。", 
            "欲就豁山阁，明灯扫一床。"
        ], 
        "title": "石冈园杂诗二首 其二", 
        "type": "律诗", 
        "yun": "阳"
    }, 
    {
        "author": "程嘉燧", 
        "era": "明", 
        "subtype": "五言律诗", 
        "text": [
            "旬月拟来此，同游亦偶然。", 
            "经行适多暇，喧寂自俱禅。", 
            "出寺半峰雨，归房终夜泉。", 
            "独惭心住著，仍是爱幽偏。"
        ], 
        "title": "同闻上人作", 
        "type": "律诗", 
        "yun": "先"
    }, 
    {
        "author": "程嘉燧", 
        "era": "明", 
        "subtype": "五言律诗", 
        "text": [
            "雪中分手地，亦在暮江边。", 
            "栖泊长如此，心期共渺然。", 
            "落帆千步柳，到寺一声蝉。", 
            "为扫清溪石，还家与醉眠。"
        ], 
        "title": "孙士徵甘露僧房话旧", 
        "type": "律诗", 
        "yun": "先"
    }, 
    {
        "author": "程嘉燧", 
        "era": "明", 
        "subtype": "五言律诗", 
        "text": [
            "别馆风花急，停舟问数移。", 
            "莫辞经夜宿，已值暮春时。", 
            "身远归难定，家贫出每迟。", 
            "消魂南浦上，不觉泪如丝。"
        ], 
        "title": "雨中宿受之馆惜别", 
        "type": "律诗", 
        "yun": "支"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "凉风四起秋云急，门巷萧森鸟雀飞。", 
            "黄叶年年惊岁晚，沧江日日待人归。", 
            "经时茅屋淹行李，一系扁舟换客衣。", 
            "回首昔曾悲故国，于今临眺意多违。"
        ], 
        "title": "山居秋怀", 
        "type": "律诗", 
        "yun": "微"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "暮倚城楼江日曛，晓过山县市烟分。", 
            "回峰冻雨皆成雪，出雾危峦半是云。", 
            "沙际年光催鸟啭，冰间寒溜动鸥群。", 
            "吴江越峤千余里，春赏何由早寄闻。"
        ], 
        "title": "富阳桐庐道中早春即目柬吴中朋旧", 
        "type": "律诗", 
        "yun": "文"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "蓬户居然昼不开，消忧佳客数能来。", 
            "水晶盐尽调冰屑，新酝缸倾杂旧醅。", 
            "雄辩满筵才五斗，挥毫落纸更三杯。", 
            "人生莫论无多屐，相见何妨日几回。"
        ], 
        "title": "蓬户", 
        "type": "律诗", 
        "yun": "灰"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "水关新涨曲通沟，力疾邀人夜弄舟。", 
            "暗竹背城思岭月，平畦裛露忆湖秋。", 
            "行随老伴添衣出，回触歌场趁曲留。", 
            "远吹更闻无奈返，微风小橹不胜愁。"
        ], 
        "title": "夜泛（同丘五、张二丈、孙二兄）", 
        "type": "律诗", 
        "yun": "尤"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "村边废宅少人居，闻道生徒共扫除。", 
            "书札浮沉三月后，交游显晦廿年余。", 
            "小岩原上归僧远，长石冈头旅骑疏。", 
            "知尔含情望天末，苍烟落日几踌躇。"
        ], 
        "title": "寄方伯雨", 
        "type": "律诗", 
        "yun": "鱼"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "巷南秋雨过君家，独掩闲门几日斜。", 
            "无那别来偏皎月，即看归到负黄花。", 
            "春江在眼新安郭，暮雪惊心梁苑沙。", 
            "欲去念君仍未决，穷愁相见莫相嗟。"
        ], 
        "title": "子柔将归忆别漫赋", 
        "type": "律诗", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "出郭春流十里赊，故人田舍即吾家。", 
            "风情缸面清明酒，节物山头谷雨茶。", 
            "忽见远交浑是梦，难期世事总如花。", 
            "寻常欢笑休轻别，若计浮生信有涯。"
        ], 
        "title": "过孙履正东林庄居（同方民表丈）", 
        "type": "律诗", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "故人相望眇天涯，久客伤心忆岁华。", 
            "城上雪声游子屐，县南风色酒人家。", 
            "邮筒近隔钱塘路，归缆遥牵歙浦沙。", 
            "乡国清明正愁绝，凭将双泪湿梨花。"
        ], 
        "title": "因舍弟归柬山中亲知", 
        "type": "律诗", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "忆昨南徐官舍东，江心遥夜与君同。", 
            "重看焦岭终宵月，却话松寥彻晓风。", 
            "病眼向梅空脉脉，旅愁兼雪太匆匆。", 
            "可怜襆被寻君处，暝雨寒烟野寺中。"
        ], 
        "title": "东林寺雨中张次孙丈话旧", 
        "type": "律诗", 
        "yun": "东"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "我爱城西张仲居，天寒鸟雀下阶除。", 
            "弹琴响动游山帖，隐几风开种树书。", 
            "留客添灯尝蜜酒，呼儿吸水煮河鱼。", 
            "寻常自爱吾庐好，若到君家愧不如。"
        ], 
        "title": "题张仲复西康草堂", 
        "type": "律诗", 
        "yun": "鱼"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "吴洲四月尚春衣，日暮停舟转翠微。", 
            "又喜清辉山顶见，不妨疏雨树头飞。", 
            "黄鹂入寺浑相识，白月当门恰送归。", 
            "灌木阴阴萍沼绿，重游心念故人违。"
        ], 
        "title": "过虎丘寻君实尔常夜归忆前月同伯美于此送客", 
        "type": "律诗", 
        "yun": "微"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "安稳茅斋水郭东，沙围曲映绿杨中。", 
            "余寒出浦三春酒，片雨横江五月风。", 
            "远意几因高士发，清游难得故人同。", 
            "斜阳醉眼怜归路，野翠烟岚半彩虹。"
        ], 
        "title": "瓜洲东郭访王隐士同方平仲", 
        "type": "律诗", 
        "yun": "东"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "斜日轻舟远背城，野中一见一含情。", 
            "乍过门巷多相似，遥识衣冠已出迎。", 
            "岸岸水生芳草绿，家家梅向晚天清。", 
            "频来自觅题诗处，绕槛巡檐仔细行。"
        ], 
        "title": "早春同茂修过东林庄居", 
        "type": "律诗", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "风雨鸡鸣百感萦，披衣起坐到天明。", 
            "饥寒未保心肠惯，干谒先愁项领成。", 
            "漫论田园方乐志，细思沟壑亦虚名。", 
            "来朝客路休看镜，白发羞从一夜生。"
        ], 
        "title": "风雨（王珣伯欲余谒顾司马，临发风雨不寐）", 
        "type": "律诗", 
        "yun": "庚"
    }, 
    {
        "author": "程可则", 
        "era": "明", 
        "subtype": "七言绝句", 
        "text": [
            "荒城古堞卫河滨，箬裹青盐艇作邻。", 
            "碧瓦朱扉犹有庙，玉鱼金凤已无人。"
        ], 
        "title": "兴济废县为明皇后（即明孝宗孝康皇后）生处", 
        "type": "绝句", 
        "yun": "真"
    }, 
    {
        "author": "程可则", 
        "era": "明", 
        "subtype": "五言律诗", 
        "text": [
            "回舟转清澳，落日照前岑。", 
            "水阔一帆远，云归众壑阴。", 
            "虫声喧别浦，人语静空林。", 
            "寂寞河干客，悠悠行路心。"
        ], 
        "title": "舟晚", 
        "type": "律诗", 
        "yun": "侵"
    }, 
    {
        "author": "程可则", 
        "era": "明", 
        "subtype": "五言律诗", 
        "text": [
            "罗浮仙窟宅，四百玉芙蓉。", 
            "吾子今归去，栖迟第几峰？", 
            "云霞天半落，鸾鹤夜深逢。", 
            "何日携筇返，同看万壑松。"
        ], 
        "title": "送一灵上人归罗浮", 
        "type": "律诗", 
        "yun": "冬"
    }, 
    {
        "author": "程可则", 
        "era": "明", 
        "subtype": "五言律诗", 
        "text": [
            "万古焉支路，迢迢欲上天。", 
            "送君持汉节，吹角去防边。", 
            "问俗清西海，题诗赉酒泉。", 
            "羌戎群下拜，不敢向居延。"
        ], 
        "title": "送纪载之备兵肃州", 
        "type": "律诗", 
        "yun": "先"
    }, 
    {
        "author": "程可则", 
        "era": "明", 
        "subtype": "五言律诗", 
        "text": [
            "自昔南交地，蛮烟万里馀。", 
            "地经和仲宅，人习素王书。", 
            "秬鬯分藩旧，苴茅锡命初。", 
            "须令知汉大，不必问金车。"
        ], 
        "title": "送家立庵学士册封安南", 
        "type": "律诗", 
        "yun": "鱼"
    }, 
    {
        "author": "程可则", 
        "era": "明", 
        "subtype": "五言律诗", 
        "text": [
            "良会竟难永，岁寒人尽归。", 
            "谁怜故乡子，独采南山薇。", 
            "把酒不终夕，浩歌徒揽衣。", 
            "无能挽舟楫，恻恻拜斜晖。"
        ], 
        "title": "送徐庾清钱柏园归越", 
        "type": "律诗", 
        "yun": "微"
    }, 
    {
        "author": "程可则", 
        "era": "明", 
        "subtype": "七言律诗", 
        "text": [
            "章江回合女墙低，不见行人但鸟啼。", 
            "往日聊城谁射矢，至今函谷未封泥。", 
            "风吹败叶沈沙砾，日落前营动鼓鼙。", 
            "欲向郁孤台上望，乱云含雨草萋萋。"
        ], 
        "title": "虔州", 
        "type": "律诗", 
        "yun": "齐"
    }, 
    {
        "author": "程可则", 
        "era": "明", 
        "subtype": "七言律诗", 
        "text": [
            "虔州南上路巑岏，忽到双牌水气昏。", 
            "帆向夕阳争鸟道，天留孤堑峙江门。", 
            "沿洄百折滩声急，明灭千峰树影繁。", 
            "谷口似闻鸡犬唤，人家疑是武陵源。"
        ], 
        "title": "度双牌峡", 
        "type": "律诗", 
        "yun": "元"
    }, 
    {
        "author": "程可则", 
        "era": "明", 
        "subtype": "七言律诗", 
        "text": [
            "郁孤台畔暮烟空，与客登临起大风。", 
            "马耳群山归睥睨，虎头全郡览崆峒。", 
            "江通闽楚三千里，地跨东南百二雄。", 
            "十载楼船纷下濑，兵戈今喜罢虔中。"
        ], 
        "title": "登虔州城楼", 
        "type": "律诗", 
        "yun": "东"
    }, 
    {
        "author": "程可则", 
        "era": "明", 
        "subtype": "七言律诗", 
        "text": [
            "谁说蚕丛不易行，春风三月马蹄轻。", 
            "铜梁旧枕秦山险，玉垒新连楚塞平。", 
            "芳草绿齐过汉水，杜鹃红尽到锦城。", 
            "知君箧底多词赋，《谕蜀文》应似长卿。"
        ], 
        "title": "送魏子存司理成都", 
        "type": "律诗", 
        "yun": "庚"
    }, 
    {
        "author": "程可则", 
        "era": "明", 
        "subtype": "七言律诗", 
        "text": [
            "宿雨连云拥去舟，送君还典鹔鹴裘。", 
            "酒香满座难成醉，柳色依人欲上楼。", 
            "偏与花时萦远梦，岂知莲社得新愁。", 
            "东风万里怜芳草，一路题诗到润州。"
        ], 
        "title": "花朝同林坦庵诸子集王蔗庵谁园饯谈蘧怀之京口次留别韵", 
        "type": "律诗", 
        "yun": "尤"
    }, 
    {
        "author": "程可则", 
        "era": "明", 
        "subtype": "七言律诗", 
        "text": [
            "弱冠登坛已策勋，门多揖客重将军。", 
            "高秋赌射盘生马，静夜焚香捡篆文。", 
            "一日君臣真异遇，五陵兄弟自同群。", 
            "挥毫试拟《鄱阳帖》，四座争传白练裙。"
        ], 
        "title": "赠卫醇谷", 
        "type": "律诗", 
        "yun": "文"
    }, 
    {
        "author": "童轩", 
        "era": "明", 
        "subtype": null, 
        "text": [
            "西风惊秋纷落叶于晴川。", 
            "感物叙之易变，念游子而未还。", 
            "胡扰扰以迷形役，徒俯仰于百年。", 
            "繄乡关之安在，怀旧隐于松泉。", 
            "尔其命驾晨征，仆夫在门。", 
            "望青山兮千里，愁芳草兮吟魂。", 
            "溯轻风兮舟飏，澹斜日兮江云。", 
            "睇遥遥以前路，心孑孑而悬旌。", 
            "倏家林之在目，俨桑梓之犹存。", 
            "于是杖策来归，柴荆启扉。", 
            "僮仆嘻嘻，稚子牵衣。", 
            "叹误罹于尘网，迫衰朽而何之。", 
            "幸松泉以无恙，期投老而支离。", 
            "若乃有绿盈庭，有酒新酾。", 
            "或席阴以箕踞，或临流而赋诗。", 
            "已矣乎富贵非吾愿，功名不可期。", 
            "慕赤松而长往，缔泉石以为知。", 
            "浩歌白云乡，徘徊芳草涯。", 
            "胡为乎，荣辱之相缪。", 
            "逐膻腴于末路，钓声利于颓流。", 
            "涂实迷而未远，事既往而奚尤。", 
            "怀古人而不可见，伤病俗之难瘳。", 
            "招白云以怡悦，请息交以绝游。", 
            "匪怀珍以为洁，惧突梯而吾羞。", 
            "侣空山之猿鹤，脱尘溷之蜉蝣。", 
            "念田园之未芜，顾琴瑟之尚留。", 
            "聊优游以卒岁，时偃仰以消忧。", 
            "为逸民于斯世，乐夫天命复何求。"
        ], 
        "title": "松泉辞一首送陶厚归金川隐居（代周守敬作）", 
        "type": "骚", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "秋风萧萧兮雁南归。", 
            "草木摇落兮夕露沾衣。", 
            "明月皎皎兮照我帷。", 
            "蟋蟀在壁兮吟声悲。", 
            "蹇予山中之人兮猿狖与居。", 
            "怅独处此兮情莫能娱。", 
            "怀佳人兮路修阻而莫随。", 
            "涉川无梁兮登山无车。", 
            "岁冉冉其逾迈兮曷云能来。", 
            "回念昔者之欢会兮今焉别离。", 
            "爱而不见兮使我踌躇。"
        ], 
        "title": "秋风辞思松云陶先生作", 
        "type": "骚", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "若有人兮江之中。", 
            "竹萧萧兮水溶溶。", 
            "鹧鸪啼兮欲雨，猿狖啸兮生风。", 
            "翩灵旗兮来下云，和作兮三终。", 
            "望九疑兮烟濛濛。", 
            "声泠泠兮意何穷。", 
            "渺翠华兮何许，独江上兮青峰。"
        ], 
        "title": "湘灵鼓瑟辞", 
        "type": "骚", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "东风来归，见碧草之萋迷。", 
            "渺风光兮千里，荡春情兮愁予，飘扬兮游丝。", 
            "鲜新兮芳枝。", 
            "何燕莺之差池。", 
            "睍睆以相逐兮似亦媚此晴晖。", 
            "汉之曲兮湘之南。", 
            "佩兰茝兮采蘅蘼。", 
            "水粼粼以东注，日皛皛而西驰。", 
            "繄盛年之难再，乃一感于佳期。", 
            "望夫君兮天一涯。", 
            "川无梁兮陆无车。", 
            "心摇摇兮欲醉，首矫矫兮重回。", 
            "我思君兮君不知。", 
            "年衰飒兮路岖崎。", 
            "目飞花兮如送，拾芳草兮若遗。", 
            "阳春兮予不知。", 
            "其为欢乐兮为伤悲。", 
            "安得生彼双翼而奋飞兮，凌风远堕于君怀。"
        ], 
        "title": "拟愁阳春赋", 
        "type": "骚", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "有美一人兮，在天之陬。", 
            "恒怅望而郁纡兮，曷云能休。", 
            "路阻绝而予莫觏兮，心烦冤而语畴。", 
            "愿寄声于丰隆兮，恨寥廓而无由。", 
            "羌蹇修以重媒兮，惧初志之或缪。", 
            "念两情于夙昔兮，缔衷素而好逑。", 
            "何谗人之溷浊兮，致无辜而见尤。", 
            "弗参验以阅实兮，肆谤讟之横流。", 
            "远迁谪于江乡兮，日憔悴而无聊。", 
            "伤旧会之莫续兮，乱愁绪而难抽。", 
            "蝼蚁纷其见制兮，鸱鸮厉而与仇。", 
            "志沈菀而不扬兮，思蹇产而无遒。", 
            "愿一见以有明兮，徒仰视夫天高。", 
            "羌葑菲之陋质兮，曾何美之可侜。", 
            "彼众舌之簧鼓兮，乃诞幻而为诪。", 
            "纷总总之得志兮，率追曲以是求。", 
            "吾独连蹇而不偶兮，实吾命之不犹。", 
            "芳与泽之杂揉兮，信十年之有莸。", 
            "嘅圆凿而方枘兮，宜乎锄铻而难投。", 
            "惟进𨑧之无地兮，蹇独立于道周。", 
            "知变易之不可为兮，聊浮泳于方舟。", 
            "揽夫容于鹭渚兮，采蘅若于江洲。", 
            "持芳华而无与娱兮，肆踯躅而增忧。", 
            "情怦怦以自失兮，涕浪浪而难收。", 
            "遂升高而望远兮，冀彷佛而遘之。", 
            "见浮云之上征兮，倏变态而苦迷。", 
            "独儃佪而不进兮，策羸驷之班如。", 
            "顾途穷而日暮兮，竟侘傺而忘归。", 
            "睇林岗之丛簿兮，烂盈盈其华滋。", 
            "玩芳条之可撷兮，又焉得夫同车。", 
            "嗟流光之飘忽兮，老冉冉之将至也。", 
            "指白日以矢予心兮，敢奇褒之或贰也。", 
            "欲怀沙以自赴兮，恐余诚之弗识也。", 
            "惟忠贞以固守兮，庶前修之可企也。"
        ], 
        "title": "思美人赋", 
        "type": "骚", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "维水兮漫漫。", 
            "维石兮团团。", 
            "洑流兮惊湍。", 
            "舟行兮苦难。", 
            "胶予楫兮上下，捩予舵兮回盘。", 
            "奔长年兮号舵师，脱性命兮斯须。", 
            "念垂堂兮有戒，幸去险兮即夷。"
        ], 
        "title": "戒舟辞", 
        "type": "骚", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "峨峨兮山青。", 
            "片片兮云生。", 
            "惨疏烟兮古道，澹斜日兮边城。", 
            "边城兮多山，崎岖兮行难。", 
            "枳花兮秋晚，槲叶兮风寒。", 
            "饥猿兮号林，络纬兮凄吟。", 
            "忆乡关兮何处，重回首兮伤心。"
        ], 
        "title": "空山辞（定边道中作）", 
        "type": "骚", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "维网有纲，载张其日。", 
            "设彼中林，以罗以𦊎。", 
            "蕞尔燕雀，亦既来止。", 
            "莫黑匪乌，亦既离止。", 
            "有鸟有鸟，其名曰凰。", 
            "其仪煌煌，文明之祥。", 
            "周旋以适，九仞其翼。", 
            "于观于游，而不来集。", 
            "张而获之，我心则怿。"
        ], 
        "title": "艾而张", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "行路难，太行九折何盘盘。", 
            "枯藤老树挂绝壁，揽衣欲上愁攀援。", 
            "行路难，瞿塘三峡激流湍。", 
            "舟行咫尺苦难进，宛如生度蛟龙关。", 
            "山之高，水之险，不似人心千万变。", 
            "人心危峻不可窥，眼前突兀峰九疑。", 
            "人心险诈不可测，平地波澜起千尺。", 
            "当年握手出肺肝，讵料相逢不相识。", 
            "春风昨日五侯门，秋雨今朝廷尉宅。", 
            "君不见春申舍人有李园，棘门之祸诚何冤。", 
            "又不见田文车马三千客，五百姓名书怨牒。", 
            "行路难，危于山，险于水。", 
            "不独悠悠世上儿，骨肉相看亦如此，行路之难难莫比。"
        ], 
        "title": "行路难", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "君马黄，我马白，共拂巾车朝禁阙。", 
            "一朝君马生光辉，渭桥金市驰如飞。", 
            "翠丝作辔玉为勒，刍豆盈筐秋正肥。", 
            "吁嗟我马徒神骨，缓辔周行思湔沷。", 
            "西风一夜冻霜华，厩上空馀乾苜蓿。"
        ], 
        "title": "君马黄", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "将进酒，君莫辞，请君听我歌新词。", 
            "百年三万六千日，一岁欢娱能几时。", 
            "君不见古人名利相奔趋，兰亭梓泽皆邱墟。", 
            "何如秦宫花下醉，满堂明月红氍毹。", 
            "荣辱信有命，富贵亦有期。", 
            "一朝光宠还自至，何须读尽人间书。", 
            "黄金注，白玉钟，绿醅初泼蒲萄浓。", 
            "貂裘不惜酒家换，便当醉卧埋春风。", 
            "盛时一去不再返，绿鬓明朝成老翁。", 
            "将进酒，杯莫空，云台烟閤我何有，仰天大笑浮云东。"
        ], 
        "title": "将进酒", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "关山月，扬清光，塞上征人望故乡。", 
            "故乡千里音尘绝，几回见月伤离别。", 
            "枕戈夜卧草头霜，弯弓晨走林间雪。", 
            "愁云茫茫塞草寒，月轮斜挂白狼山。", 
            "一声羌笛凄风急，多少征人念未还。"
        ], 
        "title": "关山月", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "万里黄云塞草枯，琵琶无语月明孤。", 
            "玉关回望将军寨，锦帐氍毹夜慱卢。"
        ], 
        "title": "明妃怨", 
        "type": "乐府曲辞", 
        "yun": "虞"
    }, 
    {
        "author": "童轩", 
        "era": "明", 
        "subtype": null, 
        "text": [
            "恶少事游侠，结交屠贩儿。", 
            "轻身重然诺，掉臂无不为。", 
            "看花夜宿平康里，斗鸡朝入咸阳市。", 
            "樗蒲一掷百万钱，不数赤丸私夜语。", 
            "岂不闻荆卿高歌易水寒，西入函关不复还。", 
            "又不闻聂政持戈刺韩国，刳肠皮面轻生决。", 
            "古来大侠无代无，紫阳铁笔诛贼徒。", 
            "丈夫一死贵合义，何必虚将青史污。"
        ], 
        "title": "结客少年场", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "金鸭香消午夜天，粉墙西畔控鞦韆。", 
            "荼蘼梦怯春寒峭，起傍雕阑看月圆。"
        ], 
        "title": "春夜词", 
        "type": "乐府曲辞", 
        "yun": "先"
    }, 
    {
        "author": "童轩", 
        "era": "明", 
        "subtype": null, 
        "text": [
            "杨白花，风吹无定止。", 
            "一夜春波化绿萍，飘逐行舟千万里。", 
            "行舟去去西复东，却叹相逢更何许。", 
            "水无极，萍无踪，连臂歌残愁更浓。"
        ], 
        "title": "杨白花", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "采莲朝下湖西曲，短袂轻绡斗妆束。", 
            "小红艇子驾双桡，荡破粼粼镜光绿。", 
            "荷叶荷花飏锦云，鸳鸯两两护波纹。", 
            "荷钱却喜似侬钿，藕丝还爱似侬裙。", 
            "湖头昨夜西风雨，沙嘴新添三尺水。", 
            "翠倒红翻相向愁，波心半露青莲子。", 
            "采莲复采莲，回船正迎浪。", 
            "不恶归去迟，只嫌明月上。", 
            "明月团团湖水秋，清光满面照侬羞。", 
            "郎家只隔湖南垞，咫尺横波日夜流。"
        ], 
        "title": "采莲曲", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "海棠雨歇春夜长，辘轳惊梦飞鸳鸯。", 
            "玉肌苦怯东风急，帐冷流苏熏绣裳。", 
            "起来窥镜倦梳洗，玄云满犀飞不起。", 
            "玉麟金爵翠翘新，似与春光斗明媚。", 
            "花床晓雾香濛濛，春困泥人星眼朦。", 
            "帘钩鹦鹉隔窗语，怪杀东君深浅红。", 
            "试呼小翠卷朱箔，一双黄蝶花间落。"
        ], 
        "title": "丽情曲", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "妖红软绿含朝阳，鹦吟燕语愁人肠。", 
            "苔痕渍露翡翠湿，杏花扑雪胭脂香。", 
            "凤衫轻薄春寒冽，斜倚银屏怨离别。", 
            "藁砧一去归未归，屈指东风又三月。"
        ], 
        "title": "春晓曲", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "长林白日暮，凄风起山城。", 
            "猛虎初负嵎，狰狞谁敢撄。", 
            "狐狸左右窜，父子逐逐行。", 
            "磨牙若张戟，掉尾如树旌。", 
            "虎行不可近，虎怒能咥人。", 
            "吁嗟冯妇慎勿轻，古今谁是裴将军。"
        ], 
        "title": "猛虎行", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "自君之出矣，愁倚月明中。", 
            "思君如木叶，黄瘦怯西风。"
        ], 
        "title": "自君之出矣 其一", 
        "type": "乐府曲辞", 
        "yun": "东"
    }, 
    {
        "author": "童轩", 
        "era": "明", 
        "subtype": null, 
        "text": [
            "自君之出矣，慵整玉搔头。", 
            "思君如只雁，孤影下南楼。"
        ], 
        "title": "自君之出矣 其二", 
        "type": "乐府曲辞", 
        "yun": "尤"
    }, 
    {
        "author": "童轩", 
        "era": "明", 
        "subtype": null, 
        "text": [
            "刺促何刺促，出门不敢分明哭。", 
            "忆初痴小嫁君，时自谓生死常相随。", 
            "谁知中道生乖阻，弃妾红颜不如土。", 
            "弓鞋窄小荆棘多，掩泪行寻旧时路。", 
            "浮云上天归有时，君心一失那能回。", 
            "糟糠不忘如再好，重磨荆钗与偕老。"
        ], 
        "title": "去妇词", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "拜月下高堂，满身风露凉。", 
            "曲阑人语静，银鸭自焚香。", 
            "昨宵拜月月似镰，今宵拜月月始弦。", 
            "直须拜得月轮满，应与嫦娥得相见。", 
            "嫦娥孤恓妾亦孤，桂花凉影堕冰壶。", 
            "年年空习羽衣曲，不省三郎再遇无。"
        ], 
        "title": "拜月词", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "桃花非红李非白，宦游见此真奇色。", 
            "天机制出云锦裳，灿烂文章斗奇绝。", 
            "年年花发正薰风，不与桃李争妖秾。", 
            "高处旋添蛾子绿，低丛轻拆鹤翎红。", 
            "紫檀和屑飞香雾，金粉团星贴云母。", 
            "上枝下枝参差开，不用花奴催羯鼓。", 
            "花正开，人正少，把酒看花惜花好。", 
            "底须铃索护芳菲，但愿花时风雨少。", 
            "此花已为人爱惜，綵槛移春忆当日。", 
            "有花有酒即为乐，莫待花飞空太息。", 
            "花飞飘泊不足怜，人生安得长少年。", 
            "君不见洛阳歌舞地，黄昏鸟雀栖荒烟。"
        ], 
        "title": "惜花行", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "黑云黯霮阴山北，跨马长征杀胡贼。", 
            "腰间宝剑悬吴钩，寒光闪烁青莲色。", 
            "一从仗剑出萧关，几载风尘澒洞间。", 
            "铁甲战酣青海月，羽书飞捷白狼山。", 
            "论功自合分茅土，犹向军前朝沐雨。", 
            "可怜白首困穷荒，虎帐何人日歌舞。", 
            "满地腥风血色腓，轮台万里居人稀。", 
            "胡儿吹笛朝出塞，壮士横戈夜突围。", 
            "从戎却念辞家久，数奇尚落他人后。", 
            "一声寒角秋风鸣，望乡几度频搔首。", 
            "男儿离别何足叹，才器如君世稀有。", 
            "阃外会有推毂时，肘后黄金印如斗。", 
            "玉门胡骑去纷纷，更上燕然勒大勋。", 
            "君不见匈奴多系颈，至今犹说卫将军。"
        ], 
        "title": "燕歌行赠徐七遵诲（次唐人高适韵）", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "黄榆白苇连塞北，眼底穹庐皆虏贼。", 
            "屯空杀气连云飞，壮士相看失颜色。", 
            "元戎奉诏玉门关，锦帐牙旗垒阵间。", 
            "独把一麾专节钺，俦能三箭定天山。", 
            "单于生长乐边土，绕帐牛羊牧秋雨。", 
            "闲中聚唱凉州词，醉后起为胡旋舞。", 
            "鱼龙川头古树腓，纥干山前飞鸟稀。", 
            "紫髯胡儿眼双碧，大腹匈奴腰十围。", 
            "徐君远戍边庭久，况复东海簪缨后。", 
            "伐敌能谙虎豹韬，次功应位麒麟首。", 
            "愤时气节人不知，唾手功名今未有。", 
            "秋清长剑倚南天，夜半孤城临北斗。", 
            "莫言白眼众纷纷，伫看高垂竹帛勋。", 
            "君不见酂侯知国士，登坛终拜大将军。"
        ], 
        "title": "再和燕歌行", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "搀抢夜射飞狐北，虞骑千群来寇贼。", 
            "惊沙莽莽黄入天，笳鼓连营惨秋色。", 
            "大将排营列汉关，雕戈画戟指挥间。", 
            "旆摇大棘城边月，箭满祁连雨后山。", 
            "戍卒年深皆著土，惯识军情耐风雨。", 
            "誓酬报国慷慨心，肯学当筵浑脱舞。", 
            "八月清霜百草腓，殷柽几树暮鸦稀。", 
            "南山射虎风鸣镝，大泽呼鹰雪打围。", 
            "桓桓骁勇从戎久，竞取功名惟恐后。", 
            "横槊长歌孟德诗，请缨生系贤王首。", 
            "交河大小百战馀，铁券丹书尚何有。", 
            "牙旗虎影冻翻风，匣剑虹光夜冲斗。", 
            "被坚执锐乱纷纷，咆哱横行策异勋。", 
            "君不见田单能用命，援桴一鼓奋三军。"
        ], 
        "title": "再和燕歌行", 
        "type": "乐府曲辞", 
        "yun": null
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "青山亦似隐吴门，洞霭江烟欲互吞。", 
            "虎气尚呵盟长墓，龙宫旧敞给孤园。", 
            "涓涓石濑妨僧定，谡谡松涛洗市喧。", 
            "敢向登临陪赋手，禅心或许證风幡。"
        ], 
        "title": "虎丘和许周翰太守四首 其一", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "因寻白社款禅宫，野兴难随暝色穷。", 
            "古径松篁幽碍月，上方楼阁迥含风。", 
            "吴歈每发乌栖后，梵呗俄翻鹫岭东。", 
            "莫向剑池嗟剑去，佩刀光气耿摩空。"
        ], 
        "title": "虎丘和许周翰太守四首 其二", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "孤帆落处即登台，匹练光中首重回。", 
            "旧苑灵峰摽海涌，东林精舍倚云开。", 
            "剑痕转恨雄图尽，麈尾谁传祖印来。", 
            "所以酣歌宜达曙，坐深五马莫相催。"
        ], 
        "title": "虎丘和许周翰太守四首 其三", 
        "type": "律诗", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "生公台上两花新，时菊霜枫映画轮。", 
            "终古金银沉夜壑，何年风雨啸延津。", 
            "姓如玄度耽名理，宦似王弘爱酒人。", 
            "若道虎溪同虎阜，应知顽石点头频。"
        ], 
        "title": "虎丘和许周翰太守四首 其四", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "南徐曾接采真游，尊酒空江落木稠。", 
            "共我五湖分半席，怀人一日抵三秋。", 
            "龙门忽枉山藏副，鸿宝能开泽畔愁。", 
            "见说人豪犹好在，未容馀子漫登楼。"
        ], 
        "title": "次詶姜仲文", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "骚人于楚为同姓，向我唫吴遣四愁。", 
            "龙节忆过云梦泽，鱼笺近附汉江流。", 
            "恰分寒食新藜火，无恙春风旧选楼。", 
            "今日词场看赤帜，谁非左袒为宗侯。"
        ], 
        "title": "入楚詶诸王孙", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "苔矶宛有直钩翁，梦到神清碧落宫。", 
            "病解维摩非病处，才全庄叟不才中。", 
            "秋高侯馆鸿遵渚，露下遥汀鹤泪空。", 
            "四海交情君自见，五湖仍溯陆皮风。"
        ], 
        "title": "和陆伯生三首 其一", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "身惭鹤发一衰翁，岂逐峨眉入汉宫。", 
            "管领山川青笠外，消磨贤圣绿尊中。", 
            "濠梁不辨鱼知乐，谷口时闻响应空。", 
            "好在咏怀才未尽，朗吟如在竹林风。"
        ], 
        "title": "和陆伯生三首 其二", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "翛然避世鹿皮翁，花竹春深一亩宫。", 
            "笔力转添迟晚日，赋情多在别离中。", 
            "名山大业看藏副，北海青尊肯放空。", 
            "江左即今开旧社，可能乘兴与乘风。"
        ], 
        "title": "和陆伯生三首 其三", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "单车却厌雨师迎，御史能将铁笔耕。", 
            "遂有文章驱鳄暴，未容鼓吹杂哇鸣。", 
            "为忧藜藿无宁宇，若作盐梅可荐羹。", 
            "自是补天还补漏，巢居何事旅魂惊。"
        ], 
        "title": "詶胡小山鹾台苦雨二首 其一", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "川原弥望岸容移，警水愁霖若有期。", 
            "自奏薰风回愠后，差疑繁露纵阳迟。", 
            "商歌曰□何当烂，步祷朱轮不用脂。", 
            "采得歌谣腾黼座，笔端如画是流离。"
        ], 
        "title": "詶胡小山鹾台苦雨二首 其二", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "乍把琼枝恍旧游，平生左袒为刘侯。", 
            "即看竹素千秋事，能废江湖万古流。", 
            "鸥侣共依天上座，雁声孤□月中楼。", 
            "新诗大有牢骚语，翻耐高歌散旅愁。"
        ], 
        "title": "詶刘燕及明二首 其一", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "青编数卷敌华林，腹笥居然写赋心。", 
            "自昔词坛憎百六，不妨天柱耸千寻。", 
            "龙文忽照干将曲，鹤唳今听谷水阴。", 
            "却笑安仁秋兴作，只伤留滞宦情深。"
        ], 
        "title": "詶刘燕及明二首 其二", 
        "type": "律诗", 
        "yun": "侵"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "东朝联事步清尘，牢落灵光亦主臣。", 
            "奉诏偶然因旧学，趋班直讶著陈人。", 
            "纷纶津邸宾僚盛，詄荡天门羽翼新。", 
            "纵是枯桐蒙赏激，詶知恐异爨馀薪。"
        ], 
        "title": "次韵詶叶少师台山赠行四首 其一", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "素衣端合避京尘，留滞繇来说史臣。", 
            "敢赋湘累愁帝子，但唫篱菊比皇人。", 
            "钟山猿鹤寻盟晚，泽国莼鲈发兴新。", 
            "为问陆沉成底事，征车生耳等劳薪。"
        ], 
        "title": "次韵詶叶少师台山赠行四首 其二", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "沉沦不解叹风尘，攀鼎含情侍从臣。", 
            "巳分浮家称钓客，那将慧业厕文人。", 
            "玉杯繁露书多逸，石室阳秋例更新。", 
            "六代江山饶吏隐，移文恐不到前薪。"
        ], 
        "title": "次韵詶叶少师台山赠行四首 其三", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "驱车宛叶逐游尘，春出秋归似雁臣。", 
            "闻道晚来差丧我，论才少且不如人。", 
            "石渠书拟雠同异，金屋恩须问故新。", 
            "入洛愧虚先达荐，初衣仍返会稽薪。"
        ], 
        "title": "次韵詶叶少师台山赠行四首 其四", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "谢庭玉树迥埃尘，能向凉风问放臣。", 
            "迹愧冥鸿宜路鬼，行歌骊御见词人。", 
            "家声夙擅青箱旧，交态全轻白发新。", 
            "闻说相门多有相，弓裘不尽火传薪。"
        ], 
        "title": "叶君节茂才以诗赠行复次前韵詶之", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "才子新诗锦不如，遄归欲试揣摩书。", 
            "直看凤羽绳祖武，可但龙孙傍帝居。", 
            "韦曲正繁庭际树，石家能下里门车。", 
            "惭予汗漫延津客，剑气因君问斗墟。"
        ], 
        "title": "送叶君节归试并和原韵", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "独驱铁钺古交州，万里风烟控上游。", 
            "湘色旧悬平子赋，山光时映越王楼。", 
            "即今庙算勤方虎，尚有閒情问海鸥。", 
            "盟府勋名腾简册，可容野史得相求。"
        ], 
        "title": "詶胡开府", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "几回优诏到周南，云壑难将选胜耽。", 
            "吏部文章真不朽，龙图忧乐本同参。", 
            "弹冠共是冥鸿侣，挥麈能忘白马谈。", 
            "欲问海门新气象，骊珠径寸喜先探。"
        ], 
        "title": "詶范太蒙吏部", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "清时共爱玉门閒，岁岁名王事款关。", 
            "何限乘轩邀上赏，几谁越俎议行间。", 
            "消磨细柳将军垒，无恙燕支妇女颜。", 
            "壮尔筹边多胜算，先声今巳到天山。"
        ], 
        "title": "调李京兆克庵备边疏", 
        "type": "律诗", 
        "yun": "删"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "三绝真惭妙与痴，坫坛潦倒亦偏师。", 
            "朅来大隐从周史，得似中兴睹汉仪。", 
            "独往骊渊探秘藏，行游兔苑骋妍词。", 
            "岭梅不必秋能折，肯有邮筒及我私。"
        ], 
        "title": "詶李太史伯襄赠什", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "玄阁宁论阻问奇，征南新勒万潭碑。", 
            "冥心巳入风蝉定，得句偏饶绣虎诗。", 
            "舞羽营门酋长侍，授书桥畔老人期。", 
            "桂林我亦怀平子，岂有双金报所思。"
        ], 
        "title": "詶杨霁寰中丞", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "秀绝峨眉甲九垓，使君风采亦雄哉。", 
            "忧时颇绌弘羊论，作赋谁当绣虎才。", 
            "天划东南支半壁，人依冠冕重中台。", 
            "省方合有輶轩记，可许侯巴问字来。"
        ], 
        "title": "詶胡小山盐台二首 其一", 
        "type": "律诗", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "江海风烟揽辔论，百城守长拜行轩。", 
            "朅从绣斧临吴甸，几为闾阎叩帝阍。", 
            "挟笔千秋高雪调，熬波万灶矗云屯。", 
            "鱼盐岂有藏名者，莫以于旄访席门。"
        ], 
        "title": "詶胡小山盐台二首 其二", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "山馆逢迎强著书，盘餐真愧郇家厨。", 
            "聊供赋手骚兼蟹，雅称秋怀鲙有鲈。", 
            "游屐若为偕尚子，雕虫祗合任非夫。", 
            "遥知别后相思夜，能识罗浮梦里途。"
        ], 
        "title": "詶卢原甫次韵", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "东山优诏见新除，又是西台揽辔初。", 
            "轴转黄龙将禹贡，仗依玄武肃周庐。", 
            "即今疏草凌霜笔，尽出春秋演露书。", 
            "却为式微偏荐慰，年来无恙只三馀。"
        ], 
        "title": "詶董景越漕台二首 其一", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "遥传北固驻襜褕，为采风谣入绘图。", 
            "怀古定寻丁卯迹，登山谁作癸庚呼。", 
            "星河初度天孙鹊，云槛朝飞御史乌。", 
            "意气论交琼玖赠，何人存记钓鱼徒。"
        ], 
        "title": "詶董景越漕台二首 其二", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "壮猷何事厌雕虫，晁贾文章一代雄。", 
            "尊俎坐筹销虏帐，山川行咏入唐风。", 
            "奏将帝所篇称善，悬向都门字莫攻。", 
            "鸿宝传来能自秘，较雠先贮石渠中。"
        ], 
        "title": "魏涧泉中丞以奏疏诗集见贻诗以詶之", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "传呼小队出夷门，屏却朱斿款绿尊。", 
            "辛苦东方犹待诏，别离江令几消魂。", 
            "素衣未遣京尘化，铁钺能回国步屯。", 
            "月满繁台闻坐啸，何如清夜舞刘琨。"
        ], 
        "title": "大梁侯馆冯礼亭大中丞携尊夜过席上酬之", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "诗谶含情硕果深，琼琚落落报甘临。", 
            "玄亭文字都传古，楚颂风流又见今。", 
            "倘许奕来成坐隐，有如怀去惬童心。", 
            "霜苞巳逗先春信，东阁官梅未易侵。"
        ], 
        "title": "癸亥元日与林茂之焦焦氏易林贻以福橘五颗□之有作依韵和之", 
        "type": "律诗", 
        "yun": "侵"
    }, 
    {
        "author": "童轩", 
        "era": "明", 
        "subtype": null, 
        "text": [
            "白云悠悠，在天之陬。", 
            "陟彼岵兮，我心则忧。", 
            "白云靡靡，在天之隅。", 
            "陟彼屺兮，我心则思。", 
            "我思伊何，父母孔耆。", 
            "匪无莱衣，莫克娱之。", 
            "匪无寸禄，远莫持之。", 
            "王事靡盬，不遑宁处。", 
            "瞻望白云，亲舍其下。", 
            "亲舍其下，室远心迩。", 
            "愿言思之，泣涕如雨。"
        ], 
        "title": "望云思亲卷为史侍御赋", 
        "type": "四言诗", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "道之旨，大羹玄醴。", 
            "君子味之，浑然斯理。", 
            "道之腴，熊掌及鱼。", 
            "君子味之，渊乎其微。", 
            "于皇天命，一诚不已。", 
            "文王大圣，不显于己。", 
            "圣也希天，贤其希圣。", 
            "动静或愆，为道之病。", 
            "君子味之，是谓自持。", 
            "朝斯夕斯，道岂远而。"
        ], 
        "title": "味道斋为秀才程愈赋", 
        "type": "四言诗", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "樟山何有，有玉有泉。", 
            "亦白其色，亦澄其源。", 
            "温温君子，既洁且贞。", 
            "挠之弗浊，磨而不磷。", 
            "人亦有言，儒为席珍。", 
            "德既方止，亦既章止。", 
            "圭瓒黄流，庶几将止。", 
            "维此懿德，不息则久。", 
            "借曰未试，亦既尔有。", 
            "苟或不臧，鲜不愧负。", 
            "抵鹊是弃，濯足自取。", 
            "尚慎旃哉，俾遗尔后。"
        ], 
        "title": "玉泉（并叙）", 
        "type": "四言诗", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "兰之香兮，维叶茂茂。", 
            "艺彼居室，可采而嗅。", 
            "兰之香兮，维叶莫莫。", 
            "艺彼居室，可佩而怿。", 
            "兰之香兮，维叶萋萋。", 
            "彼其之子，薄言有之。", 
            "匪直薰德，同心友之。", 
            "瞻彼日月，悠悠其逾。", 
            "我德未化，我友是资。", 
            "迨今弗力，悔也可追。"
        ], 
        "title": "兰室（兰室喻交友也）为会稽陈德诚赋", 
        "type": "四言诗", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "冬青之木郁葱葱。", 
            "岁岁年年人不同。", 
            "百年废兴增叹嘅。", 
            "今年花胜去年红。", 
            "可惜落花君莫扫。", 
            "对此如何不泪垂。", 
            "志士幽人莫怨嗟。", 
            "寸根千里不易到。"
        ], 
        "title": "桃源图诗", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "家住番水上，从军向辽阳。", 
            "代父远行役，日寓刁斗傍。", 
            "时陈俎豆容，绝学惊殊方。", 
            "坐令先轸徒，抠衣进中堂。", 
            "归来迫迟莫，喜有名家郎。", 
            "封君谢恩宠，居然事冠裳。", 
            "春阳澹晖晖，颜色忽已藏。", 
            "人生首丘愿，浪踪安可常。", 
            "伟哉全归子，宿草今苍凉。", 
            "我欲奠鸡絮，渺渺川途长。"
        ], 
        "title": "挽丘时雍太守父晖庵先生", 
        "type": "古风", 
        "yun": "阳"
    }, 
    {
        "author": "程敏政", 
        "era": "明", 
        "subtype": null, 
        "text": [
            "亢阳苦作厉，人物皆昏如。", 
            "兹辰一阴生，况与甘霖俱。", 
            "燔燄忽已扫，清气回堪舆。", 
            "我方病炎热，展转无宁居。", 
            "得此若新濯，洒洒心情舒。", 
            "依约小床润，点射明窗虚。", 
            "况我同胞子，千里来宁予。", 
            "雁行夜联榻，咫尺庭中隅。", 
            "琅琅语颇闻，喜今到吾庐。", 
            "伏枕听檐滴，漏下二鼓馀。", 
            "苏韦有故事，莫惜花笺书。"
        ], 
        "title": "夏至日雨病中喜二弟来自南京", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "凉风飒然至，疏帘觉秋生。", 
            "炎熇一挥扫，蟋蟀阶下鸣。", 
            "玄发能几时，寒暑相代更。", 
            "感之卧复起，彷徨步前楹。", 
            "微风动衣袂，肃肃天宇清。", 
            "帝乡岂不好，亲舍难为情。", 
            "反坐念归计，踯躅东方明。"
        ], 
        "title": "立秋日雨", 
        "type": "古风", 
        "yun": "庚"
    }, 
    {
        "author": "程敏政", 
        "era": "明", 
        "subtype": null, 
        "text": [
            "我本山泽臞，不奈尘事扰。", 
            "趋朝与儤直，长时失昏晓。", 
            "况此疾侵寻，药裹讵能了。", 
            "颓然卧一榻，颇似安巢鸟。", 
            "衷肠杂云乱，苦恨知者少。", 
            "推窗一延伫，黄叶坠林杪。", 
            "寒蝉固切切，砧韵亦袅袅。", 
            "羁怀苦难释，所思在江表。", 
            "何时促归装，天长塞鸿杳。"
        ], 
        "title": "秋日病中", 
        "type": "古风", 
        "yun": "筱"
    }, 
    {
        "author": "程敏政", 
        "era": "明", 
        "subtype": null, 
        "text": [
            "建溪新茗如环钩，土人食之除百忧。", 
            "呼童满注雪乳脚，使我坐失平生愁。", 
            "朝来定与两难弟，执手共瀹青瓷瓯。", 
            "腹藁已破五千卷，举身恨不登危楼。", 
            "玉川成仙几百载，清气渺渺散不收。", 
            "典衣开怀只沽酒，闭门却笑长安游。"
        ], 
        "title": "病中夜试新茶简二弟戏用建除体", 
        "type": "古风", 
        "yun": "尤"
    }, 
    {
        "author": "程敏政", 
        "era": "明", 
        "subtype": null, 
        "text": [
            "沈君家住钱塘县，自小从师学书剑。", 
            "一朝随牒上京师，总诧青油幕中彦。", 
            "此时正伐西南夷，尚书帐前多虎貔。", 
            "君来跨马作从事，不怕羽檄如星驰。", 
            "凯旋北阙方行赏，元戎再入东西广。", 
            "载笔先须拣俊才，属櫜又复辞天仗。", 
            "朅来元戎罢远征，却总江淮漕运兵。", 
            "辕门案牍分曹署，巨舰旌旄作队行。", 
            "君在军中不贪利，学取汉朝清白吏。", 
            "主人喜是平江孙，佐史还推隐侯裔。", 
            "手提长铗漫空弹，一榻恒依大将坛。", 
            "半生饱识从军乐，八品甘为寄禄官。", 
            "莫惜青衫留滞久，老大功名须到手。", 
            "殷勤我是尚书郎，送别旗亭重回首。"
        ], 
        "title": "送江淮卫知事沈德", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "冬雨三日泥不乾，一夜朔风吹苦寒。", 
            "壮游喜君正年少，何惧悠悠行路难。", 
            "城隅木叶已尽脱，晓钟满地催征鞍。", 
            "丈夫出门即万里，对酒不用歌悲欢。", 
            "君之两姊各远适，三衢白下长眉攒。", 
            "天淮去住忽相见，一笑顿使羁怀宽。", 
            "江南胜处亦可赏，吴山楚水多奇观。", 
            "人生浪迹且行乐，长剑临风时一弹。", 
            "归来定是隔年事，三月春城花未残。", 
            "白下之郎予季弟，烦君致语多加餐。", 
            "近来闻说已胜我，文辞笔下驱波澜。", 
            "蹇予苦被尘鞅缚，十度见月空团团。", 
            "送君不尽远游兴，悔作东头供奉官。"
        ], 
        "title": "送赵良辅南游", 
        "type": "古风", 
        "yun": "寒"
    }, 
    {
        "author": "程敏政", 
        "era": "明", 
        "subtype": null, 
        "text": [
            "巍巍武昌城，屹立江汉隅，中有太守专城居。", 
            "太守北来江水寒，正直不忧行路难。", 
            "太守南归春已老，一道欢声动鱼鸟。", 
            "武昌城中官长多，能事不受相撝诃。", 
            "终岁足鱼米，父老歌逶迤。", 
            "人言太守能赋诗，太守不似元微之。", 
            "江城坐治已閒暇，一篇往往传京师。", 
            "古来儒吏亦何有，今见风流武昌守。", 
            "相逢一别会何时，目送飞鸿过樊口。"
        ], 
        "title": "武昌太守行送秦廷韶考最南还", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "镜湖水光如匹练，一霎回风舞团扇。", 
            "冯夷乍起水晶宫，仙子齐匀镜中面。", 
            "凌波徙倚欲倾城，泽荇渚蒲如有情。", 
            "素菂摇香白鹭下，青房堕影游鱼惊。", 
            "落手湘云半舒卷，晚色亭亭净于剪。", 
            "五侯池馆春阑珊，耻共铅华斗深浅。"
        ], 
        "title": "题宗人愈大上舍所藏白描风荷图", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "老人开轩旧爱竹，令子庐墓新生芝。", 
            "岁寒节操凛未已，三春和气钟于斯。", 
            "土屋深深枥山底，十二天然朵云蕊。", 
            "孤绝难同众草芳，色映薇花照江水。", 
            "回望谢庭花满烟，儿孙玉立如芝妍。", 
            "古人孝感非浪语，至性由来天所怜。"
        ], 
        "title": "浙江参议卢君雍葬其父爱竹君于枥山庐于墓左产芝十二茎其婿编脩倪君岳求予诗", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "夜寒集疏霰，岁暮呈嘉祥。", 
            "天心重昭格，民事期丰穰。", 
            "斋诚达宵旰，祀出排缁黄。", 
            "同袍此共宿，旅夕能相忘。", 
            "凭檐俯轻飏，引烛惊微光。", 
            "严城漏声寂，小阁炉烟翔。", 
            "簌簌堕庭戺。", 
            "萦空转飘撇，亚风随低昂。", 
            "乍翻燕山席，陡溢韩军囊。", 
            "剪裁谢新巧。", 
            "同出联祖祢，分飞忽参商。", 
            "蚕缫散绩室，舞袂投东房。", 
            "辉增𣰉衣净，爽激銮铃锵。", 
            "长河饫坚腹，断岭横截肪。", 
            "隉阱夷险一。", 
            "雅栖惊欹仄，鸟篆馀偏傍。", 
            "疏影落高树。", 
            "雀困馀粒绝，兔穷数罝张。", 
            "委径没樵屐，回洲胶渔航。", 
            "望失远山色。", 
            "先春夺造化，异境开鸿荒。", 
            "潜阳地中复，宿沴物外藏。", 
            "馀孽息蝥螣，庶徵宜粢粱。", 
            "楼居足酣眺，市卧怜饥僵。", 
            "窗虚气逾肃。", 
            "云英幻无蒂。", 
            "槎通汉渚近。", 
            "关戍肌欲皴，田畯乐未央。", 
            "沛泽浃穹壤，至治归明良。", 
            "竹宫怡圣情，词垣纪篇章。", 
            "邈哉继云汉。"
        ], 
        "title": "斋居喜雪联句", 
        "type": "古风", 
        "yun": "阳"
    }, 
    {
        "author": "程敏政", 
        "era": "明", 
        "subtype": null, 
        "text": [
            "斋夜对炉咏，兹谋出于佥。", 
            "旃檀爇幽眇，棐几增芳严。", 
            "瑰材藉珍重，烈势防太炎。", 
            "远闻觉逾胜，默叩如有占。", 
            "片云陡惊散，一星歘疑𤏖。", 
            "口浥曹溪流，耳割昆崙尖。", 
            "氤氲烛映屏，缥缈风回幨。", 
            "坳深隐金粟，火褪委红盐。", 
            "芸怜书蠹辟，麝恐庭花嫌。", 
            "当窗喷宝鸭，隔研萦铜蟾。", 
            "畹兰格调绝，阁梅风味添。", 
            "情通一瓣夐，剂许百和兼。", 
            "循床袭青绫，拂卷凝湘缣。", 
            "输情已绳直，逊意仍蛟潜。", 
            "咀华厌鸡舌，采沬婴龙髯。", 
            "笼烟袖双握，拨地匕屡拈。", 
            "气合惬俱化，心耽惧非廉。", 
            "继美荐奇印，留芳下重帘。", 
            "甲暖螺蜕腥，班销鹧归燖。", 
            "宁为羃广展，不作吹轻纤。", 
            "春原得孤嗔，晓殿思遥瞻。", 
            "透隙忽已駚，入虚澹相淹。", 
            "升腾各登鼎，琐碎或在奁。", 
            "妙遣荤秽屏，馨达神明忺。", 
            "终陪画省直，不受歌尘黏。", 
            "薄温变寒室，长力穷宵签。", 
            "静喜日照席，深宜私覆檐。", 
            "非同火山炽，何忧木天黔。", 
            "吟鼻讵堪拥，德芬方共厌。", 
            "燕寂未经宿，呼童惜馀甜。"
        ], 
        "title": "焚香联句", 
        "type": "古风", 
        "yun": "盐"
    }, 
    {
        "author": "程敏政", 
        "era": "明", 
        "subtype": null, 
        "text": [
            "泛泛濯锦江，产材多好文。", 
            "就中吴季子，壮岁迥不群。", 
            "久簉司徒班，荐书新上闻。", 
            "朝廷重兴学，简命恩礼勤。", 
            "乘骢过梅岭，持节开江氛。", 
            "念子掌邦教，此职固所欣。", 
            "都门时雨晴，岐路东西分。", 
            "峤外岂无士，成之在陶薰。", 
            "时名愧葩藻，实学须典坟。", 
            "典坟首群行，古圣非徒云。", 
            "行行志方健，宁肯上负君。", 
            "三岁谅有期，迟子来策勋。"
        ], 
        "title": "送户部吴廷宪主事赴广西提学佥事得文字", 
        "type": "古风", 
        "yun": "文"
    }, 
    {
        "author": "程敏政", 
        "era": "明", 
        "subtype": null, 
        "text": [
            "淮阳今大府，南北舟车通。", 
            "上官络绎至，卧治将无功。", 
            "使君东南来，瘦马从一童。", 
            "绩成奏天子，出门岁将穷。", 
            "君本法曹郎，皎皎白鍊铜。", 
            "坐令郡讼稀，风化千里同。", 
            "劝君一卮酒，美政贵保终。", 
            "不见古循吏，名与长淮东。"
        ], 
        "title": "送袁士蓥太守考绩还淮安得童字", 
        "type": "古风", 
        "yun": "东"
    }, 
    {
        "author": "程敏政", 
        "era": "明", 
        "subtype": null, 
        "text": [
            "洞黄何逶迤，远在天台间。", 
            "壁立千芙蓉，四顾相回环。", 
            "缅思洞中人，一去何当还。", 
            "平生读书处，松桧不改颜。", 
            "儿孙日以长，济济通朝班。", 
            "孰识岩栖翁，高名配兹山。", 
            "我歌洞黄词，怅望春阑珊。", 
            "生刍杳莫致，浙水东潺潺。"
        ], 
        "title": "洞黄词怀黄尚斌先生", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "朔州城头塞云结，朔州城下沙如雪。", 
            "赫连古戍白草枯，一路角声吹不歇。", 
            "居民半是防秋兵，十里五里屯军营。", 
            "偏师夜坐烽火息，飞挽小儿歌太平。", 
            "王郎家世本灵武，明目张髯气如虎。", 
            "羽林骄将不敢欺，碛里人耕好田土。", 
            "穷州十年多苦辛，奉檄东来觐紫宸。", 
            "长官知名圣君喜，边吏有才能几人。", 
            "遥遥朔州城，劝子一卮酒，马蹄明朝向山后。", 
            "女墙孤月重相思，定倚危楼望南斗。"
        ], 
        "title": "朔州行送王汝璧太守述职西还", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "万岁山头春月圆，万岁山下霏祥烟。", 
            "莲花漏水尽一刻，火树百枝光烛天。", 
            "条风东来送新暖，低飏星裘动黄伞。", 
            "九重金阙倚岧峣，四面红云蔟箫管。", 
            "慈闱更欲亲承欢，綵棚十丈空中攒。", 
            "随山移仗不知晓，应制还催供奉官。", 
            "五朝故事传来久，乐与民同上元酒。", 
            "想像先皇得众心，尚有灯词播人口。", 
            "太平喜是百载过，边燧不惊天气和。", 
            "古来张弛皆有道，实心一日非为多。"
        ], 
        "title": "成化乙未元夕观灯应制", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "北风吹晴无片雪，老农戚戚生穷悲。", 
            "土中细麦乾欲死，方士结坛徒尔为。", 
            "残年一雪万人喜，天子忧勤天与之。", 
            "长安贫者死莫恨，记取当初望雪时。"
        ], 
        "title": "十二月十三日大雪", 
        "type": "古风", 
        "yun": "支"
    }, 
    {
        "author": "程敏政", 
        "era": "明", 
        "subtype": null, 
        "text": [
            "东山旧名家，文章羡之子。", 
            "先人国钜公，勋德藏太史。", 
            "当年受推荐，簪绂升孔堂。", 
            "日坐图书府，上应东壁光。", 
            "朅来走京师，奏书析帝宠。", 
            "南宫下新制，晔晔贲丘垄。", 
            "还思毕婚嫁，馆甥得刘郎。", 
            "官途凡几月，冰玉相扶将。", 
            "人生天地间，亢宗似君少。", 
            "尘鞅不可羁，拂袖一何早。", 
            "薰风日夕至，满路飞杨花。", 
            "都门戒晨发，祖席临水涯。", 
            "心知共月明，千里一回首。", 
            "良晤讵可期，属酒为君寿。"
        ], 
        "title": "送奎文阁典籍许节之东归", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "家住东吴白石矶，门前春水浣罗衣。", 
            "朝来系著木兰棹，闲看鸳鸯作队飞。"
        ], 
        "title": "竹枝辞 其一", 
        "type": "词", 
        "yun": "微"
    }, 
    {
        "author": "童轩", 
        "era": "明", 
        "subtype": null, 
        "text": [
            "石头城外是江滩，滩上行舟候潮难。", 
            "潮信有时还又至，郎舟一去几时还。"
        ], 
        "title": "竹枝辞 其二", 
        "type": "词", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "油壁寻芳拂翠蛾，春衫半臂试轻罗。", 
            "海棠花娇香不露，遮莫狂蜂蛱蝶多。"
        ], 
        "title": "竹枝辞 其三", 
        "type": "词", 
        "yun": "歌"
    }, 
    {
        "author": "童轩", 
        "era": "明", 
        "subtype": null, 
        "text": [
            "劝郎切莫上巫峰，劝郎切莫往临邛。", 
            "临邛少妇解留客，巫山峰高云雨浓。"
        ], 
        "title": "竹枝辞 其四", 
        "type": "词", 
        "yun": "冬"
    }, 
    {
        "author": "童轩", 
        "era": "明", 
        "subtype": null, 
        "text": [
            "山桃花开红更红，朝朝愁雨又愁风。", 
            "花开花谢难相见，春色无边愁杀侬。"
        ], 
        "title": "竹枝辞 其五", 
        "type": "词", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "蜀江西来一带长，江水无波镜面光。", 
            "长恨人心不如水，等闲好恶最难量。"
        ], 
        "title": "竹枝辞 其六", 
        "type": "词", 
        "yun": "阳"
    }, 
    {
        "author": "童轩", 
        "era": "明", 
        "subtype": null, 
        "text": [
            "西湖荷叶翠盈盈，露重风多荡漾轻。", 
            "荷叶团团比侬意，露珠不定似郎情。"
        ], 
        "title": "竹枝辞 其七", 
        "type": "词", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "劝郎水底莫铺绵，劝郎石上莫栽莲。", 
            "水底铺绵绵易烂，石上栽莲根不坚。"
        ], 
        "title": "竹枝辞 其八", 
        "type": "词", 
        "yun": "先"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "一色春难老，双亲未白头。", 
            "高堂相对处，日日可忘忧。"
        ], 
        "title": "题文富侄萱花", 
        "type": "绝句", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "衡门俯寒江，隐隐脩竹下。", 
            "鼓棹问奇人，扁舟快于马。"
        ], 
        "title": "题礼部吕秉之郎中画册 其一", 
        "type": "绝句", 
        "yun": "马"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "危山耸如人，绝壑下如阱。", 
            "居然垂钓翁，相呼不相应。"
        ], 
        "title": "题礼部吕秉之郎中画册 其二", 
        "type": "绝句", 
        "yun": null
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "凉宵万籁息，明月流天中。", 
            "放舟出浦口，仰面承江风。"
        ], 
        "title": "题礼部吕秉之郎中画册 其三", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "云浮天外峰，烟断江头树。", 
            "倚岸得纶竿，渔家不知处。"
        ], 
        "title": "题礼部吕秉之郎中画册 其四", 
        "type": "绝句", 
        "yun": null
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "日出峰上红，水绕峰下碧。", 
            "中有藏修人，心期谢安石。"
        ], 
        "title": "题洞庭吴鸣翰秀才东峰卷", 
        "type": "绝句", 
        "yun": "陌"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "两雏刚幸免，万古此真才。", 
            "谁道匡时策，非从静学来。"
        ], 
        "title": "题武侯令伯忠孝二图 其一", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "至性通天地，遗容尚动人。", 
            "独怜图报者，曾是汉廷臣。"
        ], 
        "title": "题武侯令伯忠孝二图 其二", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "岁毂如流水，霜华满鬓催。", 
            "沧江虹月在，不见米狂来。"
        ], 
        "title": "挽过野舟六绝 其一", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "举世皆如梦，虚堂昼掩扉。", 
            "几人名利窟，回首解忘机。"
        ], 
        "title": "挽过野舟六绝 其二", 
        "type": "绝句", 
        "yun": "微"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "芳林围石坞，人指薛泾原。", 
            "此日归真宅，端然识寓言。"
        ], 
        "title": "挽过野舟六绝 其三", 
        "type": "绝句", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "谈屑多吴体，才华似郢人。", 
            "一编窥豹稿，谁复和阳春。"
        ], 
        "title": "挽过野舟六绝 其四", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "凤翥鹏鶱后，冲霄一鹤翔。", 
            "九原知不憾，林立见三郎。"
        ], 
        "title": "挽过野舟六绝 其五", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "远客询遗行，何如汉郭君。", 
            "墓前新白石，应刻蔡邕文。"
        ], 
        "title": "挽过野舟六绝 其六", 
        "type": "绝句", 
        "yun": "文"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "高轩近北城，幽径折三四。", 
            "中有长琅玕，知人岁寒志。"
        ], 
        "title": "定西侯蒋公筠清轩卷次周草庭都尉韵十绝 其一", 
        "type": "绝句", 
        "yun": "寘"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "临池写来禽，坐石呼格五。", 
            "森森苍雪寒，九夏失炎午。"
        ], 
        "title": "定西侯蒋公筠清轩卷次周草庭都尉韵十绝 其二", 
        "type": "绝句", 
        "yun": "麌"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "新开八尺庭，迥异五侯宅。", 
            "眼中箨龙孙，无不一当百。"
        ], 
        "title": "定西侯蒋公筠清轩卷次周草庭都尉韵十绝 其三", 
        "type": "绝句", 
        "yun": "陌"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "结客总豪俊，诗坛如将坛。", 
            "呼童刻新粉，记取最长竿。"
        ], 
        "title": "定西侯蒋公筠清轩卷次周草庭都尉韵十绝 其四", 
        "type": "绝句", 
        "yun": "寒"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "爱此万玉林，不下筼筜谷。", 
            "时汲井中泉，殷勤溉慈竹。"
        ], 
        "title": "定西侯蒋公筠清轩卷次周草庭都尉韵十绝 其五", 
        "type": "绝句", 
        "yun": "屋"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "袅袅翻翠云，涓涓净尘思。", 
            "借看来何人，苔阶屦痕二。"
        ], 
        "title": "定西侯蒋公筠清轩卷次周草庭都尉韵十绝 其六", 
        "type": "绝句", 
        "yun": "寘"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "虚心能自保，世态非所甘。", 
            "江梅与岩桧，交情澹成三。"
        ], 
        "title": "定西侯蒋公筠清轩卷次周草庭都尉韵十绝 其七", 
        "type": "绝句", 
        "yun": "覃"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "名园盛韦杜，红紫动盈千。", 
            "何似总戎府，清风兼渭川。"
        ], 
        "title": "定西侯蒋公筠清轩卷次周草庭都尉韵十绝 其八", 
        "type": "绝句", 
        "yun": "先"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "将军诚好文，盛世不忘战。", 
            "时对抱节君，孙吴阅终卷。"
        ], 
        "title": "定西侯蒋公筠清轩卷次周草庭都尉韵十绝 其九", 
        "type": "绝句", 
        "yun": "霰"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "欲待此君醉，窃分凤尾馀。", 
            "他年杀青手，高节为君书。"
        ], 
        "title": "定西侯蒋公筠清轩卷次周草庭都尉韵十绝 其十", 
        "type": "绝句", 
        "yun": "鱼"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "湖船诗十联，半入烟霞气。", 
            "我语惭不工，居然别泾渭。"
        ], 
        "title": "追思旧游寄浙江左时翊参政十绝次草庭都尉韵 其一", 
        "type": "绝句", 
        "yun": "未"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "倚棹岳坟庵，碑本见遗墨。", 
            "万古擎天功，高峰峙南北。"
        ], 
        "title": "追思旧游寄浙江左时翊参政十绝次草庭都尉韵 其二", 
        "type": "绝句", 
        "yun": "职"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "草满六桥路，依稀放鹤人。", 
            "道傍修竹里，时见一枝春。"
        ], 
        "title": "追思旧游寄浙江左时翊参政十绝次草庭都尉韵 其三", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "开尊净慈阁，鹅鸭满湖田。", 
            "对岸雷峰塔，亭亭入暮天。"
        ], 
        "title": "追思旧游寄浙江左时翊参政十绝次草庭都尉韵 其四", 
        "type": "绝句", 
        "yun": "先"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "三生空有石，三竺未成赋。", 
            "徘徊九里间，吟情拂高树。"
        ], 
        "title": "追思旧游寄浙江左时翊参政十绝次草庭都尉韵 其五", 
        "type": "绝句", 
        "yun": "遇"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "天外一峰迥，飞来势未降。", 
            "冷泉亭上立，逸趣洒寒江。"
        ], 
        "title": "追思旧游寄浙江左时翊参政十绝次草庭都尉韵 其六", 
        "type": "绝句", 
        "yun": "江"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "石屋龙潜处，题名忆长公。", 
            "洞门喧水籥，苔径失西东。"
        ], 
        "title": "追思旧游寄浙江左时翊参政十绝次草庭都尉韵 其七", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "一𣂏龙井寒，未续茶经笔。", 
            "林外忽闻香，僧房焙茶日。"
        ], 
        "title": "追思旧游寄浙江左时翊参政十绝次草庭都尉韵 其八", 
        "type": "绝句", 
        "yun": "质"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "山形绕废宫，一凤云中度。", 
            "下见浙江潮，寒声自朝莫。"
        ], 
        "title": "追思旧游寄浙江左时翊参政十绝次草庭都尉韵 其九", 
        "type": "绝句", 
        "yun": "遇"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "忆登保叔塔，举酒别诸君。", 
            "两听春鸿过，相思逐片云。"
        ], 
        "title": "追思旧游寄浙江左时翊参政十绝次草庭都尉韵 其十", 
        "type": "绝句", 
        "yun": "文"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "寥落东篱下，红黄色竞深。", 
            "情知非媚俗，表此傲霜心。"
        ], 
        "title": "红黄二色菊", 
        "type": "绝句", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "山色青于染，松阴扫未开。", 
            "水边芳草地，才见两人来。"
        ], 
        "title": "山水小画二首为张尚相题 其一", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "危坐秋林下，翛然古意生。", 
            "山风吹耳净，幽绝涧泉声。"
        ], 
        "title": "山水小画二首为张尚相题 其二", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "池上一峰孤，下瞰池亭小。", 
            "书空兆人文，卓笔青未了。"
        ], 
        "title": "涵碧亭八咏 其一 文峰贡翠", 
        "type": "绝句", 
        "yun": "筱"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "小山本幽绝，晴岚湿衣裾。", 
            "谁能琢崖藓，正作岐阳书。"
        ], 
        "title": "涵碧亭八咏 其二 石鼓浮岚", 
        "type": "绝句", 
        "yun": "鱼"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "隐隐青莲居，鲸音断复续。", 
            "幽人惊起迟，林光动朝旭。"
        ], 
        "title": "涵碧亭八咏 其三 潮阁晨钟", 
        "type": "绝句", 
        "yun": "沃"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "何人弄长笛，散此柯亭秋。", 
            "令我发奇思，风吹月波浮。"
        ], 
        "title": "涵碧亭八咏 其四 义溪夜笛", 
        "type": "绝句", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "池亭踏露入，冉冉闻幽香。", 
            "方塘水如镜，照见芙蓉妆。"
        ], 
        "title": "涵碧亭八咏 其五 荷塘晓色", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "四山黄落时，夹路松涛起。", 
            "中含太古声，能清管弦耳。"
        ], 
        "title": "涵碧亭八咏 其六 松径秋声", 
        "type": "绝句", 
        "yun": "纸"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "斜阳过亭西，纵目随所适。", 
            "何处一鸢来，飞飞破晴碧。"
        ], 
        "title": "涵碧亭八咏 其七 夕照鸢飞", 
        "type": "绝句", 
        "yun": "陌"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "白日下深沼，游鳞动腥风。", 
            "宛有川上趣，不羡濠梁翁。"
        ], 
        "title": "涵碧亭八咏 其八 晴渊鱼跃", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "有美文章守，无情山水州。", 
            "一宵篷上雨，了得半江愁。"
        ], 
        "title": "怀邵文敬太守", 
        "type": "绝句", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "莫谓老人倨，须知孺子贤。", 
            "坑焚祸方烈，谁有素书传。"
        ], 
        "title": "题宗侄孙文楷文模二便面 其一 圯桥进履", 
        "type": "绝句", 
        "yun": "先"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "绕阑花似雪，枝上立珍禽。", 
            "入手炎光散，清风动竹林。"
        ], 
        "title": "题宗侄孙文楷文模二便面 其二 花鸟", 
        "type": "绝句", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "坦坦物外士，萧萧林下人。", 
            "乾坤两知己，时共一壶春。"
        ], 
        "title": "赠宋逸清鍊师", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "新笋已过母，时禽多变声。", 
            "可人期不至，明月下前楹。"
        ], 
        "title": "有怀彦夫师鲁", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "皎皎冰肌瘦，翛翛凤尾清。", 
            "众芳摇落后，同保岁寒盟。"
        ], 
        "title": "题为师鲁侄所作梅竹图", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "四度清明节，今年觉更轻。", 
            "杏花春雨后，喜尔到山城。"
        ], 
        "title": "清明日喜埙子至自南山", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "毕竟君可竹，还应竹可君。", 
            "恨无医俗句，与子播清芬。"
        ], 
        "title": "题倪氏子可竹卷", 
        "type": "绝句", 
        "yun": "文"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "潜龙卧空山，爪印非斧琢。", 
            "一日风雷生，终当露头角。"
        ], 
        "title": "李源十景 其一 天井龙痕", 
        "type": "绝句", 
        "yun": "觉"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "义兵昔来过，石上马蹄在。", 
            "遗响寄滩声，英风凛何代。"
        ], 
        "title": "李源十景 其二 军滩马迹", 
        "type": "绝句", 
        "yun": "队"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "一镜含天光，源头自何许。", 
            "悠悠川上心，临流共谁语。"
        ], 
        "title": "李源十景 其三 鉴塘活水", 
        "type": "绝句", 
        "yun": "语"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "两崖忽中分，惊浪凡几折。", 
            "相期避暑来，薰风洒飞雪。"
        ], 
        "title": "李源十景 其四 斗峡回澜", 
        "type": "绝句", 
        "yun": "屑"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "雨落芙蓉塘，一阵香冉冉。", 
            "潇洒亭中人，红尘不相染。"
        ], 
        "title": "李源十景 其五 莲亭小雨", 
        "type": "绝句", 
        "yun": "俭"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "夹道千琅玕，森森出墙外。", 
            "有时一轮秋，平空发天籁。"
        ], 
        "title": "李源十景 其六 竹径清风", 
        "type": "绝句", 
        "yun": "泰"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "三峰上排云，竞秀如笔格。", 
            "千古兆人文，知非草玄宅。"
        ], 
        "title": "李源十景 其七 笔架凌云", 
        "type": "绝句", 
        "yun": "陌"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "一峰如诰身，隐隐当户见。", 
            "山灵知主人，终为汉庭彦。"
        ], 
        "title": "李源十景 其八 诰轴横空", 
        "type": "绝句", 
        "yun": "霰"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "閒登溪上楼，返照射溪水。", 
            "何处榜声来，前滩白鸥起。"
        ], 
        "title": "李源十景 其九 溪流晚棹", 
        "type": "绝句", 
        "yun": "纸"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "云碓倚东陇，远响一洲隔。", 
            "空林烟火生，晨炊待香白。"
        ], 
        "title": "李源十景 其十 山涧朝舂", 
        "type": "绝句", 
        "yun": "陌"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "日日栖空馆，呼童扫径苔。", 
            "飘然骑鹤侣，时自海东来。"
        ], 
        "title": "题四小景 其一 道院迎仙客", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "万卷芸香里，萧斋绝点尘。", 
            "须知调鼎客，原是断齑人。"
        ], 
        "title": "题四小景 其二 书堂隐相儒", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "琅玕亲手种，早见拂云梢。", 
            "要叶虞廷管，殷勤待凤巢。"
        ], 
        "title": "题四小景 其三 庭栽栖凤竹", 
        "type": "绝句", 
        "yun": "肴"
    }, 
    {
        "author": "程敏政", 
        "era": "明", 
        "subtype": "五言绝句", 
        "text": [
            "小小储金鲤，池波一镜平。", 
            "不须桃浪暖，头角亦峥嵘。"
        ], 
        "title": "题四小景 其四 池养化龙鱼", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "活火翻成一缕烟，暖风吹上碧云边。", 
            "须臾响作春雷起，万紫千红献帝前。"
        ], 
        "title": "元夕灯诗十首应制 其一 起火", 
        "type": "绝句", 
        "yun": "先"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "曾烧银烛照红妆，贪睡花神梦正长。", 
            "高卧不知身已幻，碧纱笼里度春光。"
        ], 
        "title": "元夕灯诗十首应制 其二 牡丹", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "内前花炬刻金莲，彻送儒臣事漫传。", 
            "此夕一枝光照夜，顾因观赏监当年。"
        ], 
        "title": "元夕灯诗十首应制 其三 金莲", 
        "type": "绝句", 
        "yun": "先"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "煌煌火树照金门，不倩韩郎为染根。", 
            "御苑春光长不老，好花开到木香盆。"
        ], 
        "title": "元夕灯诗十首应制 其四 木香", 
        "type": "绝句", 
        "yun": "元"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "银缸分出影参差，旋点朱英上绿枝。", 
            "一夕自开还自谢，化机谁谓有停时。"
        ], 
        "title": "元夕灯诗十首应制 其五 石竹", 
        "type": "绝句", 
        "yun": "支"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "一种名花号玉簪，冰容斜倚翠云衾。", 
            "谁知点缀春宵景，尽把芳心变赤心。"
        ], 
        "title": "元夕灯诗十首应制 其六 玉簪", 
        "type": "绝句", 
        "yun": "侵"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "字画依稀古老钱，火中埋没几团圆。", 
            "休言转眼全无用，买断鳌峰不夜天。"
        ], 
        "title": "元夕灯诗十首应制 其七 古老钱", 
        "type": "绝句", 
        "yun": "先"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "鳌山花卉竞春红，舞蝶时来趁煖风。", 
            "一霎不知何处在，恍疑飞过漆园东。"
        ], 
        "title": "元夕灯诗十首应制 其八 蝶恋花", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "夜深灯火下蓬莱，一片飞霞烛上台。", 
            "箫鼓不惊仙漏永，芙蓉芍药满山开。"
        ], 
        "title": "元夕灯诗十首应制 其九 飞火", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "巨鳌峰下彩云深，谁遣秋容入上林。", 
            "始觉化工生意溥，菊花新放满枝金。"
        ], 
        "title": "元夕灯诗十首应制 其十 金菊", 
        "type": "绝句", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "董氏宁都盛，夫君说最良。", 
            "忽捐招隐操，空贮活人方。", 
            "断简藏家塾，残碑立墓场。", 
            "由来天报德，貤赠托名郎。"
        ], 
        "title": "挽董尚矩编修父母 其一", 
        "type": "律诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "提携双稚子，孤月几回秋。", 
            "綵服时经眼，珠冠老上头。", 
            "院松终抱节，庭草讵忘忧。", 
            "太史应裁传，千年重女流。"
        ], 
        "title": "挽董尚矩编修父母 其二", 
        "type": "律诗", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "留寓得林坰，浑疑宿幔亭。", 
            "禽声翻角徵，山色中丹青。", 
            "雨竹驱尘净，风花又梦馨。", 
            "主人能解事，终夕候文星。"
        ], 
        "title": "追和江东之学士留寓南京上新河徐氏园亭之作 其一", 
        "type": "律诗", 
        "yun": "青"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "借住新河口，双扉逐岸垠。", 
            "水花堪索笑，山果得尝新。", 
            "暂谢催诗吏，时迎载酒人。", 
            "乘凉多竹树，随意脱簪绅。"
        ], 
        "title": "追和江东之学士留寓南京上新河徐氏园亭之作 其二", 
        "type": "律诗", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "明月几回团，幽居体自宽。", 
            "绿醅时解困，白苧晚生寒。", 
            "唤客弹棋子，看人把钓竿。", 
            "年来通禁籍，回首忆清欢。"
        ], 
        "title": "追和江东之学士留寓南京上新河徐氏园亭之作 其三", 
        "type": "律诗", 
        "yun": "寒"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "重闱春最永，手教一孙成。", 
            "故里王程便，新图寿域明。", 
            "家人占鹊喜，堂客羡乌情。", 
            "会取官绫诰，驰封到祖名。"
        ], 
        "title": "送户部赵祥主事奉使便道省其大母", 
        "type": "律诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "两日向山行，春深野望明。", 
            "寝园同驻马，陵树不闻莺。", 
            "寒食惊时过，清斋候礼成。", 
            "归途应便好，星斗夜纵横。"
        ], 
        "title": "戊戌清明谒陵宿斋所次韵江翰长", 
        "type": "律诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "谒陵归尚早，行李向来轻。", 
            "北阙看将近，东方启渐明。", 
            "群鸦惊客散，一马溯风鸣。", 
            "袅袅垂杨外，新烟动夹城。"
        ], 
        "title": "归途次韵", 
        "type": "律诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "诏使频年发，皇恩岂不覃。", 
            "水方渰冀北，旱复苦江南。", 
            "天意嗟何极，民生半不堪。", 
            "同袍夜相语，禄食漫怀惭。"
        ], 
        "title": "阜城晚遇南京户部张彦质郎中附奏江南旱灾", 
        "type": "律诗", 
        "yun": "覃"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "马渡夹沟东，溪桥卧断虹。", 
            "夜阑群动息，月出四山空。", 
            "物色归尘外，天形入镜中。", 
            "兹游奇绝甚，琢句恨难工。"
        ], 
        "title": "夹沟山中夜行", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "青山一万仞，我爱敬亭名。", 
            "胜槩一千里，分疆及数城。", 
            "不夸游目骋，转觉道心生。", 
            "李白题诗在，风流续未成。"
        ], 
        "title": "敬亭山", 
        "type": "律诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "青草湖阴路，神人迹尚留。", 
            "雕翎方出彀，蜃气不成楼。", 
            "乱石滩声急，连村树色稠。", 
            "英魂知不散，时向此中游。"
        ], 
        "title": "先忠烈王遗迹十二咏 其一 射蜃湖", 
        "type": "律诗", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "湖上妖氛灭，山前吉兆开。", 
            "黄冠离水府，白石定泉台。", 
            "墓碣龟仍在，冥仪兽半推。", 
            "年年寒食雨，时见远孙来。"
        ], 
        "title": "先忠烈王遗迹十二咏 其二 白石阡", 
        "type": "律诗", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "棚木长千尺，蜿蜒距水涯。", 
            "皴皮躔荇带，老色映蘋花。", 
            "雷雨春惊蛰，星河夜汎槎。", 
            "渔舠莫轻近，神物此为家。"
        ], 
        "title": "先忠烈王遗迹十二咏 其三 相公木", 
        "type": "律诗", 
        "yun": "麻"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "壮士昔登台，乡兵取次裁。", 
            "鸣鼙催阵起，吹角召军回。", 
            "旧事传遗老，荒台没草莱。", 
            "至今风雨夕，犹讶战声来。"
        ], 
        "title": "先忠烈王遗迹十二咏 其四 鼓吹台", 
        "type": "律诗", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "荷锄方出郭，徵诏忽临身。", 
            "问吉占田具，祈灵拜水神。", 
            "风云曾得意，溪壑自生春。", 
            "伫立长桥下，悠悠迹未陈。"
        ], 
        "title": "先忠烈王遗迹十二咏 其五 铧卜桥", 
        "type": "律诗", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "山前收战后，洗马向晴波。", 
            "髀肉加鞭久，腰痕受箭多。", 
            "敌兵愁弃甲，征戍喜投戈。", 
            "旧迹无寻处，沙头剩绿莎。"
        ], 
        "title": "先忠烈王遗迹十二咏 其六 洗马池", 
        "type": "律诗", 
        "yun": "歌"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "空山崖石上，羽镞半留形。", 
            "鸟过不敢下，苔封疑有灵。", 
            "子孙传野史，守令刻新铭。", 
            "亦有南开府，忠勋继汗青。"
        ], 
        "title": "先忠烈王遗迹十二咏 其七 射的山", 
        "type": "律诗", 
        "yun": "青"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "勤王初受命，仗剑即登坛。", 
            "左袒人争奋，中兴事不难。", 
            "令岩朱雀帜，盟重白鸡盘。", 
            "想像临戎处，荒山草木寒。"
        ], 
        "title": "先忠烈王遗迹十二咏 其八 歃血台", 
        "type": "律诗", 
        "yun": "寒"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "将军本龙种，居处化渊中。", 
            "变态时常见，真游路不通。", 
            "渚宫随烛显，海市向阳空。", 
            "不是多遗爱，人争说相公。"
        ], 
        "title": "先忠烈王遗迹十二咏 其九 相公湖", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "嘉木何年种，巃嵷护古坟。", 
            "蛇皮斜溜雨，龙角上排云。", 
            "手植传乡土，神游隔世氛。", 
            "子孙今万派，冠佩日纷纷。"
        ], 
        "title": "先忠烈王遗迹十二咏 其十 千年木", 
        "type": "律诗", 
        "yun": "文"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "结坛嘉树下，村赛鼓逢逢。", 
            "老稚冠裳杂，鸡豚俎豆丰。", 
            "灵旗朝送雨，神马夜嘶风。", 
            "自是阴功厚，年年配社公。"
        ], 
        "title": "先忠烈王遗迹十二咏 其十一 相公坛", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "立孤人去远，孙子更流芳。", 
            "忠节高千古，神功被一方。", 
            "旧祠传异代，新爵换真王。", 
            "何幸南归便，焚香拜寝堂。"
        ], 
        "title": "先忠烈王遗迹十二咏 其十二 世忠庙", 
        "type": "律诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "路当歙县境，水是浙江源。", 
            "竹树知谁氏，风光似故园。", 
            "峰头岚翠合，石齿浪花翻。", 
            "举棹闻雷处，嘉祯感赠言。"
        ], 
        "title": "渔梁坝登舟至浦口初闻雷饯者相贺", 
        "type": "律诗", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "桐梓何年盛，溪头尚有源。", 
            "疏梅临竹岸，细麦拥茶园。", 
            "兴薄飞鸦去，閒便浴鹭翻。", 
            "舟师能指点，空谷应人言。"
        ], 
        "title": "淳安道中用渔梁坝韵（有梓桐源及响山）", 
        "type": "律诗", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "江雨吹风过，山门向晚开。", 
            "汲瓶分水去，骑马听松来。", 
            "老鹤惊人起，新篁夹路栽。", 
            "多君怜别意，随处送春杯。"
        ], 
        "title": "秦廷韶太守及九龙山樵陆懋成请游惠山遂酌第二泉饮听松庵次少师姚广孝留题旧韵一首", 
        "type": "律诗", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "晓发盂城驿，人家过浅塘。", 
            "日华初耀水，风力正开洋。", 
            "竹缆收蛇蜕，蒲帆列雁行。", 
            "客心还自喜，今夕到淮阳。"
        ], 
        "title": "过高邮湖", 
        "type": "律诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "山形四面合，水道一支通。", 
            "乱石东西岸，惊涛上下洪。", 
            "懋迁充国用，疏凿仰神功。", 
            "使馆劳晨爨，征帆快午风。"
        ], 
        "title": "过吕梁洪遇管洪王主事", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "久别怜双璧，舟中数梦之。", 
            "不图逢故友，亲说见吾儿。", 
            "对客能秪揖，延茶请诵诗。", 
            "寥寥千里外，足慰一春思。"
        ], 
        "title": "遇汪文灿御史南归报两小儿汪保祖保俱安好", 
        "type": "律诗", 
        "yun": "支"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "忽忽无言里，悠悠不寐中。", 
            "短檠流绛蜡，阴牖落青虫。", 
            "人幸窥篷月，天悭上水风。", 
            "白河三百里，羁思浩无穷。"
        ], 
        "title": "杨村逆风通夕", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "品秩登三事，忠勋历五朝。", 
            "衣冠存典礼，风俗被薰陶。", 
            "泽国鸥盟解，钧天鹤梦遥。", 
            "独留全德在，天不想风标。"
        ], 
        "title": "胡忠安公挽章 其一", 
        "type": "律诗", 
        "yun": "萧"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "忆昔垂髫日，抠衣拜省庭。", 
            "松筠知寿考，金玉见仪刑。", 
            "命笔看题字，扶筇问治经。", 
            "百年回首处，无地候台星。"
        ], 
        "title": "胡忠安公挽章 其二", 
        "type": "律诗", 
        "yun": "青"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "门外炎光炽，墙西一径开。", 
            "残阳馀古瓦，凉吹发高槐。", 
            "鸟与人俱乐，诗随景自来。", 
            "无因堪破寂，童子进冰梅。"
        ], 
        "title": "六月二十二日大暑坐墙西槐树下有作", 
        "type": "律诗", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "有子通朝藉，遗芳祖汴州。", 
            "静便时看槿，机息自盟鸥。", 
            "行不惭张仲，文谁继隐侯。", 
            "怀贤人共指，石屋岭东丘。"
        ], 
        "title": "挽通政沈知事父静轩母陈氏 其一", 
        "type": "律诗", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "沈郎贤令母，原自许溪来。", 
            "阅世仁人寿，持家烈妇才。", 
            "香云飞不返，慈竹死难栽。", 
            "壸德流芳处，篇诗屡寄哀。"
        ], 
        "title": "挽通政沈知事父静轩母陈氏 其二", 
        "type": "律诗", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "文章思董贾，才术陋仪秦。", 
            "利器终逢主，高谈已动人。", 
            "诗成乡国梦，衣带帝京尘。", 
            "得意重来日，容君卜近邻。"
        ], 
        "title": "送刘振之还常熟", 
        "type": "律诗", 
        "yun": "真"
    }, 
    {
        "author": "童轩", 
        "era": "明", 
        "subtype": null, 
        "text": [
            "有园莫种桃，有地须种竹。", 
            "桃树摇春风，嫣然媚红绿。", 
            "岂无一时好，终随车马足。", 
            "何如青竹枝，岁晚在幽谷。", 
            "节直心亦虚，冰霜立寒玉。"
        ], 
        "title": "拟古", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "为别岁云莫，相见良未繇。", 
            "闻君抱新恙，使我增离忧。", 
            "悲风鸣四野，雨雪正飕飗。", 
            "如何山阴道，亦有访戴舟。", 
            "闲居讶空谷，寂寞谁与投。", 
            "卧听云中鹤，禽鸟有匹俦。", 
            "知音古昔少，伥焉何所求。", 
            "思君不能寐，起坐弹吴钩。", 
            "安得往从之，握手欢相酬。", 
            "泠然挹清论，庶几无悔尤。"
        ], 
        "title": "答项司厅文祥", 
        "type": "古风", 
        "yun": "尤"
    }, 
    {
        "author": "童轩", 
        "era": "明", 
        "subtype": null, 
        "text": [
            "幽居念无极，乃在天地先。", 
            "两仪既肇位，寒暑互推迁。", 
            "庖牺凿理窟，马画斯播宣。", 
            "三才本一贯，孰能窥其玄。"
        ], 
        "title": "感寓 其一", 
        "type": "古风", 
        "yun": "先"
    }, 
    {
        "author": "童轩", 
        "era": "明", 
        "subtype": null, 
        "text": [
            "天鸡夜半鸣，火轮出扶桑。", 
            "迟迟丽曲阿，万国皆明昌。", 
            "圣人法天运，峻德四表光。", 
            "赫然万物睹，化曜舒以长。", 
            "出作而入息，泰运成虞唐。", 
            "何知负暄者，亦欲献吾皇。"
        ], 
        "title": "感寓 其二", 
        "type": "古风", 
        "yun": "阳"
    }, 
    {
        "author": "童轩", 
        "era": "明", 
        "subtype": null, 
        "text": [
            "苍旻示县象，昼夜恒推移。", 
            "三台各分位，列宿光陆离。", 
            "高高紫微垣，中有天之枢。", 
            "辅弼暨丞卫，旋绕如联珠。", 
            "长杠揭华盖，太乙层阶梯。", 
            "乃知至德主，垂拱天下归。"
        ], 
        "title": "感寓 其三", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "四序迭更谢，日夕无停机。", 
            "人生覆载内，造化讵能违。", 
            "达人重义命，愚者昧是非。", 
            "灵台诱外物，孰知察危微。", 
            "勉旃力鞭策，贤圣乃同归。"
        ], 
        "title": "感寓 其四", 
        "type": "古风", 
        "yun": "微"
    }, 
    {
        "author": "童轩", 
        "era": "明", 
        "subtype": null, 
        "text": [
            "吾闻邃古世，土鼓而蒉桴。", 
            "黄帝垂衣裳，昼梦游华胥。", 
            "唐虞绍至理，文德乃诞敷。", 
            "夏忠商尚质，随俗变隆污。", 
            "姬周日文盛，国风咏驺虞。", 
            "奈何五霸习，秦豆趋木涂。"
        ], 
        "title": "感寓 其五", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "鸡鸣海色动，群类各有趋。", 
            "猿猱解升木，蜣螂知转珠。", 
            "物性率自然，不假命与提。", 
            "人生灵万物，理一分则殊。", 
            "赋形肖天地，仁义本良知。", 
            "云胡日戕贼，冥然居下污。"
        ], 
        "title": "感寓 其六", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "瀛海环神州，其谷洚无底。", 
            "迤𣵺八纮外，不知几万里。", 
            "川输而不盈，尾泄亦何已。", 
            "阳侯鼓洪涛，怒立百丈水。", 
            "试问王方平，扬尘特虚语。"
        ], 
        "title": "感寓 其七", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "周穆御八骏，汉武求三山。", 
            "所欲在长生，岂惮道里艰。", 
            "瑶池觞白云，金盘屑神丹。", 
            "刀圭卒难遇，龙去不复还。", 
            "千秋陵寝树，落日悲风酸。"
        ], 
        "title": "感寓 其八", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "明王慎大德，四夷乃咸宾。", 
            "夏璜肃慎矢，方物以类陈。", 
            "所需在器用，犬马何足珍。", 
            "于焉昭德致，孰敢不来臣。"
        ], 
        "title": "感寓 其九", 
        "type": "古风", 
        "yun": "真"
    }, 
    {
        "author": "童轩", 
        "era": "明", 
        "subtype": null, 
        "text": [
            "丹山出异鸟，文采光陆离。", 
            "高飞薄霄汉，虞网巧空施。", 
            "昔当有虞氏，此鸟曾来仪。", 
            "一鸣恊韶乐，千载应昌期。", 
            "回观百鸟群，喧啾竟何为。"
        ], 
        "title": "感寓 其十", 
        "type": "古风", 
        "yun": "支"
    }, 
    {
        "author": "童轩", 
        "era": "明", 
        "subtype": null, 
        "text": [
            "青蝇乃微物，营营止于榛。", 
            "偶遭骐骥尾，托之千里腾。", 
            "沾污变白黑，攻钻掠膻腥。", 
            "嗟尔亦何得，胡为人所憎。"
        ], 
        "title": "感寓 其十一", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "孤桐发清商，飞泉绕纤指。", 
            "一弹秋月明，再弹天似洗。", 
            "琅琅太古音，不入筝笛耳。", 
            "安得钟子期，相逢奏流水。"
        ], 
        "title": "感寓 其十二", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "宋人粥䌟絖，一朝贸奇资。", 
            "晋人贮垂棘，韫椟十载馀。", 
            "技轻信易售，器重识者稀。", 
            "所以吕尚父，白首渔磻溪。", 
            "姬文苟不遇，卒老甘布衣。"
        ], 
        "title": "感寓 其十三", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "采采芙蓉花，江长浩烟雾。", 
            "绻彼同心人，方舟不成渡。", 
            "归来坐前轩，月白澹清露。", 
            "永怀弗能谖，鸣珰渺何处。"
        ], 
        "title": "感寓 其十四", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "众人恣欢谑，志士恒苦忧。", 
            "所忧非一端，不为衣食谋。", 
            "吴忠裹䲭革，楚直沉湘流。", 
            "区区不识察，心膂成仇雠。", 
            "长城乃自坏，千载将谁尤。"
        ], 
        "title": "感寓 其十五", 
        "type": "古风", 
        "yun": "尤"
    }, 
    {
        "author": "童轩", 
        "era": "明", 
        "subtype": null, 
        "text": [
            "贫贱不可去，所愿甘布衣。", 
            "先民有格言，富贵履危机。", 
            "高车岂不好，一覆信难支。", 
            "君看庙中牺，孰与濠上鱼。", 
            "贤哉鹿门叟，去去从此辞。"
        ], 
        "title": "感寓 其十六", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "崇兰杂萧艾，薰莸本自殊。", 
            "妖秾世所尚，馨香独何为。", 
            "时无纕佩者，青青遗路岐。", 
            "殷勤理芜秽，勿为尘所欺。"
        ], 
        "title": "感寓 其十七", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "干将出尘柙，光夺寒泉流。", 
            "平铺白鹇带，疑是苍龙钩。", 
            "神物古所异，有气冲斗牛。", 
            "雌雄忽失偶，空为时世羞。", 
            "谁能献天子，请入上方收。", 
            "依然炫锋锷，断彼佞臣头。"
        ], 
        "title": "感寓 其十八", 
        "type": "古风", 
        "yun": "尤"
    }, 
    {
        "author": "童轩", 
        "era": "明", 
        "subtype": null, 
        "text": [
            "乘黄本龙种，上孕房日精。", 
            "何当驭造父，一日千里程。", 
            "腾骧逐电流，骇跃蹑云轻。", 
            "驽骀信非匹，款段敢争能。", 
            "胡为置立仗，而不使一鸣。", 
            "俛身驾长辂，垂首络繁缨。", 
            "良才□□用，空惭神骏名。"
        ], 
        "title": "感寓 其十九", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "迢迢弱水西，中有三神山。", 
            "石洞閟日月，芝草生琅玕。", 
            "龙耕玉田水，鹤啄松云坛。", 
            "仙人羡门徒，日夕居其间。", 
            "烟霞组长袖，刀圭驻红颜。", 
            "我昔从之游，飞佩鸣珊珊。", 
            "朅来住人世，矫首隔尘寰。", 
            "安得大鹏鸟，飞来载我还。"
        ], 
        "title": "感寓 其二十", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "松柏有孤性，冰霜恒自嘉。", 
            "夭夭桃李颜，争为儿女誇。", 
            "物情既云尔，志士复何嗟。", 
            "北宫有遗菽，东陵无故瓜。", 
            "斯人不可见，目极飞鸿赊。"
        ], 
        "title": "感寓 其二十一", 
        "type": "古风", 
        "yun": "麻"
    }, 
    {
        "author": "童轩", 
        "era": "明", 
        "subtype": null, 
        "text": [
            "南国有佳人，颜色白如玉。", 
            "天寒被短褐，奚羡绮与縠。", 
            "居贫谅自持，岂云乏膏沐。", 
            "素节谁能俦，西山有孤竹。"
        ], 
        "title": "感寓 其二十二", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "蟏蛸矜小智，结网挂高楹。", 
            "微虫亦蠢尔，冥飞入其罾。", 
            "居然取而食，皤腹县晚晴。", 
            "有蜂忽相触，急趋欲有营。", 
            "螫尾肆厥毒，丑物俄毙形。", 
            "嗟哉机变者，饱食安可恒。"
        ], 
        "title": "感寓 其二十三", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "出门瞻太华，危峰拄天际。", 
            "宣尼去日远，巍然徒仰止。", 
            "大道日沦湮，攻钻弊诸子。", 
            "独抱万古心，感叹何时已。"
        ], 
        "title": "感寓 其二十四", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "众人嗜奔竞，宛若风中花。", 
            "朝开灿珠玉，暮落随泥沙。", 
            "所以古达士，知命匪所誇。", 
            "宁甘伏枥马，耻学粘壁蜗。", 
            "鲁连今已矣，抚卷徒兴嗟。"
        ], 
        "title": "感寓 其二十五", 
        "type": "古风", 
        "yun": "麻"
    }, 
    {
        "author": "童轩", 
        "era": "明", 
        "subtype": null, 
        "text": [
            "艳色天下重，不以今古殊。", 
            "明妃倾国容，如何嫁单于。", 
            "有貌不足恃，有才当自愚。", 
            "士衡遭杀戮，元礼成羁缧。", 
            "君看冥冥鸿，人生反不如。"
        ], 
        "title": "感寓 其二十六", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "三策出江都，一语取丞相。", 
            "命途有通塞，丝粟不可强。", 
            "嗤彼操瑟徒，枘凿竟何往。", 
            "身辱名亦亏，岂但寻尺枉。", 
            "陋哉投閤云，美新空附莽。"
        ], 
        "title": "感寓 其二十七", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "披裘诣中野，拾薪以行吟。", 
            "孰云季子贤，顾谓取遗金。", 
            "天地物有主，妄攫诚何心。", 
            "焉知胠箧者，掉臂方骎骎。"
        ], 
        "title": "感寓 其二十八", 
        "type": "古风", 
        "yun": "侵"
    }, 
    {
        "author": "童轩", 
        "era": "明", 
        "subtype": null, 
        "text": [
            "食客世恒有，义士天下稀。", 
            "田光报太子，杵臼存孤儿。", 
            "英声振今古，名与金石俱。", 
            "彼有廊庙器，佩玉飘长裾。", 
            "国难仅一发，缩首思全躯。", 
            "吁嗟长乐老，遗臭将谁欺。"
        ], 
        "title": "感寓 其二十九", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "轨方信难适，轮圆始能行。", 
            "憸人丑正直，端士羞逢迎。", 
            "是非得失间，将焉用吾情。", 
            "宁为齿刚敝，勿为柔舌荣。"
        ], 
        "title": "感寓 其三十", 
        "type": "古风", 
        "yun": "庚"
    }, 
    {
        "author": "童轩", 
        "era": "明", 
        "subtype": null, 
        "text": [
            "曲沃产县匏，汶阳发孤茎。", 
            "参差制双翼，吹作鸾凤声。", 
            "悠悠楚妃叹，切切荆王吟。", 
            "空惭滥食者，亦有南郭生。"
        ], 
        "title": "感寓 其三十一", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "驱车欲何适，驾言陟高冈。", 
            "阴云垂四野，猎猎北风凉。", 
            "豺狼嘷我后，乌鹊噪我旁。", 
            "岩谷少居人，我行多所伤。", 
            "念此不能往，匪云途路长。", 
            "悠悠岁华暮，伫立空仿偟。"
        ], 
        "title": "感寓 其三十二", 
        "type": "古风", 
        "yun": "阳"
    }, 
    {
        "author": "童轩", 
        "era": "明", 
        "subtype": null, 
        "text": [
            "明月射虚牖，寒螀悲洞房。", 
            "感之不能寐，起步徒自伤。", 
            "美人隔千里，欲涉川无梁。", 
            "徘徊吊孤影，涕下沾衣裳。"
        ], 
        "title": "感寓 其三十三", 
        "type": "古风", 
        "yun": "阳"
    }, 
    {
        "author": "童轩", 
        "era": "明", 
        "subtype": null, 
        "text": [
            "朝适易水湄，鹬蚌方怒争。", 
            "今日复明日，渔者得并擒。", 
            "齐楚擅敌国，干戈日相寻。", 
            "宁知兵久敝，坐使嬴氏并。"
        ], 
        "title": "感寓 其三十四", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "秦人据崤函，自谓万世基。", 
            "孰知楚一炬，百二俱成灰。", 
            "惟彼陶唐氏，有此冀北陲。", 
            "势无金作城，利乏汤为池。", 
            "黎民悉于变，垂拱成雍熙。", 
            "乃知帝监德，岂在险与夷。"
        ], 
        "title": "感寓 其三十五", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "步出北郭门，风悲白杨树。", 
            "累累古今坟，高下正相似。", 
            "中有百年人，长眠不知曙。", 
            "荒烟狐兔游，落日樵牧语。", 
            "蒺藜秋著花，一望迥无际。", 
            "感彼雍门琴，凄然泪如注。"
        ], 
        "title": "感寓 其三十六", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "相如赋大人，曼语誇独步。", 
            "飘飘气凌云，时复中规度。", 
            "虽云讽意深，适足诲淫助。", 
            "不见雾縠奇，乃是女工蠹。"
        ], 
        "title": "感寓 其三十七", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "富贵亲戚惧，贫贱父子离。", 
            "骨肉尚如此，何况他人为。", 
            "季子昔未遇，憔悴面目犁。", 
            "一朝佩相印，革车千乘随。", 
            "揣摩发雄辨，抵掌惊愚痴。", 
            "还过洛阳境，父母为道除。", 
            "蛇行伏妻嫂，局促一何卑。", 
            "季子不足道，薄俗堪长吁。"
        ], 
        "title": "感寓 其三十八", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "昔云遗寿耇，稽谋无自天。", 
            "如何鲐背者，徒抱犬马年。", 
            "贾生洛阳少，叔度汉室贤。", 
            "高风洒六合，古今无间言。"
        ], 
        "title": "感寓 其三十九", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "荆山产奇璞，不惜屡献之。", 
            "苟怀刖足忧，至宝横路岐。", 
            "何如南阳卧，讴吟梁父馀。", 
            "终然致三顾，可使大名垂。"
        ], 
        "title": "感寓 其四十", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "清流有时浊，白石不可烂。", 
            "虽膺推毂名，未免吹竽滥。", 
            "门前桃李荣，笼中桂芝满。", 
            "苟有为国人，相知宁恨晚。"
        ], 
        "title": "感寓 其四十一", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "千金结知己，自谓两不疑。", 
            "诩诩气相下，握手肝胆披。", 
            "奈何黄金尽，一朝生别离。", 
            "潜谋发机槛，反眼相倾危。", 
            "朝欢莫仇敌，状类犬豕为。", 
            "安得金石心，千载永不移。"
        ], 
        "title": "感寓 其四十二", 
        "type": "古风", 
        "yun": "支"
    }, 
    {
        "author": "童轩", 
        "era": "明", 
        "subtype": null, 
        "text": [
            "平路不生廷，瘝智久淆浍。", 
            "束菅以代楹，奚免风雨败。", 
            "知人古所难，进退各以类。", 
            "谓予如未信，请观易否泰。"
        ], 
        "title": "感寓 其四十三", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "相马必以舆，相士必以居。", 
            "容取失子羽，言取失宰予。", 
            "圣人察所安，尚蔽骊黄馀。", 
            "况彼肉眼夫，乃欲评锱铢。", 
            "麟楦巧外饰，狗瓦同儿戏。", 
            "寄言姑布徒，奚以骨相为。"
        ], 
        "title": "感寓 其四十四", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "积毁解消骨，积羽能折轮。", 
            "曾参固仁者，而岂能杀人。", 
            "流言三及之，投杼慈母嗔。", 
            "所以南阳老，长为梁甫呻。"
        ], 
        "title": "感寓 其四十五", 
        "type": "古风", 
        "yun": "真"
    }, 
    {
        "author": "童轩", 
        "era": "明", 
        "subtype": null, 
        "text": [
            "金玉莹奇质，不为砻铸渝。", 
            "君子抱仁义，岂彼贫贱移。", 
            "夫何陈蔡间，于穷亦殆而。", 
            "削然反琴歌，通塞不复知。", 
            "由安颖阳乐，共适丘首颐。", 
            "古今同一揆，万世真吾师。"
        ], 
        "title": "感寓 其四十六", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "彼姝者谁子，云是南国娃。", 
            "幽闲不踰节，自幼本良家。", 
            "娥眉妒新月，玉貌羞春花。", 
            "一朝入楚宫，容色绝世誇。", 
            "终焉郑袖忌，劓鼻空成嗟。"
        ], 
        "title": "感寓 其四十七", 
        "type": "古风", 
        "yun": "麻"
    }, 
    {
        "author": "童轩", 
        "era": "明", 
        "subtype": null, 
        "text": [
            "老狐戴髑髅，夜拜北斗神。", 
            "绥绥曳长尾，顷刻化为人。", 
            "怪异固莫测，妖术方日新。", 
            "高城窍深窟，蟠结无与伦。", 
            "望之不能灌，忧愤填秋旻。"
        ], 
        "title": "感寓 其四十八", 
        "type": "古风", 
        "yun": "真"
    }, 
    {
        "author": "童轩", 
        "era": "明", 
        "subtype": null, 
        "text": [
            "神龙本阳精，变化升天池。", 
            "嘘云泽下土，在在苏群黎。", 
            "一朝天帝怒，下谪荒山陲。", 
            "鳞甲悉疮痏，蝼蚁纷制之。", 
            "过亢信有悔，圣易岂汝欺。", 
            "何当复飞跃，钧天日遨嬉。"
        ], 
        "title": "感寓 其四十九", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "为政莫若猛，有德斯以宽。", 
            "火烈望之畏，水弱民玩焉。", 
            "宁知一念慈，流祸不可旋。", 
            "萑苻盗群起，尽刈犹草菅。", 
            "猛宽贵相济，至哉宣父言。"
        ], 
        "title": "感寓 其五十", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "鸿荒世已远，王霸分二途。", 
            "学术有诚伪，治迹殊隆污。", 
            "王道旷如天，荡荡不可模。", 
            "霸图塞罅漏，反掌成驩虞。", 
            "吁嗟四三芋，请视狙公狙。"
        ], 
        "title": "感寓 其五十一", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "斥鴳飞蓬蒿，昼夜声唧唧。", 
            "大鹏运天末，鼓簸垂云翼。", 
            "小大固不同，赋性各有适。", 
            "夫何含齿徒，终岁不遑恤。", 
            "田毛责地征，庸调苦徭役。", 
            "安得萧与曹，民心庶宁一。"
        ], 
        "title": "感寓 其五十二", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "诚能格异类，信可孚豚鱼。", 
            "昭然布方册，斯理不我诬。", 
            "宏农虎东渡，潮阳鳄南驱。", 
            "颍川凤来集，驺邑蝗不飞。", 
            "斯民实人类，而岂物不如。", 
            "顽贪信可变，愧无韩邓俱。"
        ], 
        "title": "感寓 其五十三", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "珠藏川发媚，玉韫山生辉。", 
            "君子抱奇器，厥闻乃四驰。", 
            "奈何郑人朴，云是鼠腊为。", 
            "名存实则病，百世空成嗤。"
        ], 
        "title": "感寓 其五十四", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "蛇足不可添，虎尾竟难履。", 
            "弄巧本无成，逢危贵知止。", 
            "陈蕃死北台，晁错斩东市。", 
            "黄泉如有知，冤魂共谁语。"
        ], 
        "title": "感寓 其五十五", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "有客遗瓠种，树之南山隅。", 
            "秋风结佳实，呺然成巨壶。", 
            "剖之以为瓢，濩落无所需。", 
            "谁将虑大樽，逍遥浮江湖。", 
            "物固各有用，在子宜有图。"
        ], 
        "title": "感寓 其五十六", 
        "type": "古风", 
        "yun": "虞"
    }, 
    {
        "author": "童轩", 
        "era": "明", 
        "subtype": null, 
        "text": [
            "养志必忘形，重义乃轻利。", 
            "为问贤者谁，曾子昔居卫。", 
            "正冠绝尘缨，捉衿露双臂。", 
            "曳屣一高歌，商声满天地。"
        ], 
        "title": "感寓 其五十七", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "人心匪可测，顷刻忽千变。", 
            "明敦玉帛好，中实惨刀剑。", 
            "弯弓思愈已，发墨搆深怨。", 
            "高山犹可登，浚泉犹可见。", 
            "厚貌饰虚情，古今庶为鉴。"
        ], 
        "title": "感寓 其五十八", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "众贪必恶廉，众曲斯恶直。", 
            "邪正有两途，是非起勍敌。", 
            "遁庵伪学名，温国党碑立。", 
            "世事每如此，不见奇耦画。"
        ], 
        "title": "感寓 其五十九", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "异端乱人耳，譬彼淫哇同。", 
            "圣人不复起，聋俗何由聪。", 
            "如何六籍后，纷纷费研攻。", 
            "孰知千载下，见此紫阳翁。", 
            "挤排振其落，敷阳发其蒙。", 
            "斯文天未丧，尚幸斯人功。"
        ], 
        "title": "感寓 其六十", 
        "type": "古风", 
        "yun": "东"
    }, 
    {
        "author": "童轩", 
        "era": "明", 
        "subtype": null, 
        "text": [
            "坎蛙不知海，瓮鸡难语天。", 
            "区区章句儒，妄意斯道传。", 
            "训诂竟穿凿，末技空雕镌。", 
            "宁知方寸内，万化本一原。", 
            "桓读乃糟粕，信哉轮扁言。"
        ], 
        "title": "感寓 其六十一", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "海外更九州，中有道名国。", 
            "男女恒裸形，衣裳笑襜复。", 
            "此事信不经，贷之乃异俗。", 
            "堂堂华夏域，礼教匪不足。", 
            "偷诈肆相欺，而宁知耻辱。", 
            "浆酒与藿肉，日饱牛马腹。", 
            "视彼谨厚夫，群嗤众争逐。", 
            "贾生倘可作，此亦堪痛哭。"
        ], 
        "title": "感寓 其六十二", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "驽骀产冀北，十五以为群。", 
            "秋风饱刍豆，蔟蔟如云屯。", 
            "中有八尺姿，天矫同游麟。", 
            "饥餐玉山禾，渴饮瑶池津。", 
            "路远不易得，终岁恒苦辛。", 
            "盗蹠曝人肝，金玉如烟尘。", 
            "颜回一瓢饮，难免陋巷贫。", 
            "斯理自古来，仁人胡叹哉。"
        ], 
        "title": "感寓 其六十三", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "蜉蝣衣楚楚，生死随朝昏。", 
            "蟪蛄吟夏树，秋委落叶根。", 
            "人生亦祗尔，鬒发忽素茎。", 
            "何如秘元命，囊括经世文。", 
            "葆真鍊精魄，龙虎相吐吞。", 
            "黄芽变仙骨，永与天地存。", 
            "底须谢尘世，远赴沧洲云。"
        ], 
        "title": "感寓 其六十四", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "任公垂大钓，投竿东海湄。", 
            "期年不能得，蹲坐苦不辞。", 
            "倏然牵犗饵，有鱼吞食之。", 
            "惊扬奋鬐鬣，水击风霆驰。", 
            "引手试一掣，腊肉如山陂。", 
            "嗤彼趋渎者，纶影飘游丝。", 
            "时时虽有得，琐琐皆虾蜞。", 
            "得鱼尚云尔，经世奚能为。"
        ], 
        "title": "感寓 其六十五", 
        "type": "古风", 
        "yun": "支"
    }, 
    {
        "author": "童轩", 
        "era": "明", 
        "subtype": null, 
        "text": [
            "旄头射长空，塞马南下牧。", 
            "封疆失固守，老稚遭杀戮。", 
            "陇上掠牛羊，天阴闻鬼哭。", 
            "岂无当世雄，可比卫与霍。", 
            "长驱十万师，横行净沙漠。"
        ], 
        "title": "感寓 其六十六", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "梓人职绳墨，砻削器不居。", 
            "一朝搆栋宇，群役环向之。", 
            "斧斤视规画，刀锯闻指挥。", 
            "逾时大厦成，名姓乃上书。", 
            "始知君相任，所职在无为。", 
            "讲求经国要，综理元化机。", 
            "百工苟无旷，庶绩乃咸熙。", 
            "功成天下贺，周召与同归。"
        ], 
        "title": "感寓 其六十七", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "杀青示鉴戒，善恶存始终。", 
            "孰知马迁笔，益长浇漓风。", 
            "论道敝黄老，叙事尊奸雄。", 
            "深讥贫贱耻，虚美货利崇。", 
            "厉阶由此始，历世将无同。", 
            "安得起孙盛，笔削昭至公。"
        ], 
        "title": "感寓 其六十八", 
        "type": "古风", 
        "yun": "东"
    }, 
    {
        "author": "童轩", 
        "era": "明", 
        "subtype": null, 
        "text": [
            "举世汨声利，君若了不关。", 
            "孰知天性真，乃在樵斧间。", 
            "秋晴微雨歇，黄叶漫空山。", 
            "长歌入幽谷，无营心自閒。", 
            "朝俱白云往，暮随飞鸟还。", 
            "怡然得至乐，俯仰真无惭。", 
            "富贵蚁穴梦，功名蜗角叹。", 
            "何如一束薪，去取谅非难。", 
            "划然动长啸，六合清风寒。"
        ], 
        "title": "樵乐生", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "汎汎崇兰姿，托根云水涯。", 
            "光风一披拂，绿叶何葱萋。", 
            "君子采而佩，馨香竟无比。", 
            "羞彼春芳荣，嫣然媚红紫。"
        ], 
        "title": "咏兰", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "退食自莲幕，鸟下吏人散。", 
            "绿槐初霁雨，高轩正萧爽。", 
            "焚香理吾琴，襟抱绝尘坱。", 
            "凄凄鸾鹤吟，飒飒松风响。", 
            "春陇雉登木，晓日牛鸣盎。", 
            "孤臣抱幽怨，壮士歌慨慷。", 
            "泠然会深趣，千古心独往。", 
            "师涓不复作，雅调竟谁赏。", 
            "愿为南风诗，排云献天上。"
        ], 
        "title": "琴轩为同乡聂典史题", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "二月发官道，江水深且幽。", 
            "问言欲何往，述职朝帝州。", 
            "东风生蘋末，时雨忽已收。", 
            "古驿出高岸，嘉树临芳洲。", 
            "张君平生友，隽雅孰与俦。", 
            "推篷时适我，握手仍相留。", 
            "谈笑杂谐谑，气味欣且投。", 
            "感兹会晤意，孰云离别愁。", 
            "君才岂凡近，力学追前脩。", 
            "沉渊匿神物，伏枥淹骅骝。", 
            "青云谅非远，白首宁足忧。", 
            "而我迂鄙质，与世恒仇尤。", 
            "东台偶承乏，窃禄良可羞。", 
            "遥遥川路长，去去移轻舟。", 
            "斜日照孤渡，苍烟飞白鸥。", 
            "明日淮阴酒，拟换囊中裘。"
        ], 
        "title": "广陵舟中赠张叔勉", 
        "type": "古风", 
        "yun": "尤"
    }, 
    {
        "author": "童轩", 
        "era": "明", 
        "subtype": null, 
        "text": [
            "兀坐郡斋里，远忆黄冠客。", 
            "洞口采芝归，群羊卧白石。", 
            "风吟落叶秋，雨翳残钟夕。", 
            "携酒欲相寻，山深断行迹。"
        ], 
        "title": "和韦苏州寄全椒山中道士", 
        "type": "古风", 
        "yun": "陌"
    }, 
    {
        "author": "童轩", 
        "era": "明", 
        "subtype": null, 
        "text": [
            "归来寡人事，被褐游青山。", 
            "芳草满径生，又阅新岁年。", 
            "云飞返层岩，鱼跃当深渊。", 
            "长松夹幽户，新秫垂高田。", 
            "俯仰自无愧，笑傲林壑间。", 
            "数卷积案头，一觞倒花前。", 
            "飞飞布谷鸟，蔼蔼桑树烟。", 
            "红尘绝外想，白雪任盈颠。", 
            "贫穷岂不念，栖迟有馀闲。", 
            "清风北窗来，聊复乐自然。"
        ], 
        "title": "和陶彭泽归田园居 其一", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "村居近南山，终日绝蹄鞅。", 
            "幸无形迹拘，烟霞惬真想。", 
            "时寻沮溺翁，酌酒共来往。", 
            "微雨夜来过，西畴禾黍长。", 
            "禾黍渐已长，我怀渐能广。", 
            "谁谓贵贱殊，千秋同草莽。"
        ], 
        "title": "和陶彭泽归田园居 其二", 
        "type": "古风", 
        "yun": "养"
    }, 
    {
        "author": "童轩", 
        "era": "明", 
        "subtype": null, 
        "text": [
            "偶影自成酌，知音相与稀。", 
            "山深日将夕，坐看孤云归。", 
            "疏柳荫前除，凉风吹我衣。", 
            "衣单亦何恤，所恨愿多违。"
        ], 
        "title": "和陶彭泽归田园居 其三", 
        "type": "古风", 
        "yun": "微"
    }, 
    {
        "author": "童轩", 
        "era": "明", 
        "subtype": null, 
        "text": [
            "丈室团菁茅，禅心湛虚寂。", 
            "去岁舂陵来，萧然寄高迹。", 
            "贝叶坐翻经，篝灯寒照壁。", 
            "万虑了无营，一盂饭昏夕。", 
            "松关疏雨鸣，竹坞幽泉滴。", 
            "入定起来迟，昙花满身积。"
        ], 
        "title": "和柳柳州赠江华长老", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "盐车病良骥，涸辙困长鳞。", 
            "马病汗流血，鱼困目有神。", 
            "君看忠谠士，多为名累身。"
        ], 
        "title": "和杜工部三韵 其一", 
        "type": "古风", 
        "yun": "真"
    }, 
    {
        "author": "童轩", 
        "era": "明", 
        "subtype": null, 
        "text": [
            "扶摇大鹏鸟，翼若垂长虹。", 
            "直上九万里，宁辞海运功。", 
            "自非太和风，不徙南溟中。"
        ], 
        "title": "和杜工部三韵 其二", 
        "type": "古风", 
        "yun": "东"
    }, 
    {
        "author": "童轩", 
        "era": "明", 
        "subtype": null, 
        "text": [
            "正士耻多岐，众人贵同调。", 
            "相门苟可入，拂须奉权要。", 
            "累累金印黄，徒诒贤者笑。"
        ], 
        "title": "和杜工部三韵 其三", 
        "type": "古风", 
        "yun": "啸"
    }, 
    {
        "author": "童轩", 
        "era": "明", 
        "subtype": null, 
        "text": [
            "白首非少年，还山学隐仙。", 
            "时寻羡门子，飞佩声珊然。", 
            "春来桃花岩，看云随处眠。", 
            "五城非迥绝，三岛遥勾连。", 
            "闲中攀碧萝，直上昆崙巅。", 
            "黄鹤东南来，叫破万里天。", 
            "松弦翠涛响，泉沫珠颗圆。", 
            "丹光射白日，芝草摇晴烟。", 
            "伴鹿坐花雨，呼龙耕玉田。", 
            "久怀冲举愿，永谢尘世缘。", 
            "寄言霜台客，可以同周旋。"
        ], 
        "title": "和李翰林安陆白兆山桃花岩寄刘侍御绾", 
        "type": "古风", 
        "yun": "先"
    }, 
    {
        "author": "童轩", 
        "era": "明", 
        "subtype": null, 
        "text": [
            "人生固有道，安命乃其常。", 
            "如何夸毗子，磬折趍路旁。", 
            "乞墦滥名器，胠箧争攫攘。", 
            "一朝事势去，骈首罹祸殃。", 
            "冰山向日颓，金谷随烟荒。", 
            "哲人鉴斯辙，正已恒不忘。", 
            "箪瓢岂足忧，圭组岂足光。", 
            "衰荣无定在，通塞任彼苍。", 
            "开轩坐北窗，仰睇浮云翔。", 
            "居然谢尘鞅，聊复啜此觞。"
        ], 
        "title": "题居易斋", 
        "type": "古风", 
        "yun": "阳"
    }, 
    {
        "author": "童轩", 
        "era": "明", 
        "subtype": null, 
        "text": [
            "世方喧利口，聒聒了不休。", 
            "圣教贵无言，之汝欲何求。", 
            "吾观夸毗子，肤险良可羞。", 
            "大易著明训，括囊无怨尤。"
        ], 
        "title": "止言", 
        "type": "古风", 
        "yun": "尤"
    }, 
    {
        "author": "童轩", 
        "era": "明", 
        "subtype": null, 
        "text": [
            "道学丧已久，民心因物迁。", 
            "圣贤不复作，病俗何由痊。", 
            "勋名竞夸诈，学术纷雕镌。", 
            "坎蛙不知海，孰障西流川。", 
            "天生魏夫子，力任斯道传。", 
            "知周庶物表，心契万古前。", 
            "文章周孔学，事业皋夔贤。", 
            "从容出处间，名与日月悬。", 
            "青山赋归来，白云当窗眠。", 
            "相思徒仰止，日夕东南天。"
        ], 
        "title": "怀魏冢宰老先生", 
        "type": "古风", 
        "yun": "先"
    }, 
    {
        "author": "童轩", 
        "era": "明", 
        "subtype": null, 
        "text": [
            "东皇载阳和，庶类滋以荣。", 
            "萋萋岸草绿，的的林花明。", 
            "深渊跃潜鳞，高树鸣仓庚。", 
            "江山亦增媚，畅彼群物情。", 
            "吾生竟何如，乃与忧患并。", 
            "少年学理道，将老卒未行。", 
            "拜迎事官长，鞭朴嗟苍生。", 
            "才高位不展，行峻责愈盈。", 
            "嘐嘐雁失侣，逐逐云孤征。", 
            "便当赋归去，矫首家山青。"
        ], 
        "title": "分题得善万物之得时送蔡大尹还越", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "我闻神仙人，往往不易得。", 
            "斯图绘九老，乃类瀛洲客。", 
            "容颜尚渥丹，须发尽垂雪。", 
            "想当香山游，高会总英特。", 
            "安定司马胡，冯翊卫尉吉。", 
            "刘郑宜可肩，卢张亦同列。", 
            "就中老居士，颇忆姓是白。", 
            "平生慕出仕，稍稍著勋业。", 
            "一朝服官政，归兴浩若决。", 
            "复有元爽翁，齿数已过百。", 
            "僧人如满徒，少日共乡陌。", 
            "投闲时盍簪，气味迥无别。", 
            "临流抚鸣琴，倚杖听啼鴂。", 
            "长松雨初过，草色翠如叠。", 
            "优游竟忘疲，聊以卒岁月。", 
            "予亦旷达人，奔走困仕辙。", 
            "何年预斯会，不俟残齿缺。", 
            "愿陪衣冠后，石涧采薇蕨。"
        ], 
        "title": "题九老图", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "平生好幽胜，所至穷跻攀。", 
            "今朝衔使命，偶此登名山。", 
            "萦回小洞底，豁然异尘寰。", 
            "蒙茸竹云细，萧飒花雨寒。", 
            "下有千尺流，昼夜声潺湲。", 
            "巍巍大金仙，坐镇石壁间。", 
            "岁月知几何，苔藓生斓斑。", 
            "古今一幻泡，等是何足叹。", 
            "我来惬清赏，又得半日闲。", 
            "振衣起林麓，笑逐孤云还。"
        ], 
        "title": "题大佛洞（在遂宁县）", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "朝望天际云，莫思堂上亲。", 
            "子行正无寐，恻然伤我神。", 
            "江湖日以远，亲颜不可见。", 
            "回看身上衣，空悲手中线。", 
            "昨梦到北堂，堂前树萱草。", 
            "秋风忽披拂，颜色宁复好。", 
            "觉来坐蓬窗，忧心耿难忘。", 
            "月明吊孤影，涕下沾衣裳。"
        ], 
        "title": "题梦萱卷", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "卓哉众君子，声利了不干。", 
            "良时足嘉会，况乃并二难。", 
            "春阳载和燠，烟光滴晴峦。", 
            "欣睹群卉荣，岂徒适吟观。", 
            "圣恩旷无际，民物皆阜安。", 
            "衣冠乐清暇，永此一日欢。", 
            "夫何晋人禊，增以忧恨端。", 
            "古今信逆旅，修短何足叹。", 
            "愿言策吾驾，词藻方波澜。"
        ], 
        "title": "和翰林周先生酬诸君子之作", 
        "type": "古风", 
        "yun": "寒"
    }, 
    {
        "author": "童轩", 
        "era": "明", 
        "subtype": "五言排律", 
        "text": [
            "久雨连旬朔，阴霾尽日垂。", 
            "长途泥活活，陋巷水漓漓。", 
            "云重倾如注，风回飏若丝。", 
            "纤绵还淅淅，明灭更祁祁。", 
            "骤若闻吴语，闲如却楚师。", 
            "四檐频泪滴，千里尽膏陂。", 
            "入夜星微见，凌晨雾复弥。", 
            "涓涓通竹溜，密密洒茅茨。", 
            "涸泽深三尺，遥峰露半规。", 
            "须臾流涧壑，咫尺隔天涯。", 
            "河伯胸襟阔，飞廉号令驰。", 
            "蹄涔俄扩量，蜗室仅容锥。", 
            "帜闪频惊缺，轮停久缓羲。", 
            "未堪脩禊祓，且可浣尘缁。", 
            "屋覆翻危棹，梁空泻漏卮。", 
            "波摇张氏宅，潮没岘山碑。", 
            "岂是桑田变，虚勤砥柱支。", 
            "千家奔逐逐，万橹去𦑡𦑡。", 
            "只讶天成漏，浑疑□□卑。", 
            "青蒲梳细浪，绿藻舞芳漪。", 
            "乱草萋迷发，闲花掩映披。", 
            "原高滋蚌蛤，江涨怒蛟螭。", 
            "蝶翅方粘粉，鸦巢正护危。", 
            "侵阶冲蚁子，沈灶产蛙儿。", 
            "跳足商羊舞，垂翎卫鹤疲。", 
            "马牛行莫辨，鸟雀下还迟。", 
            "瑟缩窥鱼鹭，沾涂曳尾龟。", 
            "屋头鸠逐妇，墙角雉呼雌。", 
            "不见摇烟麦，那看向日葵。", 
            "田夫忧损稼，渔叟畏漂篱。", 
            "泾渭奚能别，槔车枉用施。", 
            "未期收小菽，何暇望维秠。", 
            "民庶□□□，官军□□时。", 
            "□□浮大渚，□□立荒陲。", 
            "衣袂俱沾渍，旗干半倚旇。", 
            "妻孥忧馈饷，老稚苦啼饥。", 
            "米讶珠为价，薪同桂作枝。", 
            "人将虞垫溺，谁为诉疮痍。", 
            "高卧陶彭泽，长吁杜拾遗。", 
            "乘舆空有惠，版筑谩劳持。", 
            "白日何时见，顽阴不可麾。", 
            "高阿寻马苋，下坎拔凫茈。", 
            "蝶蝀形难指，阴阳沴若斯。", 
            "共愁云压地，那想雪翻匙。", 
            "嗟我常兼仆，怜人更泣歧。", 
            "不能援只手，祗是蹙双眉。", 
            "难假浮槎力，长吟苦叶诗。", 
            "穿渠思郑氏，兴利慕刘彝。", 
            "门涩苔痕上，窗昏树影筛。", 
            "瓢倾颜子饮，布渗董生帷。", 
            "竹几朝难凭，藜床夜屡移。", 
            "书空频咄咄，戮力正伾伾。", 
            "篝火烘新画，牵萝补旧篱。", 
            "一毡浑不弃，两屐镇相随。", 
            "乡绝人传信，门无客问奇。", 
            "诗因愁易得，病与懒相宜。", 
            "刘氏耽三癖，梁鸿赋五噫。", 
            "漫兴浮海叹，何惜买山资。", 
            "宦况连朝薄，乡心半夜悲。", 
            "徙居将久矣，缩地欲何之。", 
            "便好乘兰舫，聊为啖水芝。", 
            "儿嬉泥作径，婢怪灶难炊。", 
            "寸步行还碍，通宵坐不辞。", 
            "万间思广厦，百斛运深池。", 
            "溽湿憎藤簟，凉生怯葛絺。", 
            "短筇朝倚壁，吟笏晓支颐。", 
            "治业无仁仆，论心少故知。", 
            "张油聊尔避，塞土竟何裨。", 
            "潦倒遭时谤，揶揄被鬼嗤。", 
            "却怜成独立，曾谓失群疑。", 
            "江汉凭谁咏，莼鲈动客思。", 
            "迂疏真自拙，尘俗本何羁。", 
            "命也嗟难达，形乎觉易衰。", 
            "守株无兔触，设网有鸿离。", 
            "杂虑纷旁午，中怀耿郁伊。", 
            "谩劳揩病目，空复撚吟髭。", 
            "已分烟霞想，宁容造化窥。", 
            "志厌如酩酊，神困若饥羸。", 
            "因忆尧君政，犹烦禹足胝。", 
            "循环天数定，剥复理堪推。", 
            "前志明垂训，强阴每致兹。", 
            "燮和须有在，寅亮岂无为。", 
            "弭变由诚感，回灾本德祈。", 
            "干戈思有省，帑藏戒无私。", 
            "刑臬犹当慎，征徭必用咨。", 
            "游僧驱冗费，污吏汰膏脂。", 
            "疾苦询三老，公勤敕百司。", 
            "沟塍防夏潦，雩祭谨春祠。", 
            "抚世酬三德，求才立四维。", 
            "朝廷升大化，海宇仰重熙。", 
            "礼乐斯明备，华夷悉抚绥。", 
            "自然登至治，底用问希夷。", 
            "玉烛和难戾，金天世可追。", 
            "三光应顺叙，万福尽来膍。", 
            "苑囿鸣祥凤，郊园出瑞麒。", 
            "昆虫咸遂育，庶草尽蕃滋。", 
            "甘雨应知候，仁风必应期。", 
            "共遵皇极路，永建太平基。", 
            "愿撰东封事，兼陈既醉词。", 
            "排云叫阊阖，稽首献龙墀。"
        ], 
        "title": "久雨一百韵", 
        "type": "排律", 
        "yun": null
    }, 
    {
        "author": "童轩", 
        "era": "明", 
        "subtype": "五言排律", 
        "text": [
            "旧业山中路，春风草又青。", 
            "雨昏翁仲石，云掩少微星。", 
            "州里怀恩泽，乡闾失典型。", 
            "高风人仰斗，潜德世留馨。", 
            "地卜眠牛兆，囊存相鹤经。", 
            "夕阳闲竹浦，秋雨掩柴扃。", 
            "下泽车仍在，山阳笛忍听。", 
            "我看高士传，谁筑聘君亭。", 
            "台柏双枝秀，庭椿一树零。", 
            "怀贤空洒泪，忍诵蔡邕铭。"
        ], 
        "title": "挽邓处士", 
        "type": "排律", 
        "yun": "青"
    }, 
    {
        "author": "童轩", 
        "era": "明", 
        "subtype": "五言排律", 
        "text": [
            "扬帆过钱塘，秋潮正掀涌。", 
            "浪花蹴天飞，涛影压云涌。", 
            "初疑海窟沸，复讶地轴动。", 
            "雪山半空来，雷鼓六丁拥。", 
            "阳侯叱洪威，海若扇馀汹。", 
            "声喧战马驰，势怒老蛟耸。", 
            "云梦敢言大，吴会讵敌勇。", 
            "钱弩竟虚发，越舟尽成恐。", 
            "快哉天下奇，异矣泽中孔。", 
            "斜阳一镜平，飞鸥集如蛹。"
        ], 
        "title": "九月三日渡钱塘江观潮", 
        "type": "排律", 
        "yun": null
    }, 
    {
        "author": "童轩", 
        "era": "明", 
        "subtype": "五言排律", 
        "text": [
            "画里蚕丛国，三川尽在眸。", 
            "关城连远堡，形胜入边楼。", 
            "落日乌蛮夕，西风白帝秋。", 
            "断霞飞极浦，微雨暗芳洲。", 
            "茅屋题工部，祠堂记武侯。", 
            "柳垂泸上步，花发瀼西头。", 
            "万里桥犹在，三巴水自流。", 
            "数拳悬岸口，百丈上滩舟。", 
            "滟滪高于马，岷峨列似虬。", 
            "岭𤠔啼灌木，杜宇叫荒丘。", 
            "地僻琴台古，山深剑阁幽。", 
            "野花供客况，江草唤人愁。", 
            "使节曾经驻，仙槎拟再浮。", 
            "白云浑似旧，锦树镇常留。", 
            "仿佛登临处，依稀汗漫游。", 
            "披图一长嘅，飞兴绕西陬。"
        ], 
        "title": "题西蜀江山图", 
        "type": "排律", 
        "yun": "尤"
    }, 
    {
        "author": "童轩", 
        "era": "明", 
        "subtype": "五言排律", 
        "text": [
            "扁舟江岸泊，晓日正曈昽。", 
            "曙色分馀霭，波痕涨远荭。", 
            "川原缭绕动，晴影逶迤笼。", 
            "滉漾丹霞散，熹微火剂融。", 
            "漫流惊跃冶，倒漾饮垂虹。", 
            "皱縠挼红茜，祥光㶷镜铜。", 
            "桃花流片片，萍实泛溶溶。", 
            "漪细萦缲缕，澜分叠綵绒。", 
            "龙宫呈锦丽，鲛室迸珠红。", 
            "刍绿蒲萄滑，江青柳线茸。", 
            "暖云蒸荔子，秋水浸夫容。", 
            "甲缝金鳞动，葳蕤宝髻松。", 
            "画屏张孔雀，罗带刺虬龙。", 
            "星象天梯下，河潢斗府通。", 
            "棚山鳌结綵，机杼凤飞空。", 
            "丽水珍堪拟，荥河瑞颇同。", 
            "支旗相荡目，冠佩尽朝宗。", 
            "旧绣天吴拆，明妆越女从。", 
            "影涵歌扇小，凉渍舞衣浓。", 
            "漫说然犀怪，还惊驾海雄。", 
            "推敲诗易得，镂刻画难工。", 
            "绛蜡烧屏外，红螺吸月中。", 
            "钟期思复铸，嵇氏恨难镕。", 
            "水母丝偏脆，周郎炬已攻。", 
            "自惭文燄狭，千里载孤篷。"
        ], 
        "title": "波金联句（并叙）", 
        "type": "排律", 
        "yun": null
    }, 
    {
        "author": "童轩", 
        "era": "明", 
        "subtype": "七言排律", 
        "text": [
            "节物催人到客边，江南风景迥堪怜。", 
            "鱼儿池馆新生水，燕子人家又禁烟。", 
            "几片落花寒食后，数株高柳夕阳前。", 
            "春衫小试香罗雪，骏马骄嘶白玉鞭。", 
            "绿水青山浑似画，暖云芳草最宜眠。", 
            "松醪有客邀村舍，麦饭谁家洒墓田。", 
            "自愧道傍扬子宅，十年闭户虱生毡。"
        ], 
        "title": "建业清明书事", 
        "type": "排律", 
        "yun": "先"
    }, 
    {
        "author": "童轩", 
        "era": "明", 
        "subtype": "七言排律", 
        "text": [
            "画中看竹忆江湘，秋叶萧萧水气凉。", 
            "风细残绷和粉落，雨馀新绿过人长。", 
            "高标似露螭头笔，直干偏含柱下霜。", 
            "傲雪襟期浑雅淡，拂云头角正昂藏。", 
            "琅玕潇洒同淇澳，红紫妖秾陋洛阳。", 
            "摵摵清声常在耳，亭亭疏影半依墙。", 
            "虚心自许能医俗，秀骨谁云似少香。", 
            "别去几回劳梦想，兴来随处搅吟肠。", 
            "使君高节传乌府，仙吏清风满太常。", 
            "砚沼忽闻风雨作，袜材随见凤鸾翔。", 
            "明窗日日宜相对，清兴时时自不忘。", 
            "此外嚣尘浑绝迹，唯馀明月到中堂。"
        ], 
        "title": "为刘世亨侍御题夏仲昭墨竹", 
        "type": "排律", 
        "yun": "阳"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "红桃始破颜，绿杨已堪把。", 
            "想应城南道，日日多车马。"
        ], 
        "title": "春日卧病柬高仲显一首", 
        "type": "绝句", 
        "yun": "马"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "去岁中秋夕，维舟楚水滨。", 
            "可怜今夜月，犹照异乡人。"
        ], 
        "title": "庚寅中秋对月（在滇南作）", 
        "type": "绝句", 
        "yun": "真"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "极目天涯路，孤帆千里归。", 
            "倚门人不见，唯见白云飞。"
        ], 
        "title": "回至馀干望家", 
        "type": "绝句", 
        "yun": "微"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "积雪连旬晦，江空岁晏时。", 
            "客途偏感慨，忍诵蓼莪诗。"
        ], 
        "title": "都昌阻雪", 
        "type": "绝句", 
        "yun": "支"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "江水汇为泽，瀰漫深万丈。", 
            "山寺晚钟鸣，湖心明月上。"
        ], 
        "title": "湖口夜泊", 
        "type": "绝句", 
        "yun": "养"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "万顷雪花卷，舟飞一叶轻。", 
            "掀篷发清啸，疑恐小龙惊。"
        ], 
        "title": "彭蠡湖", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "秀色真可餐，云鬟不须理。", 
            "江水湿罗衣，夫容满身紫。"
        ], 
        "title": "小孤山（又俗呼为小姑）", 
        "type": "绝句", 
        "yun": "纸"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "苍茫云水阔，飞去复飞还。", 
            "十载红尘里，何因似尔闲。"
        ], 
        "title": "舟次望江见白鸥鸟", 
        "type": "绝句", 
        "yun": "删"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "渔艇已收纶，斜阳下烟水。", 
            "寂寂掩篷窗，坐听舟人语。"
        ], 
        "title": "晚泊荻港", 
        "type": "绝句", 
        "yun": null
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "青山围古邑，流水带荒村。", 
            "马首愁云合，山头日欲昏。"
        ], 
        "title": "暮入永平", 
        "type": "绝句", 
        "yun": "元"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "愁倚溪楼望，还因见月明。", 
            "月明如有约，偏照别离情。"
        ], 
        "title": "倚楼", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "扁舟依采石，怅望谪仙人。", 
            "我独船头坐，江流月色春。"
        ], 
        "title": "采石怀李白二首 其一", 
        "type": "绝句", 
        "yun": "真"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "扁舟依采石，牛渚浩风波。", 
            "不见锦袍客，满篷凉月多。"
        ], 
        "title": "采石怀李白二首 其二", 
        "type": "绝句", 
        "yun": "歌"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "细草春来绿，闲花雨后红。", 
            "思君不能见，惆怅画楼东。"
        ], 
        "title": "感兴一首", 
        "type": "绝句", 
        "yun": "东"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "月色照溪水，秋声起树间。", 
            "孤舟今夜客，无梦到家山。"
        ], 
        "title": "夜泊杨溪", 
        "type": "绝句", 
        "yun": "删"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "落日青山暮，疏烟古寺秋。", 
            "望中无限景，都属钓鱼舟。"
        ], 
        "title": "京口晚泊", 
        "type": "绝句", 
        "yun": "尤"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "山色青于染，茅堂背郭成。", 
            "阴阴乔木里，疑有读书声。"
        ], 
        "title": "题画小景二首 其一", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "家住清溪口，门掩清溪树。", 
            "溪上多白云，幽人自来去。"
        ], 
        "title": "题画小景二首 其二", 
        "type": "绝句", 
        "yun": null
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "青山万古色，流水一江云。", 
            "远寺钟声早，迢迢月下闻。"
        ], 
        "title": "瓜步洲", 
        "type": "绝句", 
        "yun": "文"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "君住竹堋口，妾家桃花津。", 
            "来往不相识，青山应笑人。"
        ], 
        "title": "竹堋口", 
        "type": "绝句", 
        "yun": "真"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "春水绿迢迢，空江自落潮。", 
            "桥头两竿日，烟外酒旗飘。"
        ], 
        "title": "丹阳晚眺", 
        "type": "绝句", 
        "yun": "萧"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "远客难为别，西风吹月明。", 
            "不堪残梦破，沙际乱虫鸣。"
        ], 
        "title": "客中秋夕", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "咫尺长安道，思君日倚楼。", 
            "寒烟笼野色，春雨暗江流。", 
            "燕麦悲新况，莺花感旧游。", 
            "何时一相见，携手步沧洲。"
        ], 
        "title": "雨中柬郑广之挥使", 
        "type": "律诗", 
        "yun": "尤"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "马首日将晡，行行岁欲徂。", 
            "古祠寒藓合，仙掌断霞孤。", 
            "山暝闻啼鸟，溪晴见浴凫。", 
            "洛城知不远，宫树晚模糊。"
        ], 
        "title": "晚至华阴拟唐人作", 
        "type": "律诗", 
        "yun": "虞"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "春半连朝雨，空斋睡起迟。", 
            "闭门回俗辙，煮茗瀹诗脾。", 
            "小菜生新甲，闲花发旧帷。", 
            "翛然成吏隐，虚负盛明时。"
        ], 
        "title": "春雨卧病书怀 其一", 
        "type": "律诗", 
        "yun": "支"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "一室朝慵扫，遗经自讨论。", 
            "枯蜗寒缀壁，黠鼠静翻盆。", 
            "调古谁同赏，时清道益尊。", 
            "闲将贫富态，书向翟公门。"
        ], 
        "title": "春雨卧病书怀 其二", 
        "type": "律诗", 
        "yun": "元"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "避地营书屋，萧然一二椽。", 
            "官闲非逐客，病久似癯禅。", 
            "犬吠南中雪，蛙鸣井底天。", 
            "物情徒自尔，吾且守吾玄。"
        ], 
        "title": "春雨卧病书怀 其三", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "积雨空斋里，春寒未裌衣。", 
            "道穷知己少，乡远去人稀。", 
            "柳湿低吟槛，苔深涩旧扉。", 
            "自惭无劲翮，不是恶群飞。"
        ], 
        "title": "春雨卧病书怀 其四", 
        "type": "律诗", 
        "yun": "微"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "门巷春泥滑，山川晓雾昏。", 
            "莫言犹豹隐，端胜类鸢蹲。", 
            "扫径除花缬，编篱护竹根。", 
            "平生忧愤志，惆怅与谁论。"
        ], 
        "title": "春雨卧病书怀 其五", 
        "type": "律诗", 
        "yun": "元"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "密雨随风急，虚斋日晏眠。", 
            "诗瓢高挂壁，茶灶冷炊烟。", 
            "饮乏高阳侣，贫无负郭田。", 
            "悠悠清梦里，吟遍衍波笺。"
        ], 
        "title": "春雨卧病书怀 其六", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "澹泊真无事，迂疏百不能。", 
            "守株思得兔，点笔误成蝇。", 
            "行古从人笑，家贫免盗憎。", 
            "居然叨素食，浑似戒州僧。"
        ], 
        "title": "春雨卧病书怀 其七", 
        "type": "律诗", 
        "yun": "蒸"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "勿讶非吴下，深惭令海盐。", 
            "旧琴蛇腹断，新笔鼠须尖。", 
            "诗苦非因债，官清不为廉。", 
            "窗前山色好，终日坐钩帘。"
        ], 
        "title": "春雨卧病书怀 其八", 
        "type": "律诗", 
        "yun": "盐"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "用世才偏拙，治生计益穷。", 
            "接䍦巾倒著，榾柮火初红。", 
            "病喜听琴愈，书因看剑工。", 
            "茫茫天壤内，何必楚人弓。"
        ], 
        "title": "春雨卧病书怀 其九", 
        "type": "律诗", 
        "yun": "东"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "狡兔谋三窟，寒乌借一枝。", 
            "浮名成底用，薄俗不堪医。", 
            "竹色团书屋，芸香落砚池。", 
            "投闲聊尔遣，知命复何疑。"
        ], 
        "title": "春雨卧病书怀 其十", 
        "type": "律诗", 
        "yun": "支"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "寄迹朝真观，烟霞世外心。", 
            "封书凭鹤寄，吹笛学龙吟。", 
            "宝气千林玉，丹光满灶金。", 
            "有时飞佩响，浑作步虚音。"
        ], 
        "title": "赠范外史", 
        "type": "律诗", 
        "yun": "侵"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "卜地搆轩楹，心闲乐自生。", 
            "土花凝碧嫩，林叶溜红轻。", 
            "月射檐牙白，泉穿石罅清。", 
            "自缘幽兴足，初不为逃名。"
        ], 
        "title": "闲居漫兴 其一", 
        "type": "律诗", 
        "yun": "庚"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "未老已偷闲，萧萧屋数间。", 
            "杯倾螺壳紫，冠制鹿皮斑。", 
            "隐几闻啼鸟，钩帘见远山。", 
            "秋来无一事，衣佩尽纫兰。"
        ], 
        "title": "闲居漫兴 其二", 
        "type": "律诗", 
        "yun": null
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "举世长昏饮，畴能问独醒。", 
            "门无题凤字，囊有换鹅经。", 
            "种就花成锦，移来石作屏。", 
            "闲中供一玩，相对眼偏青。"
        ], 
        "title": "闲居漫兴 其三", 
        "type": "律诗", 
        "yun": "青"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "一榻清于洗，翛然思不群。", 
            "紫苔行处满，黄鸟坐来闻。", 
            "琴奏梅间月，棋敲石上云。", 
            "蒲塘新水暖，花落覆轻纹。"
        ], 
        "title": "闲居漫兴 其四", 
        "type": "律诗", 
        "yun": "文"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "自识清堪乐，谁云俗可污。", 
            "泉烹建溪茗，香霭博山垆。", 
            "月冷梅魂瘦，风清鹤梦孤。", 
            "近来疏懒甚，簪组意俱无。"
        ], 
        "title": "闲居漫兴 其五", 
        "type": "律诗", 
        "yun": "虞"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "歧路竟喧纷，心闲苦不闻。", 
            "字临王逸少，诗学鲍参军。", 
            "竹里敲茶臼，花前倒酒尊。", 
            "嵇生本高致，宁肯在鸡群。"
        ], 
        "title": "闲居漫兴 其六", 
        "type": "律诗", 
        "yun": null
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "门径掩苍苔，清幽绝点埃。", 
            "投闲惟乐道，多病孰怜才。", 
            "竹每穿篱引，花常税地栽。", 
            "一帘飞絮晚，游侠不曾来。"
        ], 
        "title": "闲居漫兴 其七", 
        "type": "律诗", 
        "yun": "灰"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "遁迹衡门下，栖迟得自由。", 
            "梅花悬小帐，莲叶汎轻舟。", 
            "事业惭鸣凤，生涯笑拙鸠。", 
            "尘缨何处濯，门外有清流。"
        ], 
        "title": "闲居漫兴 其八", 
        "type": "律诗", 
        "yun": "尤"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "镇日掩柴扃，长歌醉复醒。", 
            "草生元亮井，竹覆子云亭。", 
            "煖玉砻棋局，秋金铸砚屏。", 
            "都将旧游事，一笑晚山青。"
        ], 
        "title": "闲居漫兴 其九", 
        "type": "律诗", 
        "yun": "青"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "樗散真成癖，支离类隐沦。", 
            "林深多绿藓，地僻少红尘。", 
            "酒熟频留客，诗成不寄人。", 
            "清风无限乐，即此见天真。"
        ], 
        "title": "闲居漫兴 其十", 
        "type": "律诗", 
        "yun": "真"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "鸟道由来险，经行感客心。", 
            "蛩声吟乱叶，虎迹印深林。", 
            "零露沾衣湿，轻岚障日阴。", 
            "王程未可住，四牡正骎骎。"
        ], 
        "title": "题连云栈", 
        "type": "律诗", 
        "yun": "侵"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "淅沥连朝雨，驱驰道路中。", 
            "泥深愁没马，草满畏飞蠓。", 
            "重雾山含毒，惊湍石漱风。", 
            "已将身许国，何敢怨途穷。"
        ], 
        "title": "积雨青阳道中", 
        "type": "律诗", 
        "yun": "东"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "忆昔梁州域，曾闻贡篚来。", 
            "孰云千里险，功自五丁开。", 
            "溪恶蛇虫杂，林深虎豹哀。", 
            "那堪登峻岭，我马正隤魋。"
        ], 
        "title": "五丁峡", 
        "type": "律诗", 
        "yun": "灰"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "夜宿招提境，萧然世外踪。", 
            "雨腥龙出洞，月冷鹤归松。", 
            "影露林间塔，声传涧底钟。", 
            "空门应不锁，常借白云封。"
        ], 
        "title": "寓白塔寺偶题", 
        "type": "律诗", 
        "yun": "冬"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "忆昔论交日，相知尽少年。", 
            "季良身任侠，叔度世称贤。", 
            "夜雨弹棋局，春风放酒船。", 
            "飘零各分手，愁绝越江边。"
        ], 
        "title": "谪所有怀旧游诸友", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "独坐悲前事，悠悠十载期。", 
            "黄芽难变骨，黑发已成丝。", 
            "慷慨班生剑，凄凉楚客词。", 
            "更阑不能寐，起视夜何其。"
        ], 
        "title": "夜坐感怀", 
        "type": "律诗", 
        "yun": "支"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "吾乡多俊彦，夫子独超群。", 
            "诗妙唐人法，词工汉史文。", 
            "精忠县皎日，高谊薄行云。", 
            "为别今三载，空怀晋鄙薰。"
        ], 
        "title": "怀刘通政时用先生", 
        "type": "律诗", 
        "yun": "文"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "壮岁登乌府，昂藏自不群。", 
            "印章驱吏佩，谏草避人焚。", 
            "面冷霜飞铁，衣香绣蹙云。", 
            "何时重会晤，尊酒细论文。"
        ], 
        "title": "怀康绣衣用和", 
        "type": "律诗", 
        "yun": "文"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "乡里交游辈，情亲喜见君。", 
            "一缄劳寄意，两地惜离群。", 
            "白马人传疏，雕龙世爱文。", 
            "几回驰恋切，春树暗江云。"
        ], 
        "title": "怀刘绣衣廷高", 
        "type": "律诗", 
        "yun": "文"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "黄甲题名姓，刑曹列缙绅。", 
            "律身清似玉，持法蔼如云。", 
            "白也诗无敌，羲之字有神。", 
            "别来成间阔，几度仰清尘。"
        ], 
        "title": "怀丘秋官时雍", 
        "type": "律诗", 
        "yun": null
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "气节摩霄汉，文光射斗杓。", 
            "礼闱高擢桂，宪府早乘轺。", 
            "晓日听鸣凤，秋空见落雕。", 
            "君才有如此，不负圣明朝。"
        ], 
        "title": "怀胡绣衣以道", 
        "type": "律诗", 
        "yun": "萧"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "林塘多胜趣，云物四时幽。", 
            "山色供诗料，波香引钓钩。", 
            "高原收鸭脚，浅渚摘鸡头。", 
            "剩有烟霞癖，无烦使者求。"
        ], 
        "title": "题林塘别业", 
        "type": "律诗", 
        "yun": "尤"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "初日照林扉，山深客到稀。", 
            "柳溪莺独啭，麦陇雉双飞。", 
            "少妇提筐出，中男荷畚归。", 
            "盛时征赋少，生事莫嫌微。"
        ], 
        "title": "白沙民舍", 
        "type": "律诗", 
        "yun": "微"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "九龙滩下泊，烟景暗苍苔。", 
            "树影临流出，钟声渡水来。", 
            "江空鸥伴少，风急雁群哀。", 
            "正尔怀人切，愁云满钓台。"
        ], 
        "title": "九龙滩晚泊", 
        "type": "律诗", 
        "yun": "灰"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "一叶扁舟里，萧条生计微。", 
            "犬依茶灶卧，鸥逐钓丝飞。", 
            "不识功名路，浑忘宠辱机。", 
            "溪头新水绿，欸乃日忘归。"
        ], 
        "title": "渔者", 
        "type": "律诗", 
        "yun": "微"
    }, 
    {
        "author": "童佩", 
        "era": "明", 
        "subtype": "七言绝句", 
        "text": [
            "群玉峰西一片霞，游人为说是莲花。", 
            "可怜不得同船采，今夜秋江月自华。"
        ], 
        "title": "顾懋俭约看青墩荷花不得往", 
        "type": "绝句", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "烟萝一径入僧寮，谁冒寒风共寂寥。", 
            "柏子满庭铺柳叶，月明人影在空条。"
        ], 
        "title": "东庵夜归作霜月寒林", 
        "type": "绝句", 
        "yun": "萧"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "老去何辞嫌我真，疏帘元不隔红尘。", 
            "春山染出还如笑，莫为栖栖也笑人。"
        ], 
        "title": "阊门庑隐居题画", 
        "type": "绝句", 
        "yun": "真"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "清溪百叠远含风，樵路渔源望欲通。", 
            "一段乡愁何处着，伤春无味夕阳中。"
        ], 
        "title": "题画（题帕二绝） 其一", 
        "type": "绝句", 
        "yun": "东"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "客路无媒类转逢，人间薄命是丹枫。", 
            "胭脂纵似桃花色，难挽春光二月红。"
        ], 
        "title": "题画（题帕二绝） 其二", 
        "type": "绝句", 
        "yun": "东"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "久客怀人百事慵，春归几日是残冬。", 
            "长安雪后无来往，报国门前独看松。"
        ], 
        "title": "除夕", 
        "type": "绝句", 
        "yun": "冬"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "漱壑淘林殷户雷，冥冥松际失崔嵬。", 
            "山窗五月寒如水，知是湖桥暮雨来。"
        ], 
        "title": "七夕同受之坐雨偶吮墨作中峰夜雨因忆拂水山居旧事漫书口号二首 其一", 
        "type": "绝句", 
        "yun": "灰"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "废苑荒台杨柳生，曾将艳曲教倾城。", 
            "画衫钿扇今谁在，无限西园坐客情。"
        ], 
        "title": "西湖逢曹莘野二首（丁卯在金陵汪景纯旧馆，教歌妓） 其一", 
        "type": "绝句", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "樽前犹见古秦青，传似韩娥旧典型。", 
            "千载伤心事何限，长流哀怨入青冥。"
        ], 
        "title": "西湖逢曹莘野二首（丁卯在金陵汪景纯旧馆，教歌妓） 其二", 
        "type": "绝句", 
        "yun": "青"
    }, 
    {
        "author": "程嘉燧", 
        "era": "明", 
        "subtype": "七言绝句", 
        "text": [
            "风光梅菜俄今夕，乡井椒花自远天。", 
            "筋力故山嗟已尽，不须营到杖头钱。"
        ], 
        "title": "己卯除夕和牧斋韵 其一 守岁正当宵秉烛，徂春犹爱陆居船", 
        "type": "绝句", 
        "yun": "先"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "疏松历落映层台，绿字岩间覆锦苔。", 
            "谁扫青天屏障出，独摇红粉酒船来。", 
            "歌移滩下凉风入，诗借峰头暮雨催。", 
            "此日川光容易夕，相呼秉烛莫言回。"
        ], 
        "title": "载伎重游王潭马砦岩", 
        "type": "律诗", 
        "yun": "灰"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "年去贫来不自由，暗伤颜面向交游。", 
            "他乡且斗孤身健，此日徒悬西壁愁。", 
            "纸裹已空难爱惜，瓶储欲罄未知谋。", 
            "何缘忽致监河粟，莫是枯鳞尚有求。"
        ], 
        "title": "友人饷粟书感", 
        "type": "律诗", 
        "yun": "尤"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "故人不见岁将穷，临别风烟在眼中。", 
            "岳院夜眠春涧雨，浦楼寒醉雪山风。", 
            "溪南邮使明朝发，江北来帆二月通。", 
            "廿载东桥歌酒伴，他乡残腊梦应同。"
        ], 
        "title": "岁暮怀孙履和李茂修", 
        "type": "律诗", 
        "yun": "东"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "吟君诗送春归日，我正颠狂欲湿衣。", 
            "烛灭清歌高阁罢，酒醒疏雨小船归。", 
            "慵拈雪镜愁边照，判遣风花醉里飞。", 
            "预恐老添情转剧，明年春到兴先违。"
        ], 
        "title": "送春同子柔作二首 其一", 
        "type": "律诗", 
        "yun": "微"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "中酒闲眠日掩扉，弄寒窗雨故霏霏。", 
            "花怜经眼关情剧，游忆同心见面稀。", 
            "江上一番仍节换，天涯何处不春归。", 
            "遥知弱女千山里，乍改罗裳定湿衣。"
        ], 
        "title": "送春同子柔作二首 其二", 
        "type": "律诗", 
        "yun": "微"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "僧榻书廊卧夕曛，兴来吟啸每过君。", 
            "梅残烛烬疏窗雨，雪冱香浓小閤云。", 
            "茶作松风先破睡，墨添山气待微醺。", 
            "自从一别莲花府，月下笳箫忆共闻。"
        ], 
        "title": "寄庄将军", 
        "type": "律诗", 
        "yun": "文"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "昨夜南桥有报书，侵晨骑马过郊居。", 
            "江村月出风阴后，花木凉生宿雨余。", 
            "新句意多难较稳，故人情在亦从疏。", 
            "清秋不浅茅斋兴，摇荡浮云信所如。"
        ], 
        "title": "张鲁生遣马迎过郊居话别", 
        "type": "律诗", 
        "yun": "鱼"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "江上杨花覆白蘋，对君犹喜见残春。", 
            "云山家在难乘兴，风月闲来自怆神。", 
            "旁舍盘飧留客共，向人怀抱好谁亲。", 
            "山中只是空相忆，漫道天涯即比邻。"
        ], 
        "title": "春暮与鲍溪父言怀", 
        "type": "律诗", 
        "yun": "真"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "自从君去少经过，霖雨柴门有啸歌。", 
            "怀袖尺书三岁在，江关萧瑟暮年多。", 
            "过淮落木空明月，到海青山祇白波。", 
            "闻道儿郎转聪慧，比来樽酒兴如何。"
        ], 
        "title": "寄孙三庐江", 
        "type": "律诗", 
        "yun": "歌"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "去年寒食杏花新，扶杖犹同过北邻。", 
            "酒熟欲浇中圣客，花红来哭下泉人。", 
            "白杨但种看成柱，蒲柳虽存合作尘。", 
            "更有伤心无可道，空山一别六回春。"
        ], 
        "title": "清明拜张二丈墓（同子柔作）", 
        "type": "律诗", 
        "yun": "真"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "小塘潮落碧氤氲，画舫青丝系绿筠。", 
            "野老襟期同夜雨，故人诗态似春云。", 
            "忘形饮痛披衣惯，捉鼻歌轻拥被闻。", 
            "如此风流俱合写，不吟举白便浮君。"
        ], 
        "title": "过唐正叔郊居漫题索和", 
        "type": "律诗", 
        "yun": "文"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "怅望吴阊百里余，故园兄弟日应疏。", 
            "多年华鬓丝相似，三月春愁水不如。", 
            "歌扇旧分桃叶渡，钓船今傍藕花居。", 
            "扫眉才子何由见，一讯桥边女较书。"
        ], 
        "title": "阊门访旧作", 
        "type": "律诗", 
        "yun": "鱼"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "野翁犹自爱贫家，一笑柴门起暮鸦。", 
            "柏叶细倾元日榼，松萝频泼小春茶。", 
            "沉沉带雨檐花落，淅淅无风径竹斜。", 
            "破榻尚堪留十日，墙头浊酒未须赊。"
        ], 
        "title": "正月四日张次公先生过遇琴馆留宿对雪即事", 
        "type": "律诗", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "江枫落后见君迟，欲雪前林又别时。", 
            "多病酒杯难共醉，独行归路更相思。", 
            "家人望远愁腰带，旧侣逢春问鬓丝。", 
            "身世飘蓬何日定，楚云淮水各凄其。"
        ], 
        "title": "病中送履和兼怀李茂修", 
        "type": "律诗", 
        "yun": "支"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "青鞋白发好禁春，乘兴时为独往人。", 
            "江上梅花残雪后，竹间茅屋腊醅新。", 
            "风林待月闲眠晚，野墅烧灯中酒频。", 
            "归卧空床把诗卷，经旬出饮一伤神。"
        ], 
        "title": "郊游归答朱丈见讯次韵", 
        "type": "律诗", 
        "yun": "真"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "湖头城角雨如麻，宿酒残歌夜斗茶。", 
            "自笑经过无此客，欲寻好事更谁家。", 
            "留连别梦犹芳杜，早晚归帆已楝花。", 
            "人事年光应共惜，相逢烂醉是生涯。"
        ], 
        "title": "再过杭州访许成之同鲍溪父话旧", 
        "type": "律诗", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "双峰径转石林苍，携客扪萝宿上方。", 
            "涧饮断虹明积翠，湖飞片雨乱斜阳。", 
            "东来岛屿吞江郭，西去云山指故乡。", 
            "夜久禅心同寂历，松风诸岭一何长。"
        ], 
        "title": "同闻师兄鲍溪父登北高峰宿绝顶僧舍即事", 
        "type": "律诗", 
        "yun": "阳"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "江边一别两悠悠，湖上想思且滞留。", 
            "千里星河同此夜，廿桥明月自三秋。", 
            "无由结伴还乡国，况欲因人作远游。", 
            "潦倒更于何地会，见君空已雪盈头。"
        ], 
        "title": "七夕怀平仲扬州", 
        "type": "律诗", 
        "yun": "尤"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "郭外西风片雨晴，灯前倚棹百壶清。", 
            "纤纤初月生寒细，淅淅残潮到晓平。", 
            "旅病祇悬遥夕梦，送归还上小山行。", 
            "共知别后嵇康懒，况隔衡阳少雁声。"
        ], 
        "title": "十月二日亲朋拿舟追饯有同至昆山者时溪父卧病寺中", 
        "type": "律诗", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "十年曾宿焦山寺，浪急天寒少客行。", 
            "明日片帆仍远道，一时双眼复孤城。", 
            "暮山欲尽离尊歇，黄叶全稀白发生。", 
            "别后故人无限忆，隔江同见月初盈。"
        ], 
        "title": "十六夜登瓜洲城看月怀旧寄所亲", 
        "type": "律诗", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "半似春还半似秋，不成估舶不成游。", 
            "幸无冰雪伤离思，且有云山遮客愁。", 
            "远雁如尘飞水面，乱帆疑叶下吴头。", 
            "明年更鼓潇湘柁，老泪凭添万里流。"
        ], 
        "title": "李洋河舟中戏为俚体遣意", 
        "type": "律诗", 
        "yun": "尤"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "下帷巾栉废，人日病匡床。", 
            "逆旅春难到，山城日自长。", 
            "问年寻旧历，裹药制新囊。", 
            "却怪梅花讯，无端发路旁。"
        ], 
        "title": "人日病", 
        "type": "律诗", 
        "yun": "阳"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "征君家陋巷，缃素对匡床。", 
            "门外半城月，邻家几树霜。", 
            "剑留寒卧壁，竹影瘦过墙。", 
            "不以贫为累，高歌自慨慷。"
        ], 
        "title": "夜过黄一之斋中", 
        "type": "律诗", 
        "yun": "阳"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "宝剑曾留此，千年尚有名。", 
            "星辰片云识，风雨半江生。", 
            "炼想古人迹，功知烈士成。", 
            "张华在当路，宁使久延平。"
        ], 
        "title": "赋得剑并送汤宪副", 
        "type": "律诗", 
        "yun": "庚"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "门外无游女，匡床祇自怜。", 
            "家园逢上巳，客路类前年。", 
            "风雨花枝上，山川笠子边。", 
            "因怀京洛士，谁送水衡钱。"
        ], 
        "title": "上巳日斋居对雨怀管建初", 
        "type": "律诗", 
        "yun": "先"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "无诸行乐后，黛色属禅宫。", 
            "不藉空王力，何知伯者功。", 
            "高城隔海气，古木杂山风。", 
            "未到人先说，金鳌万井中。"
        ], 
        "title": "于山平远台", 
        "type": "律诗", 
        "yun": "东"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "闭门寒满榻，长铗共萧然。", 
            "数口客千里，一家人两天。", 
            "岁华流水上，心事暮钟前。", 
            "谁谓春风近，三更是隔年。"
        ], 
        "title": "除夕", 
        "type": "律诗", 
        "yun": "先"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "灵巘华阳并，松杉远世氛。", 
            "药多前代草，香是隔山云。", 
            "花气惟春识，书声只鹤闻。", 
            "传经君独往，弟子候河汾。"
        ], 
        "title": "送盛朝用读书方山", 
        "type": "律诗", 
        "yun": "文"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "石床当几席，香气入花枝。", 
            "偈学高僧课，人将大士师。", 
            "禽声隔树好，日影过墙迟。", 
            "却怪时名满，文章汉主知。"
        ], 
        "title": "题王伯谷半偈庵", 
        "type": "律诗", 
        "yun": "支"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "小洞玉淙淙，琳琅石几重。", 
            "花枝自流出，芒郤觅无踪。", 
            "怪气时冲壁，泉声或乱钟。", 
            "人言风雨日，咫尺有蛟龙。"
        ], 
        "title": "善卷洞", 
        "type": "律诗", 
        "yun": "冬"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "江国何年刹，村人说大姚。", 
            "波涛学孤岛，栋宇似南朝。", 
            "水阔乌巢少，天寒只树凋。", 
            "客来黄叶里，风色共萧萧。"
        ], 
        "title": "大姚寺", 
        "type": "律诗", 
        "yun": "萧"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "兵火东南暗，随人泣路歧。", 
            "有家千里外，多病一身危。", 
            "寒气生残夜，西风凋敝衣。", 
            "休论啼带血，双鬓几茎丝。"
        ], 
        "title": "感怀", 
        "type": "律诗", 
        "yun": null
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "绣壁盘空下，春深花气寒。", 
            "琼瑶学岛屿，灵秀走冈峦。", 
            "赋向青山课，琴随流水弹。", 
            "还因畏尘染，自剪箨为冠。"
        ], 
        "title": "过顾徵士阳山别业", 
        "type": "律诗", 
        "yun": "寒"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "家国遭多难，干戈道路将。", 
            "深山独流落，长夏亦凄凉。", 
            "饭拾空林橡，炊依废寺香。", 
            "时愁豹虎到，落日掩门荒。"
        ], 
        "title": "夏日避兵西山有感", 
        "type": "律诗", 
        "yun": "阳"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "云重泉仍急，阴浓池觉深。", 
            "闲禽知旧客，啼树悦初心。", 
            "钟度生山月，风过响竹林。", 
            "偶因流水思，一试抱来琴。"
        ], 
        "title": "重过顾氏别业", 
        "type": "律诗", 
        "yun": "侵"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "障子学芙蓉，僧归云几重。", 
            "西来留白马，东去拱苍龙。", 
            "松锁千林翠，山藏满寺钟。", 
            "却嫌香积水，流出世人逢。"
        ], 
        "title": "碧云寺", 
        "type": "律诗", 
        "yun": "冬"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "长游歌激烈，不问岁华非。", 
            "匕首雪花落，马头霜叶飞。", 
            "星随渡河客，秋满出关衣。", 
            "献节春风里，知君草檄归。"
        ], 
        "title": "送何子寿赴蓟辽幕中", 
        "type": "律诗", 
        "yun": "微"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "寺里藏云气，丹青引客过。", 
            "春山一墙隔，啼鸟四时多。", 
            "列石成岩穴，闭门生薜萝。", 
            "逃禅恰宜此，归奈马蹄何。"
        ], 
        "title": "大慧寺", 
        "type": "律诗", 
        "yun": "歌"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "若为乘夜渡，贪涉此山川。", 
            "水自三湘合，云知七泽连。", 
            "蛩声暗秋色，雁语杂寒烟。", 
            "莫问黄陵庙，门前断客船。"
        ], 
        "title": "夜渡湘水", 
        "type": "律诗", 
        "yun": "先"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "问道祝融东，逢僧是远公。", 
            "林间孤殿破，石下半潭空。", 
            "云影恋苔绿，山光借树红。", 
            "翻经对灵鹫，日日鸟声中。"
        ], 
        "title": "观音岩赠僧", 
        "type": "律诗", 
        "yun": "东"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "江上冲寒发，伤心岁事凋。", 
            "乱山三面雪，孤棹五更潮。", 
            "来往换新鬓，寒暄老黑貂。", 
            "谁云到家近，翻使旅魂消。"
        ], 
        "title": "雪中早渡钱塘", 
        "type": "律诗", 
        "yun": "萧"
    }, 
    {
        "author": "童承叙", 
        "era": "明", 
        "subtype": "七言绝句", 
        "text": [
            "百尺飞梁烟雾生，雕阑玉窦绮罗行。", 
            "御沟月露生秋兴，驻马垂鞭听水声。"
        ], 
        "title": "晓渡玉河桥", 
        "type": "绝句", 
        "yun": "庚"
    }, 
    {
        "author": "童承叙", 
        "era": "明", 
        "subtype": "七言绝句", 
        "text": [
            "晓向君王赐赏还，长街一字佩珊珊。", 
            "白头宫监呼名姓，换入迎春第几班。"
        ], 
        "title": "宫词四首 其一", 
        "type": "绝句", 
        "yun": null
    }, 
    {
        "author": "童承叙", 
        "era": "明", 
        "subtype": "七言绝句", 
        "text": [
            "不眠常问夜如何，殿角风铃响渐多。", 
            "记得一声《河满子》，低低灯下学人歌。"
        ], 
        "title": "宫词四首 其二", 
        "type": "绝句", 
        "yun": "歌"
    }, 
    {
        "author": "童承叙", 
        "era": "明", 
        "subtype": "七言绝句", 
        "text": [
            "蛾眉扫罢去朝天，正值官家例散鲜。", 
            "见说羊车随意到，不教中使口宣传。"
        ], 
        "title": "宫词四首 其三", 
        "type": "绝句", 
        "yun": "先"
    }, 
    {
        "author": "童承叙", 
        "era": "明", 
        "subtype": "七言绝句", 
        "text": [
            "三三两两不知愁，结束罗裙学打球。", 
            "傍晚忽闻天乐近，分明只在殿东头。"
        ], 
        "title": "宫词四首 其四", 
        "type": "绝句", 
        "yun": "尤"
    }, 
    {
        "author": "童承叙", 
        "era": "明", 
        "subtype": "七言律诗", 
        "text": [
            "万家楼阁抱城阿，武帝旌旗向此过。", 
            "不见凤笙吹别殿，空闻龙舸驻清河。", 
            "水寒沙碧生冰雪，华榭歌台长薜萝。", 
            "共道于今游幸少，豹房虎圈月华多。"
        ], 
        "title": "临清公署作", 
        "type": "律诗", 
        "yun": "歌"
    }, 
    {
        "author": "童轩", 
        "era": "明", 
        "subtype": null, 
        "text": [
            "骢马来自渥洼水，夹镜悬睛竹披耳。", 
            "一朝天子赐近臣，人马辉光照闾里。", 
            "南畿门外太平堤，骏尾萧稍日夕驰。", 
            "春衣五色綵云丽，秋斧一片寒冰辉。", 
            "有时乘向长安市，九陌人人行且避。", 
            "嘶风骄喷玉花高，弄影晴翻碧蹄碎。", 
            "除书昨日来乌府，明朝又上西江路。", 
            "六月清霜向日飞，一瓢甘雨随车布。", 
            "使君年才三十馀，琅琅声价高璠玙。", 
            "澄清久揽范滂辔，谏议曾传张湛书。", 
            "羡君此行宜及早，西江黎庶须君好。", 
            "祖筵挝鼓送行旌，一鞭晓出都门道。", 
            "都门草色青如葱，马行蹴踏摇玲珑。", 
            "骢兮本是麒麟匹，归来应置天闲中。"
        ], 
        "title": "骢马行一首送朱文辉之江西佥宪", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "千丝万缕画楼前，摇曳东风舞翠烟。", 
            "试问长年能送客，何如系住别离船。"
        ], 
        "title": "柳枝词", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "雾閤深深客到稀，闲花绣满碧苔衣。", 
            "几回奏罢瑶台简，控得金虬月下归。"
        ], 
        "title": "步虚词", 
        "type": "乐府曲辞", 
        "yun": "微"
    }, 
    {
        "author": "童轩", 
        "era": "明", 
        "subtype": null, 
        "text": [
            "太仓有粟崇如京，太仓群鼠穴为营。", 
            "群鼠穴仓得所凭，旧谷既没新谷升。", 
            "大者如狐小者豚，累累白昼兼人行。", 
            "群翻聚齧巧斗声，狸奴坐视不敢惊。", 
            "君不见三秋无雨禾稻枯，遑遑菜色愁田夫。", 
            "仓中有粟官不发，县吏打门犹索租。", 
            "老羸旦夕且沟壑，群鼠饱食人所无。", 
            "于虖群鼠汝勿喜，会有张汤来磔汝。"
        ], 
        "title": "仓首谣", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "巫山高高望不极，叠巘连崖倚天碧。", 
            "云里夫容十二峰，宛如神女晚妆浓。", 
            "襄王已去今千载，行雨行云尚有踪。", 
            "朝朝暮暮荒台下。", 
            "玉佩仙香杳不闻，空有神巫奏歌舞。", 
            "路入枫林树色青，古祠飞雨乱苔生。", 
            "相思何处愁魂断，木叶萧萧猿夜声。"
        ], 
        "title": "巫山高", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "五陵游侠少年子，春风日日长安市。", 
            "锦鞯鹤辔青骅骝，蛇弓羽箭千金裘。", 
            "寻花折柳章台路，围红叠翠誇豪富。", 
            "归来醉卧流苏帏，醉中犹记朝云词。", 
            "青楼只道春光好，兰窗雨打梨花老。"
        ], 
        "title": "断肠曲（效元体二首） 其一", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "江头浪白烟如织，行舟一去无消息。", 
            "去年有书在洛中，今年书到上临邛。", 
            "兰缸昨夜生金粟，今日长安问龟卜。", 
            "出门不识东与西，游丝落絮随风迷。"
        ], 
        "title": "断肠曲（效元体二首） 其二", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "日出东南隅，照我陌上桑。", 
            "离离露叶小，采摘未盈筐。", 
            "蚕饥正伺食，持斧伐远扬。", 
            "使君五马来，踌躇临路傍。", 
            "妾夫侍中郎，执戟趋明光。", 
            "妾非淇上女，岂比邯郸娼。", 
            "愿君回五马，毋为徒自伤。"
        ], 
        "title": "日出东南隅", 
        "type": "乐府曲辞", 
        "yun": "阳"
    }, 
    {
        "author": "童轩", 
        "era": "明", 
        "subtype": null, 
        "text": [
            "五杂组，蜀锦裳。", 
            "往复还江上航，不得已为文章。"
        ], 
        "title": "五杂组 其一", 
        "type": "乐府曲辞", 
        "yun": "阳"
    }, 
    {
        "author": "童轩", 
        "era": "明", 
        "subtype": null, 
        "text": [
            "五杂组，鸾凤衾。", 
            "往复还水中禽，不得已思山林。"
        ], 
        "title": "五杂组 其二", 
        "type": "乐府曲辞", 
        "yun": "侵"
    }, 
    {
        "author": "童轩", 
        "era": "明", 
        "subtype": null, 
        "text": [
            "五杂组，刺绣巾。", 
            "往复还道上人，不得已伤麒麟。"
        ], 
        "title": "五杂组 其三", 
        "type": "乐府曲辞", 
        "yun": "真"
    }, 
    {
        "author": "童轩", 
        "era": "明", 
        "subtype": null, 
        "text": [
            "庭前老树乌夜啼，少妇起听惊且疑。", 
            "霜飞满瓦澹月白，树叶萧萧巢影危。", 
            "乌啼哑哑声未已，再三听来心且喜。", 
            "少妇启窗纱，叮咛向乌语。", 
            "汝乌啼有赦，人言不虚美。", 
            "愿汝乌栖勿飞去，一岁常生八九子，更与尔巢护风雨。"
        ], 
        "title": "乌夜啼", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "吹角出辕门，军中寂不諠。", 
            "塞鸿惊阵起，胡骑隔河屯。", 
            "箭劈秋云黑，旗摇落日昏。", 
            "腰间双剑在，犹未报君恩。"
        ], 
        "title": "出塞曲 其一", 
        "type": "乐府曲辞", 
        "yun": "元"
    }, 
    {
        "author": "童轩", 
        "era": "明", 
        "subtype": null, 
        "text": [
            "出得皋兰北，愁云一望赊。", 
            "野狐啼古堠，燐火照寒沙。", 
            "铁甲披风冷，牙旗卷雨斜。", 
            "单于犹未灭，战士莫思家。"
        ], 
        "title": "出塞曲 其二", 
        "type": "乐府曲辞", 
        "yun": "麻"
    }, 
    {
        "author": "童轩", 
        "era": "明", 
        "subtype": null, 
        "text": [
            "夜月悬金鉴，春流飏锦帆。", 
            "江花如有意，飞点绣罗衫。"
        ], 
        "title": "春江花月夜", 
        "type": "乐府曲辞", 
        "yun": "咸"
    }, 
    {
        "author": "童轩", 
        "era": "明", 
        "subtype": null, 
        "text": [
            "旭日转洪钧，园林万树新。", 
            "画屏朝弄色，綵槛夜移春。", 
            "野径俱堪望，邻家尽不贫。", 
            "独怜寒谷底，黄叶尚凝尘。"
        ], 
        "title": "芳树曲", 
        "type": "乐府曲辞", 
        "yun": "真"
    }, 
    {
        "author": "童轩", 
        "era": "明", 
        "subtype": null, 
        "text": [
            "少年学武兼学文，姓名不属羽林军。", 
            "杀人睚眦不敢视，横行抱剑游三秦。", 
            "斗鸡击筑时将暮，马蹄惯踏章台路。", 
            "一朝官里赐铜符，百战捐身宁复顾。", 
            "平生挽弓能挽强，区区郭解何足当。", 
            "愿为豫让报恩死，不学李陵婴耻亡。"
        ], 
        "title": "刘生", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "长安有狭邪，径微捷于矢。", 
            "白马两贵游，鸣珂耀金紫。", 
            "为问过者谁，云是许与史。", 
            "日晚宴高堂，华筵盛罗绮。", 
            "嬖奴舞巴渝，美人歌北里。", 
            "列座促飞觞，笙竽沸人耳。", 
            "平明甲第开，趋者众若市。", 
            "炙手手可热，庇身身可庇。", 
            "孰知东墙生，游心天地始。", 
            "秋雨响疏桐，萧然闭门睡。"
        ], 
        "title": "长安有狭邪", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "细雨染鹅黄，丝丝拂水长。", 
            "游人出门去，惆怅惜春光。", 
            "才看叶斗眉，又见花飞雪。", 
            "只恐秋风生，长条不堪折。"
        ], 
        "title": "折杨柳", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "征夫将早适，起拂车上霜。", 
            "澹月残星白，遥思路正长。", 
            "驱车出门远，少妇肠空断。", 
            "不见车上人，但聆铎声转。", 
            "铎声去悠悠，闻道戍凉州。", 
            "不识凉州路，空怀万里愁。", 
            "愁来不能禦，魂逐车轮去。", 
            "愿作石尤风，吹折车前树。"
        ], 
        "title": "车遥遥", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "啧啧野田雀，群飞随处饶。", 
            "时来晚禾里，啄啄争肥硗。", 
            "穷老逼官租，终岁常苦号。", 
            "如何相聚食，不间夕与朝。", 
            "山长少弹射，地僻多蓬蒿。", 
            "飞飞信得所，宁知农事劳。"
        ], 
        "title": "野田黄雀行", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "桃花斑斑落红雨，玉缸春酒浓如乳。", 
            "吴姬白纻裁舞衣，一曲娇歌少年子。", 
            "江头日晚停商舶，众中金多为上客。", 
            "当垆一斗沽十千，引满红螺吸明月。", 
            "杯空月落江水寒，劝君且宿茱萸湾。", 
            "迟明大艑挂帆去，千里烟波伤玉颜。"
        ], 
        "title": "江南曲", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "大梁公子信陵君，贵介岂比诸侯卿。", 
            "平生折节能下士，夷门屠市俱成名。", 
            "信陵一去今千载，开閤平津竟虚待。", 
            "士风愈下俗愈偷，望履呈身何足怪。", 
            "笼络纷纷难具陈，私恩桃李满门春。", 
            "周公吐哺不可见，吁嗟结袜今何人。"
        ], 
        "title": "结袜子", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "门有车马客，驾言来故里。", 
            "念子久不归，契阔近一纪。", 
            "主人延客坐，悲泣不得语。", 
            "移时叙寒暄，始复相尔汝。", 
            "借问邦族间，亲知今有几。", 
            "一一听客言，大非畴昔比。", 
            "壮者死行役，老者半为鬼。", 
            "前年困征徭，十户九冻馁。", 
            "去年坐买办，往往鬻妻子。", 
            "上司急诛求，鞭挞不少止。", 
            "贪吏寡仁恕，朘削至脑髓。", 
            "言罢各掩泣，张灯具鸡黍。", 
            "觞行三四酌，深竹映寒雨。", 
            "平明客登途，愁绪谁为理。"
        ], 
        "title": "门有车马客", 
        "type": "乐府曲辞", 
        "yun": null
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "廿载冥心骨相宜，冰衔何意累明时。", 
            "稚圭无复山庭勒，向长惟将损卦推。", 
            "杯酒横陈看佐史，麈谈垂堕待偏师。", 
            "白门来往蓬蒿径，清梦犹能数访之。"
        ], 
        "title": "余既有院长之命茂之以诗见投依韵答之", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "离堂尊酒坐宵分，把臂曾联竹下群。", 
            "幽抱共披钟阜月，清标真挹漫亭云。", 
            "欲因莲宇开新社，且驻輶车网旧闻。", 
            "六代风流冠盖地，寻盟猿鹤却输君。"
        ], 
        "title": "冬夜次韵詶林茂之", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "张乐依然近洞庭，春还岛屿尽浮青。", 
            "天王正月开卿月，常伯文星是岁星。", 
            "共纪甫申钟岳瑞，仍看黄绮狎山灵。", 
            "明光起草寅清业，不向揆初慰独醒。"
        ], 
        "title": "寿史玉池奉常四首 其一", 
        "type": "律诗", 
        "yun": "青"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "同依交戟眷余怀，晚结烟波社亦佳。", 
            "霄汉声光高赤舄，湖山踪迹付青鞋。", 
            "采芝且自烹金鼎，前席行当对玉阶。", 
            "柏叶椒花持介寿，将无恼乱太常斋。"
        ], 
        "title": "寿史玉池奉常四首 其二", 
        "type": "律诗", 
        "yun": "佳"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "松子从游似子虚，斯人真觉可安储。", 
            "高冈漫说鸣无凤，直道今知史有鱼。", 
            "黄发更添耆旧传，黼衣未改诤臣裾。", 
            "差怜捉鼻东山日，尚可称诗拟九如。"
        ], 
        "title": "寿史玉池奉常四首 其三", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "便殿亲闻天语温，陛前文子与文孙。", 
            "贻谋故自官家事，抗疏能将国体尊。", 
            "玄牝寻真河上解，皋比诗道洛川门。", 
            "斯文大有千秋在，不向长源外传论。"
        ], 
        "title": "寿史玉池奉常四首 其四", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "曾请长缨廿载前，新加大纛主恩偏。", 
            "宁知岁月郎潜久，犹是春秋鼎盛年。", 
            "狐矢正悬森戟库，兕觥交进斗茶天。", 
            "同时九牧揆余者，多有悲歌老骥篇。"
        ], 
        "title": "寿高孩之宪使四十 其一", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "专城四十尚为雄，况复东南倚折冲。", 
            "虎视几当青眼客，鹰扬翻属黑头公。", 
            "诞弥夏帝乘权始，赋有吴都在部中。", 
            "极目奇云壶岛外，旌幢来自蕊珠宫。"
        ], 
        "title": "寿高孩之宪使四十 其二", 
        "type": "律诗", 
        "yun": "东"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "东海泱泱旧建牙，隼旟龙节玺书嘉。", 
            "行间旗鼓高文苑，字里风霜凛法家。", 
            "盾墨磨将毫散綵，幕莲开处剑生花。", 
            "虽然方叔称元老，不似冯唐遇主赊。"
        ], 
        "title": "寿高孩之宪使四十 其三", 
        "type": "律诗", 
        "yun": "麻"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "中朝推毂事防胡，江左留恂愿不孤。", 
            "胆落鲸夷闻杖钺，恩沾鲛室见投珠。", 
            "故应进履称孺子，未向雕虫许壮夫。", 
            "起为清新开府寿，悬知泽畔揽揆殊。"
        ], 
        "title": "寿高孩之宪使四十 其四", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "帝都花下佛名经，独旅荆南汉客星。", 
            "贵竹几年无解甲，辽城何日拟还丁。", 
            "寓公且赋非吾士，太史仍书旧御屏。", 
            "当宁即今勤宪老，四朝人物剩仪刑。"
        ], 
        "title": "寄寿参知蒋象岩年丈时避地荆州", 
        "type": "律诗", 
        "yun": "青"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "白云楼上白云封，彷佛群真礼赤松。", 
            "自向龙门尊太史，不因凤羽识超宗。", 
            "书成副本名山重，酒泛双茎湛露浓。", 
            "有诏即颁灵寿杖，将无潇洒爱携筇。"
        ], 
        "title": "寿信阳何太公", 
        "type": "律诗", 
        "yun": "冬"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "不因簪绂恋京华，里有鸣珂赵世家。", 
            "籍甚超宗毛是凤，依然江令笔生花。", 
            "郁林素业惟传石，闽峤官邮不饷茶。", 
            "为问玄亭当日事，引觞曾否寿侯巴。"
        ], 
        "title": "寿赵公益光禄五十以闽县令封", 
        "type": "律诗", 
        "yun": "麻"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "烟水年年长五湖，閒勋耐可叶龙图。", 
            "直愁野鹤轻逋客，漫向雕虫老壮夫。", 
            "梦到清都当有署，赐来灵寿未将扶。", 
            "揽揆不作寻常祝，庭际桐阴凤引雏。"
        ], 
        "title": "寿敬新杜封公七帙", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "世业城南尺五天，掖垣花映綵衣鲜。", 
            "似开丹穴春申浦，恰捧纶书绛亥年。", 
            "浣沐恩华明主赐，逍遥真诀主人传。", 
            "祝觞漫进鸠头杖，鹤背洪厓与拍肩。"
        ], 
        "title": "寿范长倩学宪七十", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "木公金母并仙班，偕隐高风此共攀。", 
            "华衮承恩天北极，上尊赐出殿中间。", 
            "兴来对月耽清圣，老去餐霞得大还。", 
            "珂佩珊珊高献寿，于门不比翟门閒。"
        ], 
        "title": "封廷尉澄川李公七十偕寿", 
        "type": "律诗", 
        "yun": "删"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "昼归不羡尉陀装，綵服趋庭乐未央。", 
            "阁下承恩双宝箓，堂前含景两干将。", 
            "应多仙侣携麟脯，更有名王致酪浆。", 
            "遥识玉关翘首处，本公金母白云乡。"
        ], 
        "title": "宋献如中舍自塞上归寿两尊人以诗送行", 
        "type": "律诗", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "剑履星辰切斗边，纻衣□发醉花前。", 
            "午桥且自安鹏息，亥字宁须论大年。", 
            "十赉恩华明主意，九还真诀异人传。", 
            "祝觞愧我无新语，借取山阳乐志篇。"
        ], 
        "title": "寿王霁宇大司马", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "飘萧鹤发素风存，设帨先春意可论。", 
            "綵袖两行天下士，锦堂十道日边恩。", 
            "仙名旧注金人掌，皎节疑临玉女盆。", 
            "为问曲江花万簇，不知何色是宫萱。"
        ], 
        "title": "寿朱敬韬母太夫人", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "椒邸慈帏燕喜哉，祝觞无数惣琼瑰。", 
            "共言梦草能开国，可但君王为筑台。", 
            "锦驭尚思仙鹿挽，带河晚跃化鱼来。", 
            "西池虽有三青鸟，皈合莲华一品裁。"
        ], 
        "title": "寿东宁伯焦太夫人", 
        "type": "律诗", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "皇华何事缓仙旌，六帙慈帏拜庆情。", 
            "好及龙飞传国宝，先怀乌哺进君羹。", 
            "云璈九奏陪天姥，露掌双承见月卿。", 
            "今日圣朝崇孝治，推恩谁似相门荣。"
        ], 
        "title": "寿王逊之玺卿母六十", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "清世家声万石门，典刑犹有白眉存。", 
            "亦知骠骑名同贵，即在墙东道益尊。", 
            "老去香山犹小友，岿然西岳绕儿孙。", 
            "钓矶不羡君王梦，二月天边雨露温。"
        ], 
        "title": "寿莫方亭", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "夏木阴森四月初，余东风景近何如。", 
            "斯人只合青山老，慢世萧然白石居。", 
            "未艾巳能辞组绶，及耆争看指干旟。", 
            "行藏吾辈还相让，采药浇花共著书。"
        ], 
        "title": "寿章公觐虞部", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "忆昔论交舞象年，更欣迟晚望衡偏。", 
            "龙门却隐庞居士，鹤骨真同葛稚川。", 
            "种就素封千亩竹，飞来丹诏五云笺。", 
            "祝觞可但称松茂，玉树芝兰绕膝前。"
        ], 
        "title": "寿恂庵盛中舍六十", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "舞象论交忆聚萤，相看七十鬓犹青。", 
            "史才可但家为政，寿种弥增帝与龄。", 
            "天老密传河上解，伏生初定壁中经。", 
            "称觞揽取秋岩桂，不向江蓠慰独醒。"
        ], 
        "title": "寿莫简庵", 
        "type": "律诗", 
        "yun": "青"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "早岁论交在射宫，閒居欣赏胜情同。", 
            "看君玉树风尘外，酌我金罍耄耋中。", 
            "粤峤回车官任拙，吴绡泼墨醉能工。", 
            "东都九老香山社，逾百遐龄属李翁。"
        ], 
        "title": "寿李方城宪幕八十", 
        "type": "律诗", 
        "yun": "东"
    }, 
    {
        "author": "童琥", 
        "era": "明", 
        "subtype": "七言律诗", 
        "text": [
            "竹外松边一两稍，迥临村落傍溪桥。", 
            "堪将乱蕊添云肆，苦被芳风透绮寮。", 
            "春事顿随花片薄，清吟半逐梦魂销。", 
            "却思前载孤山下，踏雪相寻岂惮遥。"
        ], 
        "title": "梅花集句四首 其一", 
        "type": "律诗", 
        "yun": "萧"
    }, 
    {
        "author": "童琥", 
        "era": "明", 
        "subtype": "七言律诗", 
        "text": [
            "练裙缟袂雪精神，梦在罗浮江上村。", 
            "竹屋纸窗清不俗，风台月观悄无言。", 
            "笑拈霜管题诗句，静爱寒香扑酒尊。", 
            "谁遣胡儿吹塞笛，分明哀怨曲中论。"
        ], 
        "title": "梅花集句四首 其二", 
        "type": "律诗", 
        "yun": "元"
    }, 
    {
        "author": "童琥", 
        "era": "明", 
        "subtype": "七言律诗", 
        "text": [
            "残雪疏篱半欲摧，暗香消息巳传梅。", 
            "三家五家村舍出，一花两花香意回。", 
            "今日多情惟我到，无人解惜为谁开。", 
            "相逢剩作尊前恨，何处笛声江上来。"
        ], 
        "title": "梅花集句四首 其三", 
        "type": "律诗", 
        "yun": "灰"
    }, 
    {
        "author": "童琥", 
        "era": "明", 
        "subtype": "七言律诗", 
        "text": [
            "偶泄春光此一枝，故山幽梦忆疏篱。", 
            "雪羞洁白常回避，风近清香似可期。", 
            "老气却因高树得，闲愁只许落花知。", 
            "醉中曾记吟诗处，独倚阑干待月时。"
        ], 
        "title": "梅花集句四首 其四", 
        "type": "律诗", 
        "yun": "支"
    }, 
    {
        "author": "程敏政", 
        "era": "明", 
        "subtype": null, 
        "text": [
            "天王重稽古，文教被九寰。", 
            "济济夔龙徒，终日奉宴閒。", 
            "自惭樗散质，久厕词林间。", 
            "一旦误简知，许缀经帏班。", 
            "儒冠岂徒荣，君德重有关。", 
            "格心古明训，志士亦孔艰。", 
            "况我本承乏，何恃开天颜。", 
            "所幸同袍人，逸驾难为扳。", 
            "致身及此时，淳风正来还。", 
            "策厉敢不勉，主恩似丘山。"
        ], 
        "title": "讲筵命下甚愧疏庸不足以从诸君子之后辄赋一诗录呈舜咨侍讲养正伯常二太史", 
        "type": "古风", 
        "yun": "删"
    }, 
    {
        "author": "程敏政", 
        "era": "明", 
        "subtype": null, 
        "text": [
            "七十柳家母，双耳被华发。", 
            "行步若飞凫，飘然有仙骨。", 
            "诸子数公权，供奉广寒阙。", 
            "回首夜何其，天凉桂花发。", 
            "神娥海东至，荡潏凌波袜。", 
            "皎皎青镜中，居然事修谒。", 
            "酒酣一借问，沧溟几时竭。", 
            "携手问清浅，共拾蟠桃核。", 
            "仙凡隔尘水，三山翠峣屼。", 
            "可望不可亲，歌诗对明月。"
        ], 
        "title": "为柳楷序班题寿意图归庆其母", 
        "type": "古风", 
        "yun": "月"
    }, 
    {
        "author": "程敏政", 
        "era": "明", 
        "subtype": null, 
        "text": [
            "金殿当头玉堂署，十二朱廊隐宫树。", 
            "衣冠济济堂中人，犹似前时起居注。", 
            "门下斜连金水河，石桥五垒横蛟鼍。", 
            "扣阍不许外人到，挟册时见诸王过。", 
            "奎文上应图书府，插架连签照今古。", 
            "同游恐是十洲仙，下界纷纷半尘土。", 
            "迩来新诏开中堂，储材圣训何洋洋。", 
            "日令三馆坐群彦，应制往往催诗章。", 
            "从容退食龙楼外，松下传餐解簪带。", 
            "光禄之酒大官羊，终岁天厨有佳赉。", 
            "宫壶早午漏未央，旭日半下城西墙。", 
            "出门跨马人分首，缓步不知归路长。", 
            "老珰如能解人意，惯识青衫閤门吏。", 
            "几回尔女笑相嘲，何幸相从禁中地。", 
            "我居史馆今十年，碌碌追陪叨俸钱。", 
            "就中却爱吴汝贤，才气迥出千人先。", 
            "承恩谒告辞丹扆，綵服辉辉照秋水。", 
            "何人为写玉堂图，天上风光动桑梓。", 
            "我思古人不可当，身在江湖忧庙廊。", 
            "君是八闽奇俊郎，一饭之际宁可忘。", 
            "君家二老俱无恙，莫遣文章负今上。", 
            "朝朝散直定思君，早趣归装拜天仗。"
        ], 
        "title": "题玉堂散直图送吴汝贤修撰省觐还闽", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "何人结屋青山里，终日开窗见山喜。", 
            "近峰错落走檐牙，远岫蜿蜒插天嘴。", 
            "澄江一道山前过，短棹平分浪痕破。", 
            "船头水气绿侵衣，载酒高人面山坐。", 
            "石泉下冲沙渚浑，桑榆接地成深村。", 
            "柴扉欲扣不可到，或有细路通云根。", 
            "竹鹤老人名画手，半幅生绡大于斗。", 
            "水分山断意无穷，目送飞鸿度江口。", 
            "安城先生尘虑脱，南望乡人楚天阔。", 
            "高堂永日对山歌，肃肃凉风起蘋末。"
        ], 
        "title": "题安城彭学士山水图", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "长河发秋水，白日吹凉飔。", 
            "冠盖集都门，把酒与客辞。", 
            "缅怀紫阳翁，耿耿百代师。", 
            "云礽袭簪组，乃在休明时。", 
            "夫君抱奇服，承恩固其宜。", 
            "考亭渺何许，孤绝天南涯。", 
            "乔木上参天，下有先公祠。", 
            "君归拜家庆，烨若阶庭芝。", 
            "大贤本不死，冥邈谅有知。", 
            "翘首北来鸿，车行勿迟迟。", 
            "所愿崇正学，慰我长相思。"
        ], 
        "title": "分得知字送文公十世孙燉袭翰林五经博士归奉祀事", 
        "type": "古风", 
        "yun": "支"
    }, 
    {
        "author": "程敏政", 
        "era": "明", 
        "subtype": null, 
        "text": [
            "离旌动朝旭，宪节飞寒霜。", 
            "使君有远役，驱车上河梁。", 
            "夙昔金兰交，念君才且良。", 
            "南畿数千里，弦诵声琅琅。", 
            "来荷天子恩，去慰诸生望。", 
            "君家大江西，经学闻四方。", 
            "敬承久不衰，显擢殊未央。", 
            "古人过化地，名与江水长。", 
            "分岐意无限，再进黄花觞。"
        ], 
        "title": "送提学戴廷珍御史考绩还南畿", 
        "type": "古风", 
        "yun": "阳"
    }, 
    {
        "author": "程敏政", 
        "era": "明", 
        "subtype": null, 
        "text": [
            "家声自东鲁，门对重关西。", 
            "象服摇苍水，鸾封获紫泥。", 
            "晚春开寿域，迟日丽中闺。", 
            "想象称觞处，仙人馈枣梨。", 
            "览镜颜犹壮，盈簪发未疏。", 
            "寿当初度起，春入二分馀。", 
            "君子歌偕老，儿孙奉起居。", 
            "蟠桃亲手种，喜色照庭除。"
        ], 
        "title": "三月一日寿杨司徒夫人六十", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "山东老人王舜耕，平生与山如有情。", 
            "左涂右抹何草草，却似真山被山恼。", 
            "山西太史留侯孙，爱山自谓山可飧。", 
            "坐中忽有青万矗，终日仰看看不足。", 
            "我来把玩未始奇，真山假山远莫知。", 
            "天风惨澹动林壑，浮岚积翠空淋漓。", 
            "斗壁飞流下深树，暗响潺潺不知处。", 
            "两厓中断一桥通，谁结茅庐傍山住。", 
            "老人一去何当还，太史心胸如此山。", 
            "题诗不尽画中意，梦落齐州苍翠间。"
        ], 
        "title": "题张修撰养正所藏王舜耕山水画", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "墦间事埋筑，贾肆竞刀锥。", 
            "择居苟失所，媚学将从谁。", 
            "所以孟贤母，三徙泮宫涯。", 
            "千载有杨翁，衡门久栖迟。", 
            "诵法子车氏，有家学东陲。", 
            "杏坛藉馀荫，芹沼分清漪。", 
            "缅怀邹鲁风，礼庭时一窥。", 
            "归来课诸子，肃容坐皋比。", 
            "日夕弦诵声，互答相吾伊。", 
            "居然二雏者，成名皆在兹。", 
            "科第固云好，德性能自持。", 
            "坐令环堵宫，永作藏修基。", 
            "斯人去已远，家训凛不衰。", 
            "芳邻接孟氏，此语非夸毗。", 
            "我歌泮邻词，秋风有馀思。"
        ], 
        "title": "泮邻书屋为会稽处士赋", 
        "type": "古风", 
        "yun": "支"
    }, 
    {
        "author": "程敏政", 
        "era": "明", 
        "subtype": null, 
        "text": [
            "远桃舒浅红，独柳荫馀绿。", 
            "乌犍何从来，骈首度川曲。", 
            "春波浩沄沄，好雨夜初足。", 
            "怜此耕力疲，田翁能羁束。"
        ], 
        "title": "题鲍栗之通判所藏四景牛 其一", 
        "type": "古风", 
        "yun": "沃"
    }, 
    {
        "author": "程敏政", 
        "era": "明", 
        "subtype": null, 
        "text": [
            "山檞叶如斗，负此大石傍。", 
            "牸兮喘何急，徙倚南风凉。", 
            "子牛卧弗起，似恋青草长。", 
            "安得伴樵牧，留连至斜阳。"
        ], 
        "title": "题鲍栗之通判所藏四景牛 其二", 
        "type": "古风", 
        "yun": "阳"
    }, 
    {
        "author": "程敏政", 
        "era": "明", 
        "subtype": null, 
        "text": [
            "农事早登场，散牧清溪浒。", 
            "迎风或长鸣，已忘力田苦。", 
            "出门认红树，对岸饶青莽。", 
            "日晚欲收栏，横吹隔深坞。"
        ], 
        "title": "题鲍栗之通判所藏四景牛 其三", 
        "type": "古风", 
        "yun": "麌"
    }, 
    {
        "author": "程敏政", 
        "era": "明", 
        "subtype": null, 
        "text": [
            "晏岁风霜多，朔气动墟落。", 
            "畏寒老觳觫，引犊屡前却。", 
            "霭霭向阳坡，梅花点放萼。", 
            "养力待春来，郊原事东作。"
        ], 
        "title": "题鲍栗之通判所藏四景牛 其四", 
        "type": "古风", 
        "yun": "药"
    }, 
    {
        "author": "程敏政", 
        "era": "明", 
        "subtype": null, 
        "text": [
            "上元灯火如繁星，九衢斗靡流晶荧。", 
            "就中一椀最清绝，炯然独照郎官厅。", 
            "都城好事争来看，苦心每为良工叹。", 
            "并刀剪碎藤溪方，直缕横丝眼中乱。", 
            "海市楼台初隐霞，渚宫人物纷如麻。", 
            "天孙夜开机上锦，魔女晓散空中花。", 
            "态真意远不可了，此艺从知古来少。", 
            "颇闻令爱手能续，何得兄家擅天巧。", 
            "寒窗有女方十龄，欲遣从之愁未胜。", 
            "小弟长惭负奇赏，先请为兄歌剪灯。"
        ], 
        "title": "剪灯歌元夕同年傅商佐主事家席上作", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "傅家面食天下工，制法来自东山东。", 
            "美如甘酥色莹雪，一块入口心神融。", 
            "旁人未许窥炙釜，素手每自开蒸笼。", 
            "侯鲭尚食固多品，此味或恐无专功。", 
            "并洛人家亦精办，敛手未敢来争雄。", 
            "主人官属司徒公，好客往往尊罍同。", 
            "我虽北人本南产，饥肠不受饼饵充。", 
            "惟到君家不须劝，大嚼颇惧冰盘空。", 
            "膝前新生两小童，大者已解呼乃翁。", 
            "愿君饤饾常加丰，待我醉携双袖中。"
        ], 
        "title": "傅家面食行", 
        "type": "古风", 
        "yun": "东"
    }, 
    {
        "author": "程敏政", 
        "era": "明", 
        "subtype": null, 
        "text": [
            "子夜群动息，虚斋敞前楹。", 
            "美人耿不寐，起弄朱丝绳。", 
            "肃肃天宇高，璧月流晶荧。", 
            "霓裳非雅歌，丛桂多古声。", 
            "幽怀浩然泻，纷纷竟何营。"
        ], 
        "title": "琴月斋为姑苏顾君赋", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "古来业诗书，守分乐田野。", 
            "缅怀有莘人，感激千载下。", 
            "耕读者谁子，若与世情寡。", 
            "朝出向陇头，一卷书在把。", 
            "莫归声吾伊，隐映枌榆社。", 
            "汉庭日选士，孰是力田者。", 
            "愿见书有年，豳风续周雅。"
        ], 
        "title": "耕读为建昌士人赋", 
        "type": "古风", 
        "yun": "马"
    }, 
    {
        "author": "程敏政", 
        "era": "明", 
        "subtype": null, 
        "text": [
            "密云起东郊，霭霭覆高阁。", 
            "条风一流转，好雨应时落。", 
            "冥濛浥街尘，顷刻满城郭。", 
            "坐见西北山，千里翠如瀹。", 
            "粼粼玉池水，㶁㶁声赴壑。", 
            "微虹隐木杪，生意动花萼。", 
            "田家方播种，喜气欲腾跃。", 
            "行看土膏润，不畏沟塍涸。", 
            "龙德普所施，预想秋大穫。", 
            "仰首谢玄功，对物有馀乐。"
        ], 
        "title": "春雨应制", 
        "type": "古风", 
        "yun": "药"
    }, 
    {
        "author": "程敏政", 
        "era": "明", 
        "subtype": null, 
        "text": [
            "张公子，留侯孙，少年丰采如香荪。", 
            "读书击剑穷朝昏，海边甲第开辕门。", 
            "堂上将军不好武，千里歌吹闻兵屯。", 
            "平生陆家亲昆弟，托好愿比朱陈村。", 
            "有女近出职方氏，辇金舆币来求婚。", 
            "职方择婿正复尔，椷书许聘情何惇。", 
            "张公子，佩赤璊，刻丝裤褶悬两弴。", 
            "去年跨马入京国，一见笑语回春温。", 
            "画堂红烛谢家庆，整日开燕刲羊豚。", 
            "新郎二月发归思，行李赍送联征䑳。", 
            "闸河雨过沙水浑，旭日半下东城根。", 
            "柳枝未堪把，劝子白堕尊。", 
            "人生岁月惊涛奔，他时富贵岂足论。", 
            "冰玉相辉古难得，忠孝莫负君父恩。"
        ], 
        "title": "张公子行一首送太仓张汉南归", 
        "type": "古风", 
        "yun": "元"
    }, 
    {
        "author": "程敏政", 
        "era": "明", 
        "subtype": null, 
        "text": [
            "暑月终南讹，灵风动西颢。", 
            "季子江上来，言旋亦何早。", 
            "今年霖雨剩，九陌积行潦。", 
            "怜君千里外，净若水中藻。", 
            "坐与亲朋俱，客舍静逾好。", 
            "妙指高山曲，细字浮溪稿。", 
            "有时扣我门，谭吐亦倾倒。", 
            "依依乡土情，忍别萦怀抱。", 
            "开舟潞河浒，策蹇长安道。", 
            "因君重回顾，家山有遗老。", 
            "窃禄十载馀，主恩空浩浩。", 
            "何时许归觐，看穫江南稻。", 
            "练溪拖晴雪，屏山对苍昊。", 
            "阶庭倘休暇，相期共幽讨。", 
            "把手各西东，停云下琼岛。"
        ], 
        "title": "送乡人吴之宽南归", 
        "type": "古风", 
        "yun": "皓"
    }, 
    {
        "author": "程敏政", 
        "era": "明", 
        "subtype": null, 
        "text": [
            "四山多风溪水急。", 
            "几家春梦未知回。", 
            "宛然姑射子。", 
            "北人初未识。", 
            "西湖处士骨应稿。", 
            "呼儿觅纸一题诗。"
        ], 
        "title": "题李太史世贤梅花图集古", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "沈翁隐侯裔，素医而好儒。", 
            "有方不自秘，云是溯洄书。", 
            "绕庵播嘉种，岁岁勤菑畬。", 
            "平生活人手，荏苒七十馀。", 
            "种谷如种药，心与造化俱。", 
            "岂徒一身饱，固欲周乡闾。", 
            "时今菜色者，一半回敷腴。", 
            "永怀居药翁，慨彼肉食徒。", 
            "安得味斯语，仁寿跻寰区。"
        ], 
        "title": "谷庵为吴医沈公美赋", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "苍岩何巍巍，壁立倚晴汉。", 
            "中有一泓泉，淅沥下岩半。", 
            "绿萝水帘泻，触石星珠散。", 
            "纡回坐成池，隐隐白虹粲。", 
            "岩栖者谁子，跬步得幽观。", 
            "徬徨此水侧，日夕味爻彖。", 
            "烱然生道心，旧染如濯盥。", 
            "不学蒙园叟，偶尔事空玩。", 
            "养正思古人，因之重三叹。"
        ], 
        "title": "蒙岩为常州邵士忠处士赋", 
        "type": "古风", 
        "yun": "翰"
    }, 
    {
        "author": "童瑄", 
        "era": "明", 
        "subtype": "七言律诗", 
        "text": [
            "晚晴扶醉一登楼，吴楚衣冠叹昔游。", 
            "黄鹤不来人事异，白云飞尽古今愁。", 
            "石亭落日迷芳草，湓浦西风送客舟。", 
            "极目故园何处是，蒹葭零落满汀洲。"
        ], 
        "title": "登黄鹤楼", 
        "type": "律诗", 
        "yun": "尤"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "黄鸟飞飞绿树低，望中疑是上林西。", 
            "君王不受珍禽献，一任空山自在啼。"
        ], 
        "title": "题画", 
        "type": "绝句", 
        "yun": "齐"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "侯门不肯礼儒生，年少元戎更不情。", 
            "此际贺兰山下路，西风落日槛车行。"
        ], 
        "title": "偶作寄王用宾太守", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "丁香枝上叶初繁，渐觉疏阴过短垣。", 
            "睡起不知初日午，画帘风动雀声喧。"
        ], 
        "title": "偶成", 
        "type": "绝句", 
        "yun": "元"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "江流不尽弟兄情，此日那堪送汝行。", 
            "一片离魂收不住，夜来先到石头城。"
        ], 
        "title": "送克俭克宽弟省觐南京 其一", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "二月城南草似烟，二郎齐上木兰船。", 
            "江行记取云飞处，正是愁人白昼眠。"
        ], 
        "title": "送克俭克宽弟省觐南京 其二", 
        "type": "绝句", 
        "yun": "先"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "杨柳青青叶尚稀，赠行空有泪沾衣。", 
            "他时何处添离恨，水国秋风一雁飞。"
        ], 
        "title": "送克俭克宽弟省觐南京 其三", 
        "type": "绝句", 
        "yun": "微"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "草玄何处结檐楹，一坞深深竹数茎。", 
            "子夜天风来谷口，吾伊声杂翠鸾声。"
        ], 
        "title": "宁国蒋氏山居四景 其一 竹屋书巢", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "双桨悠悠出岸沙，钓鱼人住水西涯。", 
            "隔溪残雪春犹浅，时见寒梅一树花。"
        ], 
        "title": "宁国蒋氏山居四景 其二 梅溪钓艇", 
        "type": "绝句", 
        "yun": "麻"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "红叶纷纷蔽草莱，不辞提斧斲苍苔。", 
            "断厓斜日无人到，时听樵歌出涧来。"
        ], 
        "title": "宁国蒋氏山居四景 其三 丹厓错薪", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "茅屋山头布谷鸣，老人忙起课农耕。", 
            "不知门外春多少，稻颖青青一望平。"
        ], 
        "title": "宁国蒋氏山居四景 其四 绿野腴田", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "盆池荷叶似人长，菡萏开成品字妆。", 
            "无奈一春离思苦，赏心空负碧筒香。"
        ], 
        "title": "盆池莲盛开", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "散发萧然坐月中，庭柯移影上帘笼。", 
            "栖禽何事惊飞起，熟果因风坠软红。"
        ], 
        "title": "夏月坐柰子树下", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "一从相别潞河头，回首风光已暮秋。", 
            "知汝近来应念我，等閒谁伴竹林游。"
        ], 
        "title": "寄坦侄", 
        "type": "绝句", 
        "yun": "尤"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "绿槐庭下动秋风，草酌相看一笑同。", 
            "久坐不知更漏永，月轮飞上屋山东。"
        ], 
        "title": "月夜小饮李符台家", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "已销金甲事春浓，无复全齐火战功。", 
            "惟有牧儿相伴在，一山桃树半溪风。"
        ], 
        "title": "题牛次人韵", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "乱石溪声到处闻，疏林山色望中分。", 
            "幽人已逐移文去，閒却茅亭一段云。"
        ], 
        "title": "题小景画", 
        "type": "绝句", 
        "yun": "文"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "不须持酒酹花神，此去西湖正及春。", 
            "一树官梅应待久，知君才是作羹人。"
        ], 
        "title": "题梅送朱伯承都运赴两浙", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "雨馀风起月如霜，白苧衣轻怯晚凉。", 
            "夜半呼童移席过，小楼檐下设胡床。"
        ], 
        "title": "新居夏夜", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "细竹编篱护老槎，石盆新水净无沙。", 
            "繁枝嫩叶青如剪，时见荼蘼放一花。"
        ], 
        "title": "偶成", 
        "type": "绝句", 
        "yun": "麻"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "一卧幽轩梦不回，独遗寒月照疏梅。", 
            "夜深风露萧萧下，恐有吟魂跨鹤来。"
        ], 
        "title": "挽朱维吉 其一", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "磐石山前土一抔，几株乔木带寒流。", 
            "明明孝义题碑碣，莫为时名吊奕秋。"
        ], 
        "title": "挽朱维吉 其二", 
        "type": "绝句", 
        "yun": "尤"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "黄袍那得便加身，禅诏由来宿搆新。", 
            "地下董狐招不起，谁将心事许三臣。"
        ], 
        "title": "读宋史四首 太祖 其一", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "乱离初见武功成，掌上河东未足平。", 
            "开宝八年归正统，至公书法爱徐生。"
        ], 
        "title": "读宋史四首 其二", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "野录山僧本好奇，是谁删润转生疑。", 
            "由来授受分明处，涑水先生却备知。"
        ], 
        "title": "读宋史四首 其三 太宗", 
        "type": "绝句", 
        "yun": "支"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "金匮盟寒固可哀，何缘推出杀心来。", 
            "斧声烛影都无谓，胜国诸公有史才。"
        ], 
        "title": "读宋史四首 其四", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "天井无沙潦水空，临流一树石榴红。", 
            "女郎学语惊相报，几瓣胭脂落镜中。"
        ], 
        "title": "雨后绝句示小女", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "雨落山前双树村，石溪流水带沙浑。", 
            "野人赤脚如归鸟，不怕春泥半拥门。"
        ], 
        "title": "题姜廷宪中书小景画", 
        "type": "绝句", 
        "yun": "元"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "两地惊心最可怜，别来长梦抱儿眠。", 
            "岂知一段青云器，只向人间住八年。"
        ], 
        "title": "哭坦侄二首 其一", 
        "type": "绝句", 
        "yun": "先"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "恸指苍天泪两垂，海枯难尽竹林悲。", 
            "床头几卷残书册，一世辛勤付与谁。"
        ], 
        "title": "哭坦侄二首 其二", 
        "type": "绝句", 
        "yun": "支"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "垂野阴云一望迷，送行愁问路东西。", 
            "不知几日黄梅雨，门外青泥没马蹄。"
        ], 
        "title": "送克宽弟南还至茶庵独归 其一", 
        "type": "绝句", 
        "yun": "齐"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "赏心已负一年春，野寺从来别恨新。", 
            "酒尽沙头催上马，断堤新草独归人。"
        ], 
        "title": "送克宽弟南还至茶庵独归 其二", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "一径棠花照水开，可怜新病废衔杯。", 
            "早知别泪多如雨，悔不临岐尽醉来。"
        ], 
        "title": "送克宽弟南还至茶庵独归 其三", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "日下土城根，夷犹古寺门。", 
            "水声墙外急，人影树中繁。", 
            "燕蓟诸关拥，金元一望存。", 
            "可人期不至，马上共谁论。"
        ], 
        "title": "谒陵憩土城瑞光寺候李符台同行", 
        "type": "律诗", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "广庭堪避暑，槐幕正当轩。", 
            "凉吹梢头发，疏星叶罅翻。", 
            "忽惊羁思杳，转觉市声烦。", 
            "此夕行窗梦，遥应入故园。"
        ], 
        "title": "李符台宅暑夜", 
        "type": "律诗", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "何代精严境，门当水阁虚。", 
            "烟迷黄叟宅，云锁蔡公书。", 
            "田舍春声在，人家劫火馀。", 
            "不堪山下路，横木碍肩舆。"
        ], 
        "title": "小憩三宝寺寺碑乃黄秋江处士立蔡国公张圭书", 
        "type": "律诗", 
        "yun": "鱼"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "因过星水路，重宿斗山堂。", 
            "旅次晨炊晚，宗盟夜语长。", 
            "阴晴无日定，来往笑人忙。", 
            "尘鞅何时解，同倾竹下觞。"
        ], 
        "title": "还过山斗遇雨宿以章宗侄家", 
        "type": "律诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "胜日须行乐，联镳过水西。", 
            "桐花嘶騕袅，松树隐招提。", 
            "碎月滩声在，披云黛色迷。", 
            "老僧谈故迹，随处可留题。"
        ], 
        "title": "游水西太平诸寺", 
        "type": "律诗", 
        "yun": "齐"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "何代迎仙地，高低复起楼。", 
            "东明先得日，西爽最宜秋。", 
            "帆影林梢见，岚光脚下流。", 
            "道人吹铁笛，飞思绕瀛洲。"
        ], 
        "title": "游万山观", 
        "type": "律诗", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "住是真仙宅，宗传旧相家。", 
            "丝纶惊岁月，楼阁俯烟霞。", 
            "散局敲棋子，轻瓯泛茗花。", 
            "不知归兴懒，高树集昏鸦。"
        ], 
        "title": "赠程都纪宗贵宋相文清公之裔藏有先世诰牒", 
        "type": "律诗", 
        "yun": "麻"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "屋踞苍崖下，人行老树颠。", 
            "寻诗敲翠竹，消醉饮清泉。", 
            "歌出黄牛背，帆飞白鸟前。", 
            "尘缨犹未洗，结社在何年。"
        ], 
        "title": "游紫阳山寻许宣平金野仙二真遗迹次旧韵二首 其一 和宣平韵", 
        "type": "律诗", 
        "yun": "先"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "潇洒刘太古，绝似鲍参军。", 
            "老去诗还健，情多酒未醺。", 
            "疏髯飘乱雪，长啸遏行云。", 
            "何日开春社，岩花约共分。"
        ], 
        "title": "赠刘太古", 
        "type": "律诗", 
        "yun": "文"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "黄石丛祠在，人传太母名。", 
            "子功全故国，神鉴定佳城。", 
            "香火千家盛，冠裳八座荣。", 
            "阃仪谁有此，瞻拜不胜情。"
        ], 
        "title": "黄石谒太母庙（即忠壮母夫人之祀）", 
        "type": "律诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "楚楚青年子，明明玉树枝。", 
            "少仪须读礼，多识贵闻诗。", 
            "乔木云霄迥，良苗雨露滋。", 
            "执经函丈下，看尔出群时。"
        ], 
        "title": "邵村张氏子茂植年十二俊颖可爱其父才遣从予游以其尚幼俾先之于塾师俟少长则收而教之且勖以诗", 
        "type": "律诗", 
        "yun": "支"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "势比焦山小，因名忆郑公。", 
            "江鼋浮水面，天狗堕云中。", 
            "舟楫东西过，渔樵上下通。", 
            "涉溪逢旧寺，尘虑偶然空。"
        ], 
        "title": "过岑山渡", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "结屋西城下，幽人自不群。", 
            "道情閒共鹤，诗思淡随云。", 
            "与客观朝槿，呼童炷夕薰。", 
            "不知门外路，车马日纷纷。"
        ], 
        "title": "心远轩为方景茂赋", 
        "type": "律诗", 
        "yun": "文"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "闻讣惊相怛，名门失女宗。", 
            "子成新进士，家出旧司农。", 
            "弦断伤琴意，尘生暗镜容。", 
            "不堪埋玉处，风木正鸣冬。"
        ], 
        "title": "挽洪太守夫人 其一", 
        "type": "律诗", 
        "yun": "冬"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "梦兆曾炊臼，形伤见藁砧。", 
            "菊松思共老，霜雪遽先侵。", 
            "不待宜人诰，无惭列女箴。", 
            "生刍叹莫奠，寒日动哀吟。"
        ], 
        "title": "挽洪太守夫人 其二", 
        "type": "律诗", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "六日雨兼雪，今晨忽放晴。", 
            "风吹群沴散，日射四山明。", 
            "喜卜民生遂，恭惟世道亨。", 
            "正寻诗纪胜，檐鹊送新声。"
        ], 
        "title": "人日喜晴", 
        "type": "律诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "喜雨传乡饮，心知胜昔年。", 
            "笙镛疑隔座，俎豆幸分筵。", 
            "礼觉周文备，仁思舜化延。", 
            "荷恩惭未报，何日赋归田。"
        ], 
        "title": "谢乡饮分席", 
        "type": "律诗", 
        "yun": "先"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "歙西有佳境，老翠薄青冥。", 
            "力受风霜饱，心知岁月经。", 
            "竹梅同晚节，蒲柳愧先零。", 
            "何日开新社，相随共斸苓。"
        ], 
        "title": "歙西许良庆自号松谷相会武林求予诗", 
        "type": "律诗", 
        "yun": "青"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "蕞尔无馀地，翛然绝点尘。", 
            "间情真却扫，爽气欲侵人。", 
            "昼迥云生座，宵空月照邻。", 
            "为言公暇日，谁与和阳春。"
        ], 
        "title": "陈德脩太守自金华寄雪窝诗索和", 
        "type": "律诗", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "客里春将暮，乘閒上虎丘。", 
            "饮便荷叶盏，坐爱木兰舟。", 
            "倚棹闻啼鸟，鸣箫动狎鸥。", 
            "幸陪诸老至，不是少年游。"
        ], 
        "title": "饮虎丘舟中呈致政祝大参顾宪副及受封王太史", 
        "type": "律诗", 
        "yun": "尤"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "厌见敲篷雨，来寻结草庵。", 
            "土峰新鹫岭，石涧小龙潭。", 
            "路绕蔬畦外，城当竹院南。", 
            "客怀消不尽，一饭听吾谈。"
        ], 
        "title": "结草庵与黄二宣饮", 
        "type": "律诗", 
        "yun": "覃"
    }, 
    {
        "author": "童轩", 
        "era": "明", 
        "subtype": null, 
        "text": [
            "相见更何晚，相思良独悲。", 
            "红颜奉巾帚，白发遗路岐。", 
            "别来曾几何，霜露忽凄其。", 
            "仰见明月光，众星罗参差。", 
            "熠耀已宵飞，蟋蟀鸣庭闱。", 
            "感之不成寐，泪下那可挥。", 
            "西风吹罗幕，念子寒无时。", 
            "岂不盛娇爱，知者当为谁。", 
            "愿君崇令德，努力爱容辉。", 
            "弃捐勿复道，沉忧令人老。"
        ], 
        "title": "秋闺咏别", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "思与君别来，两见落叶黄。", 
            "迢迢隔千里，各在天一方。", 
            "欲往恨无翼，欲涉川无梁。", 
            "昔者固胶漆，今胡作参商。", 
            "平平长安道，人马自辉光。", 
            "不念莫逆好，虚名竟乖张。", 
            "南箕岂堪簸，牵牛难服箱。", 
            "忧来不可辍，抚膺独彷徨。", 
            "亮无金石心，与君永相忘。"
        ], 
        "title": "思与君别来", 
        "type": "古风", 
        "yun": "阳"
    }, 
    {
        "author": "童轩", 
        "era": "明", 
        "subtype": null, 
        "text": [
            "池上微雨收，凉月吐空谷。", 
            "萧萧败垣柳，疏影覆我屋。", 
            "草深蛤争鸣，荷折鹭惊宿。", 
            "偶此遂闲情，居然忘宠辱。"
        ], 
        "title": "池上夜坐", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "东风扇微和，百草萋以绿。", 
            "林间仓鹒鸣，正尔春景燠。", 
            "田夫喜春到，相率殖嘉谷。", 
            "时雨夜来过，新苗青簇簇。", 
            "老翁负薪回，稚子饭黄犊。", 
            "幸逢官府闲，近日少徭役。", 
            "努力事耕耘，毋为饿空谷。"
        ], 
        "title": "田家杂兴 其一", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "步履出东郭，南风溪午时。", 
            "偶来松树下，伫立澹忘机。", 
            "野老见我至，情亲语依依。", 
            "桑柔蚕已浴，麦深雉初飞。", 
            "俯仰玩物理，逍遥咏而归。", 
            "寄谢王良子，虚名徒尔为。"
        ], 
        "title": "田家杂兴 其二", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "田家无外求，所愿营一饱。", 
            "今秋幸少丰，处处熟禾稻。", 
            "租赋输官仓，里胥夜不到。", 
            "张筵会宾朋，鸡黍杂梨枣。", 
            "相对陶一觞，颓然玉山倒。"
        ], 
        "title": "田家杂兴 其三", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "茆檐冬日晴，怀抱良不恶。", 
            "柴门昼始开，鸡犬散篱落。", 
            "今朝无客至，妇子相聚乐。", 
            "床头熟新酒，聊复共斟酌。", 
            "高歌亦自慰，焉知死沟壑。"
        ], 
        "title": "田家杂兴 其四", 
        "type": "古风", 
        "yun": "药"
    }, 
    {
        "author": "童轩", 
        "era": "明", 
        "subtype": null, 
        "text": [
            "极目凤山路，松楸暗佳城。", 
            "为问葬者谁，蔡氏有先茔。", 
            "西风吹宰木，昼夜号秋声。", 
            "奈何亲久没，悠悠隔平生。", 
            "儒冠饱君禄，生养不得迎。", 
            "因悲树欲静，策策风靡宁。", 
            "感之怀抱恶，有泪如河倾。", 
            "惟馀寒食饭，少慰泉下情。"
        ], 
        "title": "风木卷为蔡教谕题", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "牵舟西南上，所往非一程。", 
            "今日到湘东，日出潭水明。", 
            "推篷见青山，依依如送行。", 
            "时当长养节，好鸟声和鸣。", 
            "仰视天宇阔，俯临川上平。", 
            "薰风飒然至，洗我浮世情。", 
            "古人不可见，所见惟虚名。", 
            "毋为计宠辱，顿使此心惊。"
        ], 
        "title": "舟经湘潭有怀屈贾二子", 
        "type": "古风", 
        "yun": "庚"
    }, 
    {
        "author": "童轩", 
        "era": "明", 
        "subtype": null, 
        "text": [
            "熙熙春日晖，绵绵原上草。", 
            "原草含春晖，青葱生意好。", 
            "流光忽西驰，瞬息春已老。", 
            "谁知寸草心，怀恩竟难报。", 
            "万君边阃英，所志在忠孝。", 
            "缅思堂上亲，背弃一何蚤。", 
            "感此春晖图，中心惄如捣。"
        ], 
        "title": "春晖图为滇云万都阃题", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "驱马上林麓，陟此崔嵬颠。", 
            "俯视见云影，侧听闻流泉。", 
            "物理信堪适，人情良不然。", 
            "民贫兵力疲，憔悴当谁怜。", 
            "所司不遑恤，剥削方求妍。", 
            "我行适见之，喟然叹穷边。", 
            "岁月曾几何，当不殊往年。", 
            "狐狸安足问，祛除欲何先。"
        ], 
        "title": "和沙木和驿壁间郑都宪韵", 
        "type": "古风", 
        "yun": "先"
    }, 
    {
        "author": "童轩", 
        "era": "明", 
        "subtype": null, 
        "text": [
            "翩翩青田鹤，皓皓玉雪衣。", 
            "一朝养初成，奋翼升天衢。", 
            "回旋溯寥廓，日共鹓鸾嬉。", 
            "虞人挟诈术，伺我潜发机。", 
            "我飞适中此，毛羽半摧颓。", 
            "仓皇堕山泽，雁鹜每见欺。", 
            "天寒稻粱少，岁晚恒苦饥。", 
            "偶因条风发，载我西南隅。", 
            "西南万里外，道梗俦侣稀。", 
            "虫鱼岂不足，所恨非故栖。", 
            "延颈望云路，肃羽何时归。"
        ], 
        "title": "咏鹤", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "輶车至杨林，秋日正卓午。", 
            "时维九月候，䆉稏满滇土。", 
            "田家急收穫，处处筑场圃。", 
            "瓯窭亦满沟，牛载更儿负。", 
            "筋力诚乃疲，腰背若伛偻。", 
            "所愿在有秋，不复辞此苦。", 
            "宁知输官仓，所得遗几许。", 
            "贫家计口食，岁暮复贷举。", 
            "因思井田制，百亩什一取。", 
            "是时人足食，狼戾厌禾稌。", 
            "呼醪击肥鲜，含哺醉起舞。", 
            "此乐不复见，使我热衷腑。", 
            "所冀良有司，善政去苛虎。", 
            "捍吏不打门，疮孔或少补。", 
            "作诗告民牧，殷勤为摩抚。"
        ], 
        "title": "自曲靖回至杨林观田家刈穫有成", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "掩书坐前楹，独对一尊酒。", 
            "春风吹柳花，漂泊入虚牖。", 
            "喧喧名利场，能有此乐否。", 
            "人生不得意，胡为事奔走。", 
            "昨朝美少年，今日成老丑。", 
            "自非松柏姿，安能无白首。"
        ], 
        "title": "拟阮嗣宗咏歌一首", 
        "type": "古风", 
        "yun": "有"
    }, 
    {
        "author": "童轩", 
        "era": "明", 
        "subtype": null, 
        "text": [
            "昔在唐虞世，俗善民相亲。", 
            "八家实同井，耕收力惟均。", 
            "是时村田间，民质如游麇。", 
            "击壤有馀乐，含哺无嚬呻。", 
            "孰知世日降，三代变狂秦。", 
            "经界不复正，强暴相并吞。", 
            "干戈事行役，饥寒多苦辛。", 
            "遂令百代下，风俗难回淳。", 
            "政苛若猛虎，郡邑成墟榛。", 
            "操瓢转沟壑，哀痛声忍闻。", 
            "何人貌此图，彷佛康衢民。", 
            "惟应文景际，海内咸富殷。", 
            "陈陈太仓粟，红腐每相因。", 
            "后来贞观治，用意亦良勤。", 
            "斗米仅三钱，路无拾遗贫。", 
            "悠悠千百载，两见造化仁。", 
            "奈何治日少，掊克殊纷纭。", 
            "青苗任新法，花石贡阴滨。", 
            "吾民当此时，何异鱼在纶。", 
            "大明富九有，万姓逢昌辰。", 
            "况兹边徼任，乃属心腹臣。", 
            "抚摩犹赤子，恩爱同阳春。", 
            "四郊尽乐土，远近无烟尘。", 
            "年年二月候，村村花柳新。", 
            "居民作春社，鸡酒聚比邻。", 
            "吹竽复考鼓，起舞仍蹲蹲。", 
            "欢呼奔老稚，来往杂蹄轮。", 
            "信知仁政下，巨壑无枯鳞。", 
            "古云一日泽，此意犹能存。", 
            "我歌村田诗，再见豳风陈。"
        ], 
        "title": "村田乐图为内相素轩钱公题", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "胜日良宴会，逍遥云水乡。", 
            "佳宾列四座，繁吹促飞觞。", 
            "时维秋序晚，䆉稏垂田疆。", 
            "睹兹农事成，欢乐殊未央。", 
            "高柳荫虚亭，残荷荐馀香。", 
            "有鸟类山雀，枝上止且鸣。", 
            "左右纷射之，乌号竟虚张。", 
            "公起挟一矢，疾发如流星。", 
            "翩然中修尾，远堕池水旁。", 
            "众宾竞称赏，此巧夺穿杨。", 
            "方今西北境，猃狁来狂勷。", 
            "安得我公辈，强弓用其长。", 
            "一箭退勍敌，摧北如驱狼。", 
            "坐令四海间，至治成虞唐。"
        ], 
        "title": "观内相素轩钱公射鸟因赋鄙韵用呈", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "至人贵素行，而岂外物慕。", 
            "儒冠三十秋，曾不殊布素。", 
            "窗前贮古书，日夕诵且悟。", 
            "皋比坐谈道，正声起韶濩。", 
            "时时缀文章，下笔骋迁固。", 
            "诸生日抠趋，蔼蔼揖风度。", 
            "苏湖百载馀，今复见矩步。", 
            "杏坛春日晴，弦歌有深趣。", 
            "视彼富贵荣，何如草间瓠。", 
            "不学夸毗子，磬折趋末路。"
        ], 
        "title": "素行斋为曹司训以宁赋", 
        "type": "古风", 
        "yun": "遇"
    }, 
    {
        "author": "童轩", 
        "era": "明", 
        "subtype": null, 
        "text": [
            "我年十五时，不幸失所怙。", 
            "私门祸衅缠，母亦寻见负。", 
            "哀哀抱深戚，耿耿心欲腐。", 
            "是时姊甫笄，已作张氏妇。", 
            "念我同胞亲，恩爱每相顾。", 
            "我喘获苟存，见姊如见母。", 
            "朅来岁月迁，中外叨仕膴。", 
            "骨肉久离别，相望异乡土。", 
            "时时得姊书，颇似颜面睹。", 
            "行当谋挂冠，为姊粥亲煮。", 
            "奈何王事縻，山川日乖阻。", 
            "因思昔别时，河桥日将午。", 
            "姊送不忍归，恐我难再晤。", 
            "昨朝家书来，岂意遽传讣。", 
            "彼苍胡不仁，生死竟殊路。", 
            "初闻若遇刃，痛楚彻心腑。", 
            "食梅孰云酸，嚼蘖孰云苦。", 
            "冤哉但长号，临风泪如雨。"
        ], 
        "title": "哭姊", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "石城嵯峨如铁壁，睥睨云霄高百尺。", 
            "石头千古枕江流，六代繁华有遗迹。", 
            "昔人城此今已矣，尚有功名在人耳。", 
            "古堞残鸦噪夕晖，空壕宿鹭迷寒雨。", 
            "孙君才调不可羁，蚤年问学为名师。", 
            "怀贤每赏袁公节，励志常期士行为。", 
            "君今北上朝天阙，五月江城促行色。", 
            "城上薰风吹客衣，城边折柳伤离别。", 
            "朝来微雨浥轻尘，江水流波草色新。", 
            "行看高步云衢上，当使功名胜古人。"
        ], 
        "title": "赋得石头城送孙学正之京", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "岂不闻董仙昔日居庐峰，医全造化通神功。", 
            "功存利济不责报，年多植杏成芳丛。", 
            "君家亦是岐黄学，金匮名方绍高躅。", 
            "拯世宁论子母钱，活人剩贮君臣药。", 
            "一来卖药知几年，声华不减匡庐仙。", 
            "回生起死亦无数，深林种杏如公田。", 
            "绮疏春暖涵晴日，赤箭青芝正初出。", 
            "都人争植不辞劳，斲碎香苔破春碧。", 
            "土脉阳和雨露肥，青枝茁出皆蓓蕾。", 
            "忽然一夜春风动，千树万树红霞开。", 
            "年年二月复三月，儿女争看好颜色。", 
            "不羡玄都观里花，宁誇太华峰头叶。", 
            "看花曾记上林游，花压乌纱照醉眸。", 
            "晴雪堕霞粘翠箔，綵云飘影下朱楼。", 
            "于今南国暌违久，惆怅东风一卮酒。", 
            "卧病闭门春色深，长吟北望频搔首。", 
            "感君为我活沉痾，援溺扶危惠实多。", 
            "五株岂足报君惠，为赋杏林春意歌。"
        ], 
        "title": "杏林春意为医士凌永诚赋", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "黄金沙界名净土，中有僧为持教祖。", 
            "说法能超最上乘，常感天花向空舞。", 
            "禅关尽日白云封，为爱疏闲似远公。", 
            "秋雨凉蝉三径叶，夕阳归鸟一声钟。", 
            "支颐夜坐林间石，白月清潭了无迹。", 
            "问师戒腊今几何，笑指青松数千尺。", 
            "有时聚石来讲经，石头尽点如有闻。", 
            "有时浮杯去渡海，踏碎万顷玻璃云。", 
            "归来清梵维摩室，何用区区九年壁。", 
            "降龙解虎人不知，惟有闾丘老人识。"
        ], 
        "title": "赠清贫长老", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "衰荷倒影湖西水，枯翠萧萧卷寒雨。", 
            "藕花零落金粉残，独有莲房结青子。", 
            "脊令孤飞斜日晴，急难应念双飞鸣。", 
            "秋原有梦不可到，野水寒烟空复情。"
        ], 
        "title": "孤飞脊令图为冯生题", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "东都昔称桓侍御，凛冽冰霜动朝著。", 
            "乘骢到处慑豪雄，九陌人人行且避。", 
            "桓郎一去今千载，六察寥寥继手采。", 
            "铁冠白简谁可方，喜有汾阳后人在。", 
            "君今年才二十馀，琅琅声价高璠玙。", 
            "发奸摘伏振风纪，星轺几诵皇华诗。", 
            "昨朝又捧明光敕，远赴边疆阅戎籍。", 
            "一泓冰斧手中持，五色春云衣上织。", 
            "昂藏揽辔气如虹，绣縠银鞍虎绶红。", 
            "一道飞霜随驻节，九霄甘雨逐乘骢。", 
            "乘骢取道巴渝路，重叠青山莽回互。", 
            "毡帽峰头日欲低，琵琶峡口云初度。", 
            "褒斜南去即苗夷，苦竹黄茆夹岸齐。", 
            "飞鸟冲烟投古碛，断猿啼月挂深溪。", 
            "双旌遥度乌蒙嶂，眼底貔貅拜相向。", 
            "未须搏击树奇勋，且慰苍苍远人望。"
        ], 
        "title": "题骢马南巡卷送郭侍御清军贵州（戊寅年作）", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "天上豹关九重，海中鳌抃三峰。", 
            "用我玉堂金马，不用閒云野松。"
        ], 
        "title": "题云松山房二首 其一", 
        "type": "六言诗", 
        "yun": "冬"
    }, 
    {
        "author": "童冀", 
        "era": "明", 
        "subtype": null, 
        "text": [
            "泰山仅肤寸合，徂徕已千尺强。", 
            "或用汝作霖雨，慎勿倾人栋梁。"
        ], 
        "title": "题云松山房二首 其二", 
        "type": "六言诗", 
        "yun": "阳"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "边地清明日，凄凉叹未归。", 
            "杨花知客意，撩乱马头飞。"
        ], 
        "title": "路经乌撒值清明日", 
        "type": "绝句", 
        "yun": "微"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "流水黠曲响，乱山重叠横。", 
            "行行天欲曙，立马看云生。"
        ], 
        "title": "漾备早行", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "来时此行李，去时此行李。", 
            "俸外无一金，不愧桐江水。"
        ], 
        "title": "去寿昌作", 
        "type": "绝句", 
        "yun": "纸"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "东风吹百草，葱倩满天涯。", 
            "独有南山桂，依然未着花。"
        ], 
        "title": "东风", 
        "type": "绝句", 
        "yun": "麻"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "月移枝上影，风乱水边声。", 
            "此夜邮亭客，还家梦不成。"
        ], 
        "title": "夜宿木和闻猿", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "微雨朝来歇，红芳缀满枝。", 
            "多情花里鸟，应爱日迟迟。"
        ], 
        "title": "题画四首 其一 牡丹群鸟", 
        "type": "绝句", 
        "yun": "支"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "斜日回塘静，红莲花半开。", 
            "双双鹡鸰鸟，窥影去还来。"
        ], 
        "title": "题画四首 其二 荷花鹡鸰", 
        "type": "绝句", 
        "yun": "灰"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "薝卜园亭小，清香散晚风。", 
            "长眉画初就，愁绝白头翁。"
        ], 
        "title": "题画四首 其三 薝卜画眉白头翁", 
        "type": "绝句", 
        "yun": "东"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "冻雪黏寒竹，啾啾雀噤声。", 
            "东风花影好，何似洛阳城。"
        ], 
        "title": "题画四首 其四 雪竹小雀", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "关晚牛羊下，城高鼓角清。", 
            "道傍迎候吏，马首拜诸生。"
        ], 
        "title": "暮至金齿", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "骏马响金羁，蹀躞长安道。", 
            "少年挽雕弓，弹落花间鸟。"
        ], 
        "title": "骏马二首 其一", 
        "type": "绝句", 
        "yun": null
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "骏马出长堤，繁缨鞗革垂。", 
            "相逢休问姓，知是羽林儿。"
        ], 
        "title": "骏马二首 其二", 
        "type": "绝句", 
        "yun": "支"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "幽花悬石壁，流水泻云根。", 
            "停车试相问，只恐是桃源。"
        ], 
        "title": "过浪穹峡", 
        "type": "绝句", 
        "yun": "元"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "溪声决决流，木叶萧萧下。", 
            "离人耿不眠，寒灯伴长夜。"
        ], 
        "title": "夜宿观音山驿", 
        "type": "绝句", 
        "yun": "祃"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "风走落叶声，山犬吠不已。", 
            "披衣夜出户，明月照溪水。"
        ], 
        "title": "夜宿邓川驿", 
        "type": "绝句", 
        "yun": "纸"
    }, 
    {
        "author": "童轩", 
        "era": "明", 
        "subtype": "五言绝句", 
        "text": [
            "阴风射纸窗，烛影半明灭。", 
            "四野无人声，寒𤠔啸霜月。"
        ], 
        "title": "南安分司", 
        "type": "绝句", 
        "yun": null
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "轻寒连日雨霏霏，花底香尘湿不飞。", 
            "燕子归来诗梦觉，满池新水草依依。"
        ], 
        "title": "春雨思兄一首", 
        "type": "绝句", 
        "yun": "微"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "少日曾期十八公，可堪垂老尚飞蓬。", 
            "而今远塞看图画，斜月西风似梦中。"
        ], 
        "title": "松月图", 
        "type": "绝句", 
        "yun": "东"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "慎守封疆欲霸齐，故于宣圣惜尼溪。", 
            "从来为国求贤意，笑杀当年拥盖妻。"
        ], 
        "title": "读史十首 其一 晏婴", 
        "type": "绝句", 
        "yun": "齐"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "游说当时最得名，从横朝暮善谈兵。", 
            "自家不学全身计，却与诸侯致太平。"
        ], 
        "title": "读史十首 其二 仪秦", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "事大从来贵息争，区区何用胜秦名。", 
            "不知酝出长平祻，尤说当时击缶声。"
        ], 
        "title": "读史十首 其三 蔺相如", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "贝锦生谗自古然，但将心事付苍天。", 
            "何须葬入江鱼腹，湘水无情肯见怜。"
        ], 
        "title": "读史十首 其四 屈原", 
        "type": "绝句", 
        "yun": "先"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "谩劳苛法罔生民，遂使先王泽尽湮。", 
            "岂但法行还自弊，山东兵起更亡秦。"
        ], 
        "title": "读史十首 其五 商鞅", 
        "type": "绝句", 
        "yun": "真"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "踣羽兴刘计有馀，也应黄石一编书。", 
            "淮阴相国俱人杰，明哲看来太不如。"
        ], 
        "title": "读史十首 其六 张良", 
        "type": "绝句", 
        "yun": "鱼"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "民不称冤狱讼平，于公持法擅高名。", 
            "不知京兆当年死，廷尉如何未得情。"
        ], 
        "title": "读史十首 其七 于定国", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "丰俭从来贵两兼，恶衣美黻古无嫌。", 
            "布衾自是吾儒事，史笔胡为纪诈廉。"
        ], 
        "title": "读史十首 其八 公孙弘", 
        "type": "绝句", 
        "yun": "盐"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "百万秦兵压境时，区区矫饰亦何为。", 
            "不缘鹤唳风声便，未必能安晋鼎危。"
        ], 
        "title": "读史十首 其九 谢安石", 
        "type": "绝句", 
        "yun": "支"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "慨然斯道岂难行，却被周官误一生。", 
            "从此老泉成口实，无心蓬垢得奸名。"
        ], 
        "title": "读史十首 其十 王安石", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "万叠云山紫翠横，依稀风景似滇城。", 
            "望中应是将军寨，鼓角无声夕照明。"
        ], 
        "title": "云山图二首为都阃王大经题 其一", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "云树苍茫落日迟，山城秋色映旌旗。", 
            "太平边徼多闲暇，正是将军运甓时。"
        ], 
        "title": "云山图二首为都阃王大经题 其二", 
        "type": "绝句", 
        "yun": "支"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "茅屋人家一两间，绿云遮户鸟声闲。", 
            "小桥尽日无人度，春护苔花一径斑。"
        ], 
        "title": "题画", 
        "type": "绝句", 
        "yun": "删"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "松花酒熟泼银缸，邀得群仙醉石窗。", 
            "十二阑干秋色静，笛声吹断落梅腔。"
        ], 
        "title": "次韵邹允达怀仙吟十首 其一", 
        "type": "绝句", 
        "yun": "江"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "雾閤云窗蘸碧虚，黄梁枕上梦蘧蘧。", 
            "鹤翻松露无人到，近得麻姑一纸书。"
        ], 
        "title": "次韵邹允达怀仙吟十首 其二", 
        "type": "绝句", 
        "yun": "鱼"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "山拥芙蓉面面开，红尘元自隔丹台。", 
            "洞箫一曲云间下，知是群仙跨鹤来。"
        ], 
        "title": "次韵邹允达怀仙吟十首 其三", 
        "type": "绝句", 
        "yun": "灰"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "六铢衣上绣云轻，月下时时奏五英。", 
            "回笑人间儿女梦，红尘一枕不分明。"
        ], 
        "title": "次韵邹允达怀仙吟十首 其四", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "银浦流云夜气澄，蟾光碾出一轮冰。", 
            "步虚坛上瞻星斗，翠壑丹崖几万层。"
        ], 
        "title": "次韵邹允达怀仙吟十首 其五", 
        "type": "绝句", 
        "yun": "蒸"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "星冠鹤氅自翩翩，名注玄都作散仙。", 
            "不用金茎承沆瀣，黄精芝草满丹田。"
        ], 
        "title": "次韵邹允达怀仙吟十首 其六", 
        "type": "绝句", 
        "yun": "先"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "瑶玉山前奏凤箫，彩云飞佩下松乔。", 
            "夜深惊起潜蛟听，石涧星河影动摇。"
        ], 
        "title": "次韵邹允达怀仙吟十首 其七", 
        "type": "绝句", 
        "yun": "萧"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "西华峰头月影高，琼花香雾湿金袍。", 
            "呼僮旋劈麒麟脯，一曲南飞醉碧桃。"
        ], 
        "title": "次韵邹允达怀仙吟十首 其八", 
        "type": "绝句", 
        "yun": "豪"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "勾陈树底醉流霞，果列金樱饭熟麻。", 
            "鸡犬数声春色暮，一溪流水汎桃花。"
        ], 
        "title": "次韵邹允达怀仙吟十首 其九", 
        "type": "绝句", 
        "yun": "麻"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "蟠桃红熟紫芝香，共酌元洲九酝觞。", 
            "醉后山窗秋寂寂，神游还到白云乡。"
        ], 
        "title": "次韵邹允达怀仙吟十首 其十", 
        "type": "绝句", 
        "yun": "阳"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "年年匝地自生春，染出罗裙色更新。", 
            "回首旧游南浦路，冷烟凄雨正愁人。"
        ], 
        "title": "春草", 
        "type": "绝句", 
        "yun": "真"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "一江烟水绿如罗，蘋末凉风起白波。", 
            "何处扁舟归去急，满篷残雨夕阳多。"
        ], 
        "title": "江行小景二首 其一", 
        "type": "绝句", 
        "yun": "歌"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "浦口风回浪拍沙，天涯行客正思家。", 
            "归舟疑是洪都晚，孤鹜低飞带落霞。"
        ], 
        "title": "江行小景二首 其二", 
        "type": "绝句", 
        "yun": "麻"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "渺渺江村路，扁舟薄暮过。", 
            "人家连竹坞，野烧接山阿。", 
            "雁影惊秋远，潮声向晚多。", 
            "推篷无一事，闲听棹郎歌。"
        ], 
        "title": "富阳晚眺", 
        "type": "律诗", 
        "yun": "歌"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "寂寂南朝寺，荒凉露远郊。", 
            "夕阳僧扫叶，秋雨燕辞巢。", 
            "断碣犹横草，遗龛半覆茆。", 
            "道傍泉涌碧，疑是虎曾跑。"
        ], 
        "title": "暮过山寺", 
        "type": "律诗", 
        "yun": "肴"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "挂席吴江路，长吟趣不穷。", 
            "轻凫眠野艇，鲜鲫上丝筒。", 
            "照水蒹葭白，酣霜橘柚红。", 
            "此中乡土好，应不愧豳风。"
        ], 
        "title": "吴江道中", 
        "type": "律诗", 
        "yun": "东"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "离群应已久，远地只孤飞。", 
            "月冷呼声疾，云閒顾影稀。", 
            "萧萧蒲苇老，粒粒稻粱微。", 
            "几夜回塘梦，分明向北归。"
        ], 
        "title": "孤雁", 
        "type": "律诗", 
        "yun": "微"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "买得扁舟稳，浑如米氏船。", 
            "看山篷屋坐，待月柁楼眠。", 
            "鸥静偏怡趣，鱼多不论钱。", 
            "南风十日好，百丈漫须牵。"
        ], 
        "title": "舟中杂咏 其一", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "去去朝京国，图书满画船。", 
            "丹枫连水驿，白鸟没江烟。", 
            "候吏朝挝鼓，渔歌夜扣舷。", 
            "盛时官况好，何异去登仙。"
        ], 
        "title": "舟中杂咏 其二", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "秋水青于染，官河放去艭。", 
            "波光平草阁，山色到篷窗。", 
            "细雨猿啼独，疏烟鹭下双。", 
            "羁怀正牢落，谁与倒银缸。"
        ], 
        "title": "舟中杂咏 其三", 
        "type": "律诗", 
        "yun": "江"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "翘首金台道，孤舟几日程。", 
            "陇云迷客梦，江月照离情。", 
            "远水连天白，高河下露清。", 
            "不堪凉夜永，蟋蟀近人鸣。"
        ], 
        "title": "舟中杂咏 其四", 
        "type": "律诗", 
        "yun": "庚"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "孤鹤掠予舟，横江白露浮。", 
            "天长秋水阔，云净晚霞收。", 
            "斗酒聊相慰，江山足壮游。", 
            "篷窗今夜月，应似在黄州。"
        ], 
        "title": "舟中杂咏 其五", 
        "type": "律诗", 
        "yun": "尤"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "薄暮推篷坐，吟怀自爽然。", 
            "青山遮驿小，白鹭点波圆。", 
            "野旷风生籁，江空月在船。", 
            "夜阑清不寐，屡欲挟飞仙。"
        ], 
        "title": "舟中杂咏 其六", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "日暮添乡思，孤舟宿广陵。", 
            "晚风摇酒旆，寒雨湿渔罾。", 
            "影暗原头树，光微渡口灯。", 
            "故园何处是，归梦杳难凭。"
        ], 
        "title": "广陵", 
        "type": "律诗", 
        "yun": "蒸"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "小隐东林地，身闲岁月忘。", 
            "曲池山倒影，虚阁水生凉。", 
            "雨润琴丝慢，风薰药臼香。", 
            "隐君清趣好，无梦到岩廊。"
        ], 
        "title": "东林小隐卷为沈处士题 其一", 
        "type": "律诗", 
        "yun": "阳"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "游侠经过少，衡门尽日扃。", 
            "草香侵座绿，山色堕楼青。", 
            "野服裁荷芰，园蔬煮茯苓。", 
            "翛然尘市外，不减聘君亭。"
        ], 
        "title": "东林小隐卷为沈处士题 其二", 
        "type": "律诗", 
        "yun": "青"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "日暮劳行役，官河驻短篷。", 
            "渔灯寒照水，牧笛夜吹风。", 
            "缺月斜窗入，流云极浦通。", 
            "不堪吟望断，天外叫孤鸿。"
        ], 
        "title": "清河", 
        "type": "律诗", 
        "yun": "东"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "寂寞居民少，萧条古木疏。", 
            "岸明残雪在，川暝落霞初。", 
            "渡口人看雁，湾头妪卖鱼。", 
            "临风思茂宰，掩袂一欷歔。"
        ], 
        "title": "舟经武城有怀同年伍令尹", 
        "type": "律诗", 
        "yun": "鱼"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "早发流河路，西风岁晏时。", 
            "白烟连远戍，黄叶下高枝。", 
            "野老趋乡集，渔郎祀水祠。", 
            "太平风土好，随处乐雍熙。"
        ], 
        "title": "流河", 
        "type": "律诗", 
        "yun": "支"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "夜泊砖河驿，乡山此地赊。", 
            "朔云低度雁，关树冷啼鸦。", 
            "宦况忧来薄，羁怀病后加。", 
            "不堪归梦断，明月满天涯。"
        ], 
        "title": "砖河", 
        "type": "律诗", 
        "yun": "麻"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "遗碣知何代，离离碧藓迷。", 
            "夕阳牛砺角，秋雨蚓蟠泥。", 
            "牧竖群敲火，行人半认题。", 
            "空遗千古恨，愁绝岘山西。"
        ], 
        "title": "景州道傍古碣", 
        "type": "律诗", 
        "yun": "齐"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "憔悴穷途客，馀生只自怜。", 
            "怀人长两地，去国又三年。", 
            "白发悲难变，青袍弊欲穿。", 
            "不堪风雪夜，梦绕紫云边。"
        ], 
        "title": "戊子冬备员朝觐侨寓湾中逆旅值风雪大作有感", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "白下栖迟地，睽违又十年。", 
            "蹉跎双鬓改，险阻一身全。", 
            "夜雨溪南业，秋风墓下田。", 
            "别来空有梦，惆怅未能还。"
        ], 
        "title": "与许汉英秀才夜话", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "旅馆人初到，长空雪正浮。", 
            "和云埋野树，杂雨响江楼。", 
            "冻涩班生剑，寒欺晏子裘。", 
            "凭谁歌郢曲，一洗客边愁。"
        ], 
        "title": "雪", 
        "type": "律诗", 
        "yun": "尤"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "万里隋城北，愁云一望迷。", 
            "雪深边马健，月黑陇狐凄。", 
            "远戍连烽火，寒沙莽蒺藜。", 
            "将军多暇日，游猎玉关西。"
        ], 
        "title": "塞上", 
        "type": "律诗", 
        "yun": "齐"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "旅馆逢除夕，凄凉岁欲徂。", 
            "异乡家是客，薄宦病为躯。", 
            "华发欺人老，青灯伴影孤。", 
            "春风明日至，谁共饮屠苏。"
        ], 
        "title": "除夕", 
        "type": "律诗", 
        "yun": "虞"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "自笑谋生拙，箪瓢屡晏如。", 
            "贫无求米帖，病有绝交书。", 
            "补履空惭剑，逢危欲戒车。", 
            "何时拂衣去，重拟结蜗庐。"
        ], 
        "title": "偶书", 
        "type": "律诗", 
        "yun": "鱼"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "京国云山远，悠悠入梦思。", 
            "频年縻薄宦，何日是归期。", 
            "鱼雁音书杳，风霜道路迟。", 
            "窗前残月白，起视夜何其。"
        ], 
        "title": "禄膘驿和祝廷瑞侍御壁间诗韵", 
        "type": "律诗", 
        "yun": "支"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "岩深多险阻，马足正淩兢。", 
            "暝雪依巢鸟，斜阳归寺僧。", 
            "林疏鸣败叶，涧古积坚冰。", 
            "去去无辞远，荒山又几层。"
        ], 
        "title": "鹤庆道中", 
        "type": "律诗", 
        "yun": "蒸"
    }, 
    {
        "author": "童冀", 
        "era": "明", 
        "subtype": null, 
        "text": [
            "古来学仙者，汉武殊可怜。", 
            "后宫降王母，东狩封泰山。", 
            "青鸟去不返，巨石乃能言。", 
            "空留蟠桃核，谁能待千年。"
        ], 
        "title": "读山海经二首 其一", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "白日出扶桑，流光丹若木。", 
            "东西几万里，倒影射蒙谷。", 
            "尝闻瀛海上，半夜见日浴。", 
            "如何北荒外，乃有龙衔烛。"
        ], 
        "title": "读山海经二首 其二", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "天运无停轨，寸管未易量。", 
            "适见牵牛中，短日已在房。", 
            "招摇指东壁，辽辽夜未央。", 
            "忆昔初别君，春日甫载阳。", 
            "徘徊岁云莫，郁结愁我肠。"
        ], 
        "title": "杂诗二首 其一", 
        "type": "古风", 
        "yun": "阳"
    }, 
    {
        "author": "童冀", 
        "era": "明", 
        "subtype": null, 
        "text": [
            "我昔少年日，无事幸休居。", 
            "佩弦戒性缓，每师董安于。", 
            "迨兹桑榆景，始悟失东隅。", 
            "屡将孱弱躯，触冒风波途。", 
            "严冬朔风急，夜绝高邮湖。", 
            "岂不幸利涉，为计良已疏。", 
            "古人戒垂堂，况我疾病余。", 
            "前途谅多险，欲悔将焉如。"
        ], 
        "title": "后和陶诗（二十首） 庚子岁五月中从都还阻风于规林二首 其一", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "仲冬度长淮，滉荡迷所知。", 
            "同行得佳侣，乃谐夙所期。", 
            "忆昨辞京国，与子适同时。", 
            "参差各首路，不谓会在兹。", 
            "举觞更相属，满饮不须辞。", 
            "人生如浮萍，聚散安足疑。"
        ], 
        "title": "后和陶诗（二十首） 庚子岁五月中从都还阻风于规林二首 其二", 
        "type": "古风", 
        "yun": "支"
    }, 
    {
        "author": "童冀", 
        "era": "明", 
        "subtype": null, 
        "text": [
            "生世无百年，孰究天地终。", 
            "宁知洛邑地，乃处陆浑戎。", 
            "古来遗世士，守雌知其雄。", 
            "我生七九年，始识广莫风。", 
            "朔土恒早寒，况乃岁律穷。", 
            "发春谅不远，行见星鸟中。"
        ], 
        "title": "后和陶诗（二十首） 拟古五首 其一", 
        "type": "古风", 
        "yun": "东"
    }, 
    {
        "author": "童冀", 
        "era": "明", 
        "subtype": null, 
        "text": [
            "月落窗牖白，日出东南隅。", 
            "披衣茅檐下，稍觉四体舒。", 
            "故山邈千里，永念先人庐。", 
            "晨夕庇风雨，少小之所居。", 
            "别去逾十年，岂但园田芜。", 
            "齿发日衰暮，天意谅何如。"
        ], 
        "title": "后和陶诗（二十首） 拟古五首 其二", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "西京全盛时，金城高且完。", 
            "十二罗通衢，四方萃衣冠。", 
            "金张贵公子，锦衣照朱颜。", 
            "甲第连云霄，车马塞城关。", 
            "鸡鸣趋青琐，日晏下朝端。", 
            "琼楼启华宴，瑶瑟发清弹。", 
            "吴娃引赵女，妙舞翔凤鸾。", 
            "亦知衡门下，士不免饥寒。"
        ], 
        "title": "后和陶诗（二十首） 拟古五首 其三", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "美玉韫荆璞，三献泣卞和。", 
            "宁戚扣牛角，中夜犹商哥。", 
            "古来不遇士，蹭蹬良亦多。", 
            "百年水上沤，万事风中花。", 
            "且复对尊酒，不饮当如何。"
        ], 
        "title": "后和陶诗（二十首） 拟古五首 其四", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "下士困形役，至人得天游。", 
            "尸居一室间，心已历九州。", 
            "所以驱牛翁，不肯饮下流。", 
            "翩翩九苞凤，饮啄昆仑丘。", 
            "一飞下虞廷，再鸣止岐周。", 
            "瑞物不世出，安用罗网求。"
        ], 
        "title": "后和陶诗（二十首） 拟古五首 其五", 
        "type": "古风", 
        "yun": "尤"
    }, 
    {
        "author": "童冀", 
        "era": "明", 
        "subtype": null, 
        "text": [
            "朔土秋气高，日夕来凉幰。", 
            "鸿雁已南乡，游子寒无衣。", 
            "履霜戒坚冰，几者动之微。", 
            "所以漆室女，浩叹忧园葵。", 
            "烨烨阶下兰，一夕遽变衰。", 
            "愁来谁与语，有酒聊自挥。", 
            "故乡岂不怀，我行尚迟迟。", 
            "百年同适客，何事主叹悲。"
        ], 
        "title": "后和陶诗（二十首） 其八 和胡西曹示顾贼曹", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "劳生无百年，知止乃逸豫。", 
            "尺鴳聊自足，云鹏谩高翥。", 
            "所以邴曼容，位高即免去。", 
            "富贵岂不怀，能不为身虑。", 
            "君看嗜利徒，末路竟何如。", 
            "驱车下峻坂，中路安得住。", 
            "康庄苟弗慎，宁非覆车处。", 
            "保生良有道，至要在戒惧。"
        ], 
        "title": "后和陶诗（二十首） 杂诗五首 其一", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "生世岂不长，少年忽已老。", 
            "况复涉忧患，余生仅能保。", 
            "客乡风土殊，水火异湿燥。", 
            "百事每随人，五更起常早。", 
            "宁能逐声利，冰炭置怀抱。", 
            "有酒陶一觞，身外无复道。"
        ], 
        "title": "后和陶诗（二十首） 杂诗五首 其二", 
        "type": "古风", 
        "yun": "皓"
    }, 
    {
        "author": "童冀", 
        "era": "明", 
        "subtype": null, 
        "text": [
            "生世无百年，我愿常欢喜。", 
            "尊中有美酒，胸次无尘事。", 
            "宠辱了不知，动静得如意。", 
            "妻孥常在眼，亲故数相值。", 
            "畅饮送余年，一任岁月驶。", 
            "身后称善人，财产不须置。"
        ], 
        "title": "后和陶诗（二十首） 杂诗五首 其三", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "白日下平陆，北风号枯桑。", 
            "尘沙动地起，眯目扬秕糠。", 
            "我行在中野，况乃久休粮。", 
            "解装憩逆旅，笛声感山阳。", 
            "旧游尽陈迹，抚事增永伤。", 
            "故山不可见，忧来忽无方。", 
            "世事讵有涯，且复陶一觞。"
        ], 
        "title": "后和陶诗（二十首） 杂诗五首 其四", 
        "type": "古风", 
        "yun": "阳"
    }, 
    {
        "author": "童冀", 
        "era": "明", 
        "subtype": null, 
        "text": [
            "十月渡黄河，北风凄已凉。", 
            "河水深且驶，溯洄上吕梁。", 
            "仰视南雁飞，缅焉怀故乡。", 
            "吴葛已十暑，楚砧亦三霜。", 
            "宁知衰莫年，转觉归路长。"
        ], 
        "title": "后和陶诗（二十首） 杂诗五首 其五", 
        "type": "古风", 
        "yun": "阳"
    }, 
    {
        "author": "童冀", 
        "era": "明", 
        "subtype": null, 
        "text": [
            "昔我去乡里，所至辄踌躇。", 
            "踌躇何所叹，华屋无人居。", 
            "父老向我言，往往卿相庐。", 
            "存者日颓弊，余已成丘墟。", 
            "亦有良田畴，岁久不菑畬。", 
            "先人始创业，艰难亦勤劬。", 
            "不谓数世后，子孙亦已无。", 
            "我谓老父言，其人非二疏。", 
            "卖金趣供具，此外奚所须。", 
            "我躬谅不阅，身后欲何处。"
        ], 
        "title": "后和陶诗（二十首） 其十四 和刘柴桑", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "少小乐闲旷，被褐守空山。", 
            "白头赋远游，倏已二十年。", 
            "箪瓢陋巷居，安得如颜渊。", 
            "昨宵偶不寐，忆我南山田。", 
            "平生伏腊资，今弃草莽间。", 
            "岂无升斗禄，差以慰目前。", 
            "妻孥在远道，弃置同云烟。", 
            "独念故山下，草屋行将颠。", 
            "亦知身后名，未若生前闲。", 
            "且复对尊酒，一醉已陶然。"
        ], 
        "title": "后和陶诗（二十首） 归园田三首 其一", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "我家南山下，茅屋枕溪曲。", 
            "白头每思归，此愿何时足。", 
            "败壁悬素琴，荒庭暗棋局。", 
            "天道恒好还，世事如转烛。", 
            "宁知若木景，不返扶桑旭。"
        ], 
        "title": "后和陶诗（二十首） 归园田三首 其二", 
        "type": "古风", 
        "yun": "沃"
    }, 
    {
        "author": "童冀", 
        "era": "明", 
        "subtype": null, 
        "text": [
            "我昔在田野，东阡与南陌。", 
            "时有素心人，浊酒聊共适。", 
            "既醉各归卧，不如牛羊夕。", 
            "醒来视西牖，残月在窗隙。", 
            "宁知衰莫年，乃复困行役。", 
            "天公如佚老，言归遂耕绩。", 
            "击壤乐余年，箪瓢敢求益。"
        ], 
        "title": "后和陶诗（二十首） 归园田三首 其三", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "客游五千里，乃得物外交。", 
            "朔土天早寒，九月草树雕。", 
            "衍公林下秀，要我共登高。", 
            "秋风净游氛，流目空云霄。", 
            "稍觉怀抱宽，遂忘登陟劳。", 
            "古人不可见，俯仰心为焦。", 
            "缅怀庐山远，神契栗里陶。", 
            "斯人去已远，千年犹一朝。"
        ], 
        "title": "后和陶诗（二十首） 其十八 己酉九日", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "我昔客吴会，岁星直降娄。", 
            "乃多素心人，晨夕更唱酬。", 
            "及兹客燕蓟，岁星行一周。", 
            "亲友去眼远，日夕生离忧。", 
            "物外得衍师，似是支遁俦。", 
            "同乡或同归，此外非所求。"
        ], 
        "title": "后和陶诗（二十首） 贫士二首 其一", 
        "type": "古风", 
        "yun": "尤"
    }, 
    {
        "author": "童冀", 
        "era": "明", 
        "subtype": null, 
        "text": [
            "人生靡定止，飘荡如转蓬。", 
            "万事了不齐，畴能诘化工。", 
            "宁知扬子云，乃愧楚两龚。", 
            "天运有代谢，倚伏恒不同。", 
            "委愿随所遇，胡为计穷通。", 
            "用舍固有命，勖哉慎所从。"
        ], 
        "title": "后和陶诗（二十首） 贫士二首 其二", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "弱龄抱高尚，雅志在丘园。", 
            "胡为坐维絷，偪侧城府间。", 
            "穷年守铅椠，严程如作官。", 
            "日晏甫朝食，冬裘春不完。", 
            "达生贵适意，讵敢求晏安。", 
            "永怀沮溺徒，躬耕非所叹。"
        ], 
        "title": "古诗十首 其一", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "穷巷谢轮鞅，寂寞如荒村。", 
            "闭门十日雨，不知绿阴繁。", 
            "编简久息意，况复谋琴尊。", 
            "日晏倒衣起，竟夕坐前轩。", 
            "孙生亦闭户，董子不窥园。", 
            "嗟我独无为，愧此岁月奔。"
        ], 
        "title": "古诗十首 其二", 
        "type": "古风", 
        "yun": "元"
    }, 
    {
        "author": "童冀", 
        "era": "明", 
        "subtype": null, 
        "text": [
            "端居澹无营，穷巷守环堵。", 
            "食罢何所为，临池听疏雨。", 
            "秋风入庭树，柯叶已非故。", 
            "人生无百年，玄发忽改素。", 
            "有酒且作乐，勿为浮名误。"
        ], 
        "title": "古诗十首 其三", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "宿雨霁清晓，绿阴布庭隅。", 
            "开轩缅遥岑，好鸟鸣相呼。", 
            "兹辰岂不佳，揽衣步前除。", 
            "仰睇云中鸢，俯羡渊底鱼。", 
            "物性各有适，吾生谅何如。"
        ], 
        "title": "古诗十首 其四", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "空斋阒无事，焚香坐清晨。", 
            "客至惟清谈，客去常杜门。", 
            "兹辰偶惬意，驾言出城闉。", 
            "昔游岁未殚，今来已徂春。", 
            "冉冉四序换，种种双鬓新。", 
            "盛年不重来，俯仰愧古人。"
        ], 
        "title": "古诗十首 其五", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "豫章生道傍，拱把寻斧斤。", 
            "樗栎老空山，百岁长轮囷。", 
            "良材世所用，蚤与忧患邻。", 
            "恶木处散地，乃得全其真。", 
            "出处慎所择，君子惧失身。"
        ], 
        "title": "古诗十首 其六", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "梧桐树西掖，濯濯青琅玕。", 
            "春风一披拂，翠叶敷云端。", 
            "高枝集凤鸟，卑枝宿鹓鸾。", 
            "清秋下白露，摧折同艾菅。", 
            "本非岁寒质，零落何所叹。"
        ], 
        "title": "古诗十首 其七", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "蓺菊庭阶下，草盛菊不蕃。", 
            "物性各有时，勿怨雨露偏。", 
            "严霜被萧艾，始见金英繁。", 
            "托形寓宇内，荣悴非一端。", 
            "穷达安所遇，庶以全吾天。"
        ], 
        "title": "古诗十首 其八", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "结发业坟典，志尚希古人。", 
            "区区守章句，坎壈愧此身。", 
            "洙泗道已远，伊洛行复湮。", 
            "岁月不我与，五十恐无闻。", 
            "君子贵达道，志士斯求仁。"
        ], 
        "title": "古诗十首 其九", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "天地大无外，伊人处其中。", 
            "寸心具万善，上帝所降衷。", 
            "胡为汨利欲，扰扰昧始终。", 
            "修名不早立，甘与草木同。", 
            "圣贤亦何人，令德垂无穷。"
        ], 
        "title": "古诗十首 其十", 
        "type": "古风", 
        "yun": "东"
    }, 
    {
        "author": "童冀", 
        "era": "明", 
        "subtype": null, 
        "text": [
            "叔孙制朝仪，高论倾汉庭。", 
            "绵蕞习野外，礼乐何由兴。", 
            "东鲁致诸儒，两生独不行。", 
            "岂不达时变，阿世非人情。", 
            "周公昔制作，乃待治化成。", 
            "用舍固有命，出处良不轻。"
        ], 
        "title": "杂诗四首 其一", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "昔有汉阴叟，抱瓮日灌畦。", 
            "凿隧入古井，功寡力巳疲。", 
            "桔槔暂俯仰，薄之乃不为。", 
            "区区叔世事，有械皆危机。", 
            "斯人不可作，吾将谁与归。"
        ], 
        "title": "杂诗四首 其二", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "翟公罢庭尉，宾客如晨星。", 
            "一旦复拜官，夹道相逢迎。", 
            "署门亦颇隘，外物何重轻。", 
            "四序更代谢，日月有亏盈。", 
            "天运且如此，况复时世情。"
        ], 
        "title": "杂诗四首 其三", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "原宪守环堵，穷巷席为门。", 
            "赐也相卫归，结驷从华轩。", 
            "迂辔偶见过，握手道殷勤。", 
            "穷达各有命，贫病安足论。", 
            "君子贵行道，毋为羞贱贫。"
        ], 
        "title": "杂诗四首 其四", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "盛生德茂者，家世乃儒绅。", 
            "厥兄舍铅椠，吏牍期致身。", 
            "微文偶失愤，密网无纵鳞。", 
            "逮系岸狱中，藁瘗荒江濆。", 
            "生时奉菽水，升堂拜慈亲。", 
            "泣血叩首路，弗惮千里勤。", 
            "干戈犹在目，道路蕃棘榛。", 
            "崎岖霜霰途，涉历踰十旬。", 
            "间道负骨归，号恸惊四邻。", 
            "先垄幸可祔，差慰地下魂。", 
            "穷冬十二月，积雪遍郊原。", 
            "上天忽敷祐，列岫明朝暾。", 
            "窀穸甫安厝，浩荡风雪昏。", 
            "天人良不远，一念至理存。", 
            "我思天壤间，手足惟弟昆。", 
            "周公称上圣，管蔡乃流言。", 
            "舜象本同生，谋谟盖都君。", 
            "前圣且不免，况复后世人。", 
            "惟生诗礼家，孝义耳所闻。", 
            "赵礼昔让肥，艰难贼推仁。", 
            "缪彤痛自挝，诸妇感天伦。", 
            "淮南自贻戚，斗粟悲汉文。", 
            "陈思咏豆萁，魏帝伤同根。", 
            "喟彼叔世士，相视越与秦。", 
            "死丧孰孔怀，阋墙诚寡恩。", 
            "我作盛生诗，庶使薄俗敦。"
        ], 
        "title": "盛生诗", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "贞哉王氏妇，结发从所天。", 
            "百年奉箕帚，中道成弃捐。", 
            "白首会一死，甘心即九泉。", 
            "婉婉桃李花，随时竞春妍。", 
            "漂泊风雨中，零落岐路间。", 
            "死者奚所憾，永为生者怜。"
        ], 
        "title": "吴贞媛诗", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "看梅东阁上，遥忆帝京时。", 
            "梁园雪未下，华林春已归。", 
            "香飘鳷鹊观，影落天渊池。", 
            "已伤白发暮，敢怨清光迟。", 
            "陇首成异域，何用寄相知。"
        ], 
        "title": "效何水部一首", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "荆楚三年别，巫峡千里遥。", 
            "彩鹢阻去棹，乌鹊望仙桥。", 
            "山云自含雨，江水不成潮。", 
            "柳长谁共结，花残复易飘。", 
            "阳台空作望，暮暮还朝朝。"
        ], 
        "title": "效阴常侍一首", 
        "type": "古风", 
        "yun": "萧"
    }, 
    {
        "author": "童冀", 
        "era": "明", 
        "subtype": null, 
        "text": [
            "白露下百草，庭阶陨红兰。", 
            "愁肠剧车轮，夜夜相回环。", 
            "青灯照鱼目，梦向交河还。", 
            "枕冷珊瑚枝，不知双涕潸。"
        ], 
        "title": "效李长吉一首次中孚韵", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "君不闻虞廷盛时凤来仪，圣贤饬戒惟时几。", 
            "又不闻商宗肜日雉雊鼎，君臣遇灾克修省。", 
            "古来理乱良靡常，居安虑危邦乃昌。", 
            "我闻宣和全盛日，廊庙怀安事游逸。", 
            "三边不动无烟尘，四海徵求到花石。", 
            "紫宸退朝清昼閒，霜林好鸟声间关。", 
            "乘閒适意一挥洒，岂意流落传人间。", 
            "海上盟寒朔风急，辽水经年断消息。", 
            "青城月冷乌夜啼，一枝莫遂鹪鹩栖。", 
            "嗟乎虞廷凤，商鼎雉，千载何人知此意。", 
            "日落梁园鸟雀悲，龙沙或冇清梦归。"
        ], 
        "title": "宋徽宗秋林野雀", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "有宋科第三百年，季年得士惟文山。", 
            "文山一身能许国，精忠日月行中天。", 
            "我观德祐颠沛日，国势驶若东逝川。", 
            "又如膏肓久沉绵，虽有和扁无由痊。", 
            "公时崛起岭海壖，手执忠义为戈鋋。", 
            "疲氓弱卒不满千，壮气直欲吞全燕。", 
            "仓卒一跌振复颠，鸷鸟婴网宁高骞。", 
            "大酋箕踞叱使前，膝不可屈身可捐。", 
            "敌国均礼古所传，骄气竟折忠义言。", 
            "渡淮粒食不下咽，天意未许为癯仙。", 
            "白马系组轵道边，碙川崖山复颠连。", 
            "此身悔不东海填，燕狱甘心坐拘挛。", 
            "四阅寒暑相推迁，少康不作志莫宣。", 
            "赍恨白日埋九泉，我尝读公吟啸编。", 
            "三复遗墨涕泗涟，古人逝去如云烟，公死不朽奚憾焉。"
        ], 
        "title": "跋文丞相遗墨", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "君不闻卞壸二子真孝子，以身殉父从父死。", 
            "又不闻刘璹二子家被兵，以身捍父同父生。", 
            "一生一死幸不幸，同博千秋万古名。", 
            "身亦何所有，子职所当为。", 
            "独怜彼寇心，天理曾不亏。", 
            "呜呼人心天理曾不亏，毁常败俗夫何为。"
        ], 
        "title": "刘氏二子诗", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": "五言排律", 
        "text": [
            "人生天地间，每向忧患老。", 
            "自非秉明哲，盛名安足保。", 
            "忆君堂前柏，我儿发未燥。", 
            "蹉跎两鬓衰，立身恨不早。", 
            "而中恐无闻，柏今已合抱。", 
            "草木本无情，此意向谁道。"
        ], 
        "title": "杂诗二首 其二", 
        "type": "排律", 
        "yun": "皓"
    }, 
    {
        "author": "童冀", 
        "era": "明", 
        "subtype": "五言排律", 
        "text": [
            "少日栖东白，闻风忆上清。", 
            "蹉跎成异域，蹭蹬隔修程。", 
            "宇宙干戈满，风尘岁月更。", 
            "故人千里别，回首百年情。", 
            "春水江如縠，仙岩石作枰。", 
            "澹烟汀草合，细雨岸花轻。", 
            "叶县初飞舄，缑山旧听笙。", 
            "张公仙去远，汉代迹难评。", 
            "玉局悬崖隐，金沙布地行。", 
            "山川称福地，台殿象曾城。", 
            "剑气冲霄迥，丹光入夜明。", 
            "青冥仍羽驾，白日降霓旌。", 
            "瑶草淩寒碧，琪花粲晚晴。", 
            "云屏迎曙色，月馆送秋声。", 
            "松径凭猿扫，芝田遣鹿耕。", 
            "夕行驯虎豹，夜久啸鼯鼪。", 
            "尘鞅何年税，菟裘此地营。", 
            "艰难时事改，寥落壮心惊。", 
            "华构残烽火，高原化棘荆。", 
            "登临非旧迹，俛仰叹浮生。", 
            "世路犹多梗，关河未息兵。", 
            "匡时徒有志，学道竟无成。", 
            "青镜惭勋业，黄尘谢利名。", 
            "桃源如可问，岁晚定深盟。"
        ], 
        "title": "送王宰游上清宫", 
        "type": "排律", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "东林还往近如何，客里春寒忽忽过。", 
            "望远不堪芳草遍，开书应对落花多。", 
            "天边帆影扬州路，雪后江声滟滪波。", 
            "为报心情萧飒尽，相逢无复旧悲歌。"
        ], 
        "title": "次韵寄子柔兄兼柬所亲", 
        "type": "律诗", 
        "yun": "歌"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "莫论楚客易悲哀，况值经秋信始回。", 
            "抱影不知江上住，连宵微觉浪声来。", 
            "镜中白发千梳雪，屋里乌皮一寸埃。", 
            "若问身心调伏否，相将都是不燃灰。"
        ], 
        "title": "秋后戏柬吴中亲知二首 其一", 
        "type": "律诗", 
        "yun": "灰"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "虚舟早已逐萍蓬，环堵依然半亩宫。", 
            "勋业不劳看镜里，生涯聊复闭门中。", 
            "携来茗饮仍吴饷，隔绝人烟断楚风。", 
            "譬是在家禅丈室，多时未与故交通。"
        ], 
        "title": "秋后戏柬吴中亲知二首 其二", 
        "type": "律诗", 
        "yun": "东"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "少小兹晨喜欲狂，相邀结束踏春场。", 
            "暗思豪兴随年减，空愧浮生向老忙。", 
            "游队懒追依酒伴，歌棚嫌闹憩僧房。", 
            "明年祇有还山约，愿醉松傍与竹傍。"
        ], 
        "title": "感春", 
        "type": "律诗", 
        "yun": "阳"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "朝寒霢霢荡舟行，渚柳江花白浪生。", 
            "客到杯香怜閤小，兴移墨漫爱窗明。", 
            "檐前树缺春山出，桥外天低野寺平。", 
            "共道主人能下榻，不愁风雨断柴荆。"
        ], 
        "title": "雨中同茂初闲孟过子薪村居即事", 
        "type": "律诗", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "轻舟出郭信风扬，过雨陂塘五月凉。", 
            "山槛水添平入户，野亭树密远生香。", 
            "村中客少过逢简，醉后情深笑语长。", 
            "频到不须仍载酒，自煎花乳闲黄粱。"
        ], 
        "title": "仲夏偶过长蘅水槛即事", 
        "type": "律诗", 
        "yun": "阳"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "新赏由来兴不违，忍逢高唱独言归。", 
            "共穿疏雨牵花艇，自载清樽款竹扉。", 
            "红蜡泪多时见跋，娇莺声断一沾衣。", 
            "已拌白发从今尽，莫放梁尘到晓飞。"
        ], 
        "title": "雨中过张鲁生清夜听曲", 
        "type": "律诗", 
        "yun": "微"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "一年春尽送春时，万事伤心独咏诗。", 
            "梦里楚江昏似墨，画中湖雨白于丝。", 
            "空烦儿女啼书札，应有亲朋覆酒卮。", 
            "明日夏云徒极目，断魂摇曳各天涯。"
        ], 
        "title": "春尽感怀", 
        "type": "律诗", 
        "yun": "支"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "老惜光阴并日游，及看春尽恨悠悠。", 
            "已拌浓艳随黄土，转觉欢娱恼白头。", 
            "兰叶醉痕沾旧扇，烛花红泪在空楼。", 
            "不因千里伤春目，领断江南一味愁。"
        ], 
        "title": "春尽", 
        "type": "律诗", 
        "yun": "尤"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "寺门桥下独徘徊，溪树笼烟黯不开。", 
            "月出可忘携策到，泥深曾几泛舟回。", 
            "冬青香满花堆雪，苦楝风多径糁苔。", 
            "从此经时踪迹断，更谁冲雨亦能来。"
        ], 
        "title": "五月一日雨中过东林轩惜别", 
        "type": "律诗", 
        "yun": "灰"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "吴宫旧事满陈荄，伍相残碑剔藓苔。", 
            "碧血未随荒沼没，素车空驾怒潮来。", 
            "但闻楚水犹金濑，莫问秦庭已炬灰。", 
            "落日寒鸦倍惆怅，百花原上一僧回。"
        ], 
        "title": "伍相废祠（百花洲上有元人郑元祐碑，偶同不了长老过此）", 
        "type": "律诗", 
        "yun": "灰"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "不知残腊即春朝，时见村翁过野桥。", 
            "欲访寒梅愁信远，稀闻爆竹觉人遥。", 
            "自开画幅闲寻壑，共对铜瓶晚听潮。", 
            "释子诗朋相间信，莫嫌还往日萧条。"
        ], 
        "title": "元日同唐孟先垫巾楼晏坐", 
        "type": "律诗", 
        "yun": "萧"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "山楼梅萼垂垂夜，把烛低回小倚栊。", 
            "坐久心情元约略，酒阑头鬓太冬烘。", 
            "流年灯罢残更月，旧事庭前半树风。", 
            "却喜故人今未贵，依然萧寂类禅公。"
        ], 
        "title": "正月十八夜宿长蘅家感旧和前次醉阁诗韵", 
        "type": "律诗", 
        "yun": "东"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "经时魂梦暂周旋，徙倚楼中望去船。", 
            "冻雨湿云怜泼墨，长更疏点认鸣弦。", 
            "床留瓮面同开酒，瓶贮山头共汲泉。", 
            "更有一般惭独享，纸窗灯火近残年。"
        ], 
        "title": "雨夜怀比玉", 
        "type": "律诗", 
        "yun": "先"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "山中客到栖山寺，时有兰舟载酒迎。", 
            "丰草卧来元似鹿，春花飞尽只啼莺。", 
            "水边人簇新图见，月出歌残旧恨生。", 
            "闲夜泬寥清磬后，荒萤野沼自纵横。"
        ], 
        "title": "同方季康栖虎丘铁佛房即事", 
        "type": "律诗", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "远寻禅老叩林霏，松栝藏门尽十围。", 
            "好事只余投白社，娱人况复自清晖。", 
            "帆前雨重怜峰去，寺杪湍惊想瀑飞。", 
            "休夏再来曾有约，何时心迹两皈依。"
        ], 
        "title": "雨中别等慈师拂水山房寄怀一首", 
        "type": "律诗", 
        "yun": "微"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "子行无复倚门亲，相见何堪涕泗频。", 
            "歧路残春长断信，一家圆月正伤神。", 
            "还山已荷埋身锸，隐阁仍危塾角巾。", 
            "寄语江边杨柳树，自今愁作渡江人。"
        ], 
        "title": "八月中秋示鲍甥将赴扬州", 
        "type": "律诗", 
        "yun": "真"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "帝城灯罢雪嵯峨，二月风光峭未和。", 
            "驰道残霙犹骇马，龙池新柳已如鹅。", 
            "蒋山出雾春罗薄，秦水含星晓镜多。", 
            "日暮歌钟何处发，五侯门馆夜经过。"
        ], 
        "title": "书去春画钟陵霁雪", 
        "type": "律诗", 
        "yun": "歌"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "兼程风雪赴江天，一木音容已隔泉。", 
            "归到食贫长并日，看来死别又经年。", 
            "更谁同气知余拙，忍复含凄话汝贤。", 
            "心欲营斋肠迸断，春光双泪寺门前。"
        ], 
        "title": "正月八日亡妹忌日感述", 
        "type": "律诗", 
        "yun": "先"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "皋桥流水带城皞，庑下何由见隐沦。", 
            "逢世生涯无奈老，浪游心事况禁春。", 
            "谁堪去去因人热，已觉拘拘损我神。", 
            "莫对梅花说憔悴，君来开即口佳辰。"
        ], 
        "title": "将之吴门李茂初诗邀看梅止余楼中次韵酬答", 
        "type": "律诗", 
        "yun": "真"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "草堂寂历自禅居，山下春光正祓除。", 
            "邻犬人归纤月后，木鱼风落妙香初。", 
            "萧疏远岫云林画，映带清流内史书。", 
            "乘兴寻师相赏处，笔床经案独踌躇。"
        ], 
        "title": "三月三日泊虞山下步寻等慈师不遇", 
        "type": "律诗", 
        "yun": "鱼"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "川原呈伎俩，窈窕斗春晴。", 
            "溪转日频换，窗中山自生。", 
            "牙樯增水丽，霞气压船轻。", 
            "小鸟何为者，无端是处鸣。"
        ], 
        "title": "溪行二首 其一", 
        "type": "律诗", 
        "yun": "庚"
    }, 
    {
        "author": "童佩", 
        "era": "明", 
        "subtype": "五言律诗", 
        "text": [
            "古谚船胥口，无风亦自行。", 
            "云来山觉润，鱼见水知清。", 
            "乌石关谁凿，桐君庐几楹。", 
            "襄阳少耆旧，谁为续图经。"
        ], 
        "title": "溪行二首 其二", 
        "type": "律诗", 
        "yun": null
    }, 
    {
        "author": "童佩", 
        "era": "明", 
        "subtype": "七言律诗", 
        "text": [
            "云染衣裾水染心，狂游宁复计迷津。", 
            "他乡作客花为伴，午夜长歌月是邻。", 
            "自有青山囊里卖，何妨白发旅中新。", 
            "新诗莫说无人继，为报蓝田兆已真。"
        ], 
        "title": "赠叶山人", 
        "type": "律诗", 
        "yun": "真"
    }, 
    {
        "author": "童佩", 
        "era": "明", 
        "subtype": "七言律诗", 
        "text": [
            "树里看云远更浓，与君只隔几山松。", 
            "论交未即眉间色，识面难将病后容。", 
            "春尽黄鹂啼处处，雨深青嶂湿重重。", 
            "陆机孙楚官相似，倘肯来寻石竹踪。"
        ], 
        "title": "寄陆子和博士", 
        "type": "律诗", 
        "yun": "冬"
    }, 
    {
        "author": "童佩", 
        "era": "明", 
        "subtype": "七言律诗", 
        "text": [
            "东望相思泪欲流，尺书缄就寄无由。", 
            "诗当穷巷何人辨，业有残篇只自雠。", 
            "一片青山寒屋上，半村红杏老枝头。", 
            "五湖城外陶家柳，雨后新巢几个鸠？"
        ], 
        "title": "怀谭思重太常", 
        "type": "律诗", 
        "yun": "尤"
    }, 
    {
        "author": "童佩", 
        "era": "明", 
        "subtype": "七言律诗", 
        "text": [
            "论交不是路歧情，青眼争随杨柳生。", 
            "故国年华花一树，贫家尊俎酒三行。", 
            "石边流水原无味，门外青山岂必名。", 
            "却恐君归近城郭，倘将诗句落公卿。"
        ], 
        "title": "答钱山人惟实", 
        "type": "律诗", 
        "yun": "庚"
    }, 
    {
        "author": "童佩", 
        "era": "明", 
        "subtype": "七言律诗", 
        "text": [
            "思君无那路重重，何处山形是九龙。", 
            "蒋诩门前三径竹，陶潜宅里一株松。", 
            "汲泉酿酒添新瓮，留客裁诗入暮钟。", 
            "今夜阑干挂春月，清光可似别时浓。"
        ], 
        "title": "寄秦汝立", 
        "type": "律诗", 
        "yun": "冬"
    }, 
    {
        "author": "童佩", 
        "era": "明", 
        "subtype": "七言律诗", 
        "text": [
            "坞中积雨藓痕青，门外流泉枕上听。", 
            "汉客年华消渴病，越人生事养鱼经。", 
            "居山已识龙蛇气，灌药聊资水石形。", 
            "更喜湿云能悟道，林间夜护少微星。"
        ], 
        "title": "积雨", 
        "type": "律诗", 
        "yun": "青"
    }, 
    {
        "author": "童佩", 
        "era": "明", 
        "subtype": "七言律诗", 
        "text": [
            "红蜡吹风冷洞房，绛绡浑灭旧时香。", 
            "阶前细雨愁千缕，帐里梅花瘦半床。", 
            "身入黄昏同朔漠，魂疑咫尺近潇湘。", 
            "尊前怕检《高唐赋》，眼底无人是楚王。"
        ], 
        "title": "无题", 
        "type": "律诗", 
        "yun": "阳"
    }, 
    {
        "author": "童佩", 
        "era": "明", 
        "subtype": "七言律诗", 
        "text": [
            "作客归来水满囊，谢家生事转凄凉。", 
            "紫荆树树都含雨，青鬓人人半染霜。", 
            "异代狭邪逢处少，他乡山水过来忘。", 
            "庭前独赖兰荃草，花气虽微较自香。"
        ], 
        "title": "雨中还家与兄夜话", 
        "type": "律诗", 
        "yun": "阳"
    }, 
    {
        "author": "童佩", 
        "era": "明", 
        "subtype": "七言律诗", 
        "text": [
            "祖席重开酒近泉，骊驹再唱侣为仙。", 
            "攀将柳色青前度，挹取山光绿隔年。", 
            "满路冰消春在水，半池云净日当天。", 
            "无论溪上东风好，旅客相看意惘然。"
        ], 
        "title": "惠山寺再送王伯谷", 
        "type": "律诗", 
        "yun": "先"
    }, 
    {
        "author": "童佩", 
        "era": "明", 
        "subtype": "七言律诗", 
        "text": [
            "上封林处磴千盘，为讶高云碍竹冠。", 
            "晴气满空还似雨，秋光未半忽生寒。", 
            "客来石上占星聚，僧住岩前作鸟看。", 
            "一榻偶然金磬侧，谁将银汉挂阑干。"
        ], 
        "title": "宿上封寺（南岳）", 
        "type": "律诗", 
        "yun": "寒"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "频年事征戍，父子各关山。", 
            "得似春郊外，吴犍带犊还。"
        ], 
        "title": "题春郊晓牧图", 
        "type": "绝句", 
        "yun": "删"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "一叶杭天风，万里秋云远。", 
            "慎勿向三山，蓬莱近清浅。"
        ], 
        "title": "题太乙莲舟画", 
        "type": "绝句", 
        "yun": null
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "野雀下庭柯，裴徊弄清影。", 
            "岂无上林枝，爱此山月冷。"
        ], 
        "title": "题古木寒禽", 
        "type": "绝句", 
        "yun": "梗"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "天开虚白寒，露滴空翠冷。", 
            "谁持明月光，鉴此山河影。"
        ], 
        "title": "题扇面小景", 
        "type": "绝句", 
        "yun": "梗"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "采菊东篱下，南山入望时。", 
            "葛巾新烧酒，正耐晚风吹。"
        ], 
        "title": "题渊明小像", 
        "type": "绝句", 
        "yun": "支"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "不到长安久，帝乡风月閒。", 
            "面馀山水色，知是夜郎还。"
        ], 
        "title": "题太白小像", 
        "type": "绝句", 
        "yun": "删"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "索笑山窗下，霜清月在檐。", 
            "平生青白眼，今始识无盐。"
        ], 
        "title": "题墨梅三首 其一", 
        "type": "绝句", 
        "yun": "盐"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "几年东洛客，衣袖满缁尘。", 
            "面色有深墨，知非肉食人。"
        ], 
        "title": "题墨梅三首 其二", 
        "type": "绝句", 
        "yun": "真"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "昏昏俱守默，皎皎欲谁怜。", 
            "讵意林和靖，年来亦尚玄。"
        ], 
        "title": "题墨梅三首 其三", 
        "type": "绝句", 
        "yun": "先"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "玉骨换丹砂，夜雪迷春色。", 
            "欲学綵云飞，东风苦无力。"
        ], 
        "title": "题红梅三首 其一", 
        "type": "绝句", 
        "yun": "职"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "月殿春风早，瑶姬试晚妆。", 
            "为怜□□□，□□□霓裳。"
        ], 
        "title": "题红梅三首 其二", 
        "type": "绝句", 
        "yun": "阳"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "流水小桥西，东风路欲迷。", 
            "渔郎莫回首，不是武陵溪。"
        ], 
        "title": "题红梅三首 其三", 
        "type": "绝句", 
        "yun": "齐"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "岁晚湖山曲，风尘到玉林。", 
            "定知梅处士，移貌不移心。"
        ], 
        "title": "题墨梅二首 其一", 
        "type": "绝句", 
        "yun": "侵"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "庄子观虚白，扬雄守太玄。", 
            "无盐与姑射，不必问媸妍。"
        ], 
        "title": "题墨梅二首 其二", 
        "type": "绝句", 
        "yun": "先"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "乔林出华构，落日几凭阑。", 
            "十载干戈后，伤心画里看。"
        ], 
        "title": "题小画", 
        "type": "绝句", 
        "yun": "寒"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "伐木空山里，停云忆故人。", 
            "山人莫啁哳，愧尔白头新。"
        ], 
        "title": "题白公小画二首 其一", 
        "type": "绝句", 
        "yun": "真"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "世路荆榛满，青山尘土深。", 
            "何知两幽鸟，头白老山林。"
        ], 
        "title": "题白公小画二首 其二", 
        "type": "绝句", 
        "yun": "侵"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "月澹秋阴薄，庭空夜色寒。", 
            "西风剪云母，片片堕琅玕。"
        ], 
        "title": "题钩勒竹四首 其一", 
        "type": "绝句", 
        "yun": "寒"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "汉女挟湘妃，霓旌导羽衣。", 
            "夜深风露下，却跨白鸾归。"
        ], 
        "title": "题钩勒竹四首 其二", 
        "type": "绝句", 
        "yun": "微"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "野鹤弄清影，徘徊临曲池。", 
            "离离霜羽短，不奈晓风吹。"
        ], 
        "title": "题钩勒竹四首 其三", 
        "type": "绝句", 
        "yun": "支"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "世路蕃荆榛，抗节风尘底。", 
            "秉兹贞白心，岁寒奉君子。"
        ], 
        "title": "题钩勒竹四首 其四", 
        "type": "绝句", 
        "yun": null
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "江上西风急，维舟待晓行。", 
            "前山新月上，正是晚潮生。"
        ], 
        "title": "题秋江送别图", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "南枝春信早，倦客鬓痕深。", 
            "岁晚空江曲，相看只素心。"
        ], 
        "title": "次韵题梅花", 
        "type": "绝句", 
        "yun": "侵"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "绛帻秋风里，青城夜月中。", 
            "君王有先见，应写雁来红。"
        ], 
        "title": "题宋道君画二首 其一 鸡冠花", 
        "type": "绝句", 
        "yun": "东"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "艮岳春风暖，飞鸣意自閒。", 
            "宁知他日恨，却在纥干山。"
        ], 
        "title": "题宋道君画二首 其二 黄雀", 
        "type": "绝句", 
        "yun": "删"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "烟凝丹嶂晚，木落镜天秋。", 
            "可惜清宵月，无人共倚楼。"
        ], 
        "title": "题扇面小画", 
        "type": "绝句", 
        "yun": "尤"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "夜月沙如雪，春江水似天。", 
            "烟波幽梦远，不到凤池边。"
        ], 
        "title": "题睡凫 其一", 
        "type": "绝句", 
        "yun": "先"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "旧日柴桑里，黄花白发新。", 
            "误为彭泽令，赢得满衣尘。"
        ], 
        "title": "题睡凫 其二", 
        "type": "绝句", 
        "yun": "真"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "栗里秋香晚，东篱菊未黄。", 
            "翛然山月下，忽见黑衣郎。"
        ], 
        "title": "题睡凫 其三", 
        "type": "绝句", 
        "yun": "阳"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "九日浊醪尽，黄花笑酒杯。", 
            "夜深山月黑，不见白衣来。"
        ], 
        "title": "题睡凫 其四", 
        "type": "绝句", 
        "yun": "灰"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "白发陶彭泽，东篱立晚风。", 
            "宁能效王掾，早作黑头公。"
        ], 
        "title": "题睡凫 其五", 
        "type": "绝句", 
        "yun": "东"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "彭泽休容后，西风满面尘。", 
            "故交零落尽，谁是素心人。"
        ], 
        "title": "题睡凫 其六", 
        "type": "绝句", 
        "yun": "真"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "采采东篱菊，秋香正满庭。", 
            "定知陶靖节，不读太玄经。"
        ], 
        "title": "又题墨菊二首 其一", 
        "type": "绝句", 
        "yun": "青"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "东篱秋色晚，白发对斜晖。", 
            "独怪休官后，犹纡墨绶归。"
        ], 
        "title": "又题墨菊二首 其二", 
        "type": "绝句", 
        "yun": "微"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "晚来新雨过，忽忆枕边书。", 
            "睡起推窗看，茅檐月上初。"
        ], 
        "title": "次胡仲申先生斋居述怀韵十首兼简宋景濂先生 其一", 
        "type": "绝句", 
        "yun": "鱼"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "相逢三岛客，东海又沧田。", 
            "不记辽东鹤，归来近几年。"
        ], 
        "title": "次胡仲申先生斋居述怀韵十首兼简宋景濂先生 其二", 
        "type": "绝句", 
        "yun": "先"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "一春常苦雨，晴意晚方佳。", 
            "坐看庭前蚁，成行上古槐。"
        ], 
        "title": "次胡仲申先生斋居述怀韵十首兼简宋景濂先生 其三", 
        "type": "绝句", 
        "yun": "佳"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "寒食多风雨，年年苦欠晴。", 
            "凄凉麦盂饭，不到北邙茔。"
        ], 
        "title": "次胡仲申先生斋居述怀韵十首兼简宋景濂先生 其四", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "平生胡伯始，曾是汉庭人。", 
            "老去长为客，儒冠果误身。"
        ], 
        "title": "次胡仲申先生斋居述怀韵十首兼简宋景濂先生 其五", 
        "type": "绝句", 
        "yun": "真"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "乱后追游简，难逢一笑欢。", 
            "青春眼前过，白发镜中看。"
        ], 
        "title": "次胡仲申先生斋居述怀韵十首兼简宋景濂先生 其六", 
        "type": "绝句", 
        "yun": "寒"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "故人时见过，有酒即须留。", 
            "但得时时醉，百钱馀杖头。"
        ], 
        "title": "次胡仲申先生斋居述怀韵十首兼简宋景濂先生 其七", 
        "type": "绝句", 
        "yun": "尤"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "每忆宋夫子，终年坐北轩。", 
            "著书良自苦，得意好忘言。"
        ], 
        "title": "次胡仲申先生斋居述怀韵十首兼简宋景濂先生 其八", 
        "type": "绝句", 
        "yun": "元"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "劳生将半世，志不在功名。", 
            "欲效菟裘计，黄金苦未成。"
        ], 
        "title": "次胡仲申先生斋居述怀韵十首兼简宋景濂先生 其九", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "金华山下路，吾亦爱吾庐。", 
            "终岁无车辙，阶前草不锄。"
        ], 
        "title": "次胡仲申先生斋居述怀韵十首兼简宋景濂先生 其十", 
        "type": "绝句", 
        "yun": "鱼"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "阴阳一太极，羲画本无书。", 
            "欲究先天意，应思未画初。"
        ], 
        "title": "次前韵奉简范景先先生 其一", 
        "type": "绝句", 
        "yun": "鱼"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "种学须时习，工夫似力田。", 
            "终身似穮蓘，不必问丰年。"
        ], 
        "title": "次前韵奉简范景先先生 其二", 
        "type": "绝句", 
        "yun": "先"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "奕世衣冠盛，应须子弟佳。", 
            "如何王相国，辛苦树三槐。"
        ], 
        "title": "次前韵奉简范景先先生 其三", 
        "type": "绝句", 
        "yun": "佳"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "寒食好天气，东郊踏晚晴。", 
            "去年金碗出，今日有新茔。"
        ], 
        "title": "次前韵奉简范景先先生 其四", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "紫陌多芳草，年年阅世人。", 
            "空怀百年虑，谁是百年身。"
        ], 
        "title": "次前韵奉简范景先先生 其五", 
        "type": "绝句", 
        "yun": "真"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "乱后居城府，青山每见留。", 
            "晚来新雨过，秀色满墙头。"
        ], 
        "title": "次前韵奉简范景先先生 其六", 
        "type": "绝句", 
        "yun": "尤"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "浮生何荏苒，百岁几悲欢。", 
            "留得脩名在，从教后代看。"
        ], 
        "title": "次前韵奉简范景先先生 其七", 
        "type": "绝句", 
        "yun": "寒"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "二月山城暖，春风到小轩。", 
            "茅檐喧燕雀，桃李自无言。"
        ], 
        "title": "次前韵奉简范景先先生 其八", 
        "type": "绝句", 
        "yun": "元"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "陋巷无车马，幽居好避名。", 
            "不因书带草，谁识郑康成。"
        ], 
        "title": "次前韵奉简范景先先生 其九", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "南山青绕屋，秀色似匡庐。", 
            "好买山中地，春来共把锄。"
        ], 
        "title": "次前韵奉简范景先先生 其十", 
        "type": "绝句", 
        "yun": "鱼"
    }, 
    {
        "author": "童冀", 
        "era": "明", 
        "subtype": "五言律诗", 
        "text": [
            "六代繁华地，东南第一州。", 
            "此身虽未到，清梦已先游。", 
            "月淡乌衣巷，天青白鹭洲。", 
            "何时一樽酒，同看大江流。"
        ], 
        "title": "送人之金陵", 
        "type": "律诗", 
        "yun": "尤"
    }, 
    {
        "author": "童冀", 
        "era": "明", 
        "subtype": "五言律诗", 
        "text": [
            "上方人不到，岚气晓氤氲。", 
            "鸟道初无路，僧居半是云。", 
            "青山空色相，流水悟声闻。", 
            "扰扰红尘客，畴能为解纷。"
        ], 
        "title": "游智老寺次韵", 
        "type": "律诗", 
        "yun": "文"
    }, 
    {
        "author": "童冀", 
        "era": "明", 
        "subtype": "五言律诗", 
        "text": [
            "四海归无地，一身从所天。", 
            "白头终一死，青史可千年。", 
            "素节冰霜凛，高名日月悬。", 
            "纷纷圭组客，泯没欲谁怜。"
        ], 
        "title": "题吴节妇诗卷", 
        "type": "律诗", 
        "yun": "先"
    }, 
    {
        "author": "童冀", 
        "era": "明", 
        "subtype": "五言律诗", 
        "text": [
            "春来常早起，幽事静中多。", 
            "采药行林影，看云坐涧阿。", 
            "柴门依水竹，茅屋带烟萝。", 
            "却忆随朝者，严城散晓珂。"
        ], 
        "title": "题小画（效王摩诘）", 
        "type": "律诗", 
        "yun": "歌"
    }, 
    {
        "author": "童冀", 
        "era": "明", 
        "subtype": "五言律诗", 
        "text": [
            "带甲连三郡，投鞭海可梁。", 
            "人心异秦越，天险谩金汤。", 
            "火烈牙樯遁，星驰羽檄忙。", 
            "春风桃李夜，谁复念流亡。"
        ], 
        "title": "海上用兵次萧申之韵五首 其一", 
        "type": "律诗", 
        "yun": "阳"
    }, 
    {
        "author": "童冀", 
        "era": "明", 
        "subtype": "五言律诗", 
        "text": [
            "转饷踰千里，屯兵费万金。", 
            "龙骧频失利，鱼腹半幽沉。", 
            "地势无夷险，人材有古今。", 
            "凄凉江汉咏，貔虎谩如林。"
        ], 
        "title": "海上用兵次萧申之韵五首 其二", 
        "type": "律诗", 
        "yun": "侵"
    }, 
    {
        "author": "童冀", 
        "era": "明", 
        "subtype": "五言律诗", 
        "text": [
            "西风吹瘴海，一炬烈戈船。", 
            "重耳袪犹在，相如璧幸全。", 
            "衣冠争鼠伏，爵位半蝉联。", 
            "不愧何忠肃，临危更乞怜。"
        ], 
        "title": "海上用兵次萧申之韵五首 其三", 
        "type": "律诗", 
        "yun": "先"
    }, 
    {
        "author": "童冀", 
        "era": "明", 
        "subtype": "五言律诗", 
        "text": [
            "干戈宁海峤，烽火复徐方。", 
            "有诏徵司马，无书论乐羊。", 
            "人间徵布缕，阃外任膏粱。", 
            "矫首天西望，烟云正渺茫。"
        ], 
        "title": "海上用兵次萧申之韵五首 其四", 
        "type": "律诗", 
        "yun": "阳"
    }, 
    {
        "author": "童冀", 
        "era": "明", 
        "subtype": "五言律诗", 
        "text": [
            "天网开三面，民生亦少瘳。", 
            "釜鱼方假息，柙虎尚遗忧。", 
            "海曲闻休戍，淮南会寝谋。", 
            "伏波何见晚，甘作贾胡留。"
        ], 
        "title": "海上用兵次萧申之韵五首 其五", 
        "type": "律诗", 
        "yun": "尤"
    }, 
    {
        "author": "童冀", 
        "era": "明", 
        "subtype": "五言律诗", 
        "text": [
            "客路四千里，江行两月程。", 
            "乾坤双鬓改，身世一舟轻。", 
            "事业惭先达，声名畏后生。", 
            "少年容易过，寥落壮心惊。"
        ], 
        "title": "江行", 
        "type": "律诗", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言律诗", 
        "text": [
            "积雨青灯暗，羁人白发生。", 
            "愁知清夜永，老觉黑貂轻。", 
            "宾馆悲长铗，泥涂畏远程。", 
            "故山茅屋好，漂泊愧浮名。"
        ], 
        "title": "赴京遇雨留客邸次公叙韵", 
        "type": "律诗", 
        "yun": "庚"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "镜里功名白发新，青衫犹复困黄尘。", 
            "十年厌听双溪雨，一策相依万里身。", 
            "老觉有情皆梦境，穷将无愧事心神。", 
            "莫言未卜归何日，在处青山许隐沦。"
        ], 
        "title": "即事次李本存少府韵 其一", 
        "type": "律诗", 
        "yun": "真"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "论交久叹白头新，况复关河有战尘。", 
            "道在乾坤非外物，人生疾痛举吾身。", 
            "青灯永夜泣山鬼，玄牝何年养谷神。", 
            "慎勿乘风破高浪，世间陆海正渊沦。"
        ], 
        "title": "即事次李本存少府韵 其二", 
        "type": "律诗", 
        "yun": "真"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "姚宋亡来事事新，一丘聊复避红尘。", 
            "劳生未悟梦中梦，举世皆忧身外身。", 
            "夜月推敲烦木客，春风剪刻藉花神。", 
            "年来了绝功名念，独未忘情向隐沦。"
        ], 
        "title": "即事次李本存少府韵 其三", 
        "type": "律诗", 
        "yun": "真"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "蚤年学业尚奇新，半世蹉跎混世尘。", 
            "岁月无端诚误我，文章何物解荣身。", 
            "愁能俟隙工为祟，诗到穷人谩有神。", 
            "犹幸他年光𦦨在，不随尘土遽湮沦。"
        ], 
        "title": "即事次李本存少府韵 其四", 
        "type": "律诗", 
        "yun": "真"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "西江水落卧流槎，华屋无人燕作家。", 
            "万里从军工草檄，十年为客负梅花。", 
            "人情蜀道九折坂，世事黄台三摘瓜。", 
            "剩把年光付流水，公私不必问鸣蛙。"
        ], 
        "title": "次本存客居感时韵二首 其一", 
        "type": "律诗", 
        "yun": "麻"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "小斋枕水系流槎，老屋栖云近钓家。", 
            "半榻夕阳间贝叶，一庭春色净苔花。", 
            "劳生何异蚁旋磨，阅世遽如蝇集瓜。", 
            "昨夜故山垂入梦，一窗白月正鸣蛙。"
        ], 
        "title": "次本存客居感时韵二首 其二", 
        "type": "律诗", 
        "yun": "麻"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "韦郎五字继苏州，妙句难将尺璧酬。", 
            "几度春风贫里过，十年乡国梦中游。", 
            "少陵剑外犹漂泊，太史周南久滞留。", 
            "闻道王师方转战，五湖何日遂归舟。"
        ], 
        "title": "次韦德希思归韵", 
        "type": "律诗", 
        "yun": "尤"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "辕门月射剑光流，愁听量沙夜唱筹。", 
            "黄屋宵衣严待旦，黑山戍卒罢防秋。", 
            "边方蜂虿轻中国，江汉金汤重上游。", 
            "阃外寻常务持重，济河谁复念焚舟。"
        ], 
        "title": "次德希感时韵二首 其一", 
        "type": "律诗", 
        "yun": "尤"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "寝薪未觉涕先流，销印无从借箸筹。", 
            "台阁望隆中执法，宫闱政仰大长秋。", 
            "乘舆北幸严时狩，带甲东征尽贵游。", 
            "何日皇威清海岱，五湖能复逐扁舟。"
        ], 
        "title": "次德希感时韵二首 其二", 
        "type": "律诗", 
        "yun": "尤"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "濯缨亭下羽觞流，曾折瑶华计酒筹。", 
            "白日蹉跎三岛暮，红尘俛仰十年秋。", 
            "愁来莫问丹砂诀，醉里聊同造物游。", 
            "近日桃源足轮鞅，洞前宁复有渔舟。"
        ], 
        "title": "次前韵寄赤松观陈一山鍊师", 
        "type": "律诗", 
        "yun": "尤"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "二月江南芳草青，送君此行空复情。", 
            "掾曹颇胜州县职，男儿须勒彝鼎铭。", 
            "襟怀无愧范孟博，姓名似是孙子荆。", 
            "落日重城莫回首，长淮吹浪东风腥。"
        ], 
        "title": "送孙架阁掾淮南省", 
        "type": "律诗", 
        "yun": null
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "层梯直上几百尺，独立中天数暮鸿。", 
            "万里关河归眼底，一声笑语落云中。", 
            "昭陵无树听秋雨，泰华连山走下风。", 
            "落日阑干莫回首，天枢突兀五云东。"
        ], 
        "title": "诗会分韵得慈恩寺塔", 
        "type": "律诗", 
        "yun": "东"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "故人八月下金陵，秋水扬帆似建瓴。", 
            "王掾有才头最黑，潘郎多病发犹青。", 
            "西风燕去乌衣巷，落日人归白下亭。", 
            "闻道扬雄频在告，闭门定草太玄经。"
        ], 
        "title": "送王子充潘生之金陵兼简杨宗敏", 
        "type": "律诗", 
        "yun": "青"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "月明江上棹歌閒，倦客东游未赐环。", 
            "千里乡关非白下，十年书剑逐黄间。", 
            "水生建业鱼初上，春早衡阳雁未还。", 
            "莫向凤凰台上望，楚云尽处是君山。"
        ], 
        "title": "送翁仲彬回金陵", 
        "type": "律诗", 
        "yun": "删"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "张公昔日栖真地，飞舄何年出尚方。", 
            "宇宙风尘三岛外，神仙楼阁五云乡。", 
            "山空丹气成龙虎，月冷箫声下凤凰。", 
            "剩欲从君寻旧约，石坛瑶草渐应长。"
        ], 
        "title": "送王令游上清宫", 
        "type": "律诗", 
        "yun": "阳"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "翠华十月幸骊山，凤臆龙鬐出帝闲。", 
            "玉殿晓陪天仗立，霓旌夜向月宫还。", 
            "渔阳落日边声急，蜀道连云国步难。", 
            "拭目风尘重搔首，丹青萧瑟鬓成班。"
        ], 
        "title": "题画唐马", 
        "type": "律诗", 
        "yun": null
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "腰下吴钩照日明，壶中春酒绿如渑。", 
            "也知孙楚参军旧，自爱陈琳草檄能。", 
            "玉帐蒐兵春会猎，辕门留客夜张灯。", 
            "少年蚤识从军乐，莫信词章动茂陵。"
        ], 
        "title": "送金中孚赴藩阃辟", 
        "type": "律诗", 
        "yun": "蒸"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "严城旌旆拂招摇，大野烽烟一战消。", 
            "塞上新归宛騕袅，军中独数汉嫖姚。", 
            "天闲恩锡五花马，记室家传七叶貂。", 
            "共说陈琳工草檄，可能有意向渔樵。"
        ], 
        "title": "寄金中孚（时新城大捷）", 
        "type": "律诗", 
        "yun": "萧"
    }, 
    {
        "author": "童轩", 
        "era": "明", 
        "subtype": null, 
        "text": [
            "长安在何许，定鼎燕蓟北。", 
            "周道千里平，商邑四方极。", 
            "金台玉垒何雄哉，重关设险从天来。", 
            "黄道祥光直南见，紫微中宫正北开。", 
            "天连阁道星辰拱，日射觚棱金碧耸。", 
            "百尺文楼五凤飞，九重魏阙双龙拥。", 
            "长乐钟声曙色寒，千官剑履集朝端。", 
            "龙函捧敕颁三殿，象辇驼琛响八銮。", 
            "皇家制度超前古，文物声名播寰宇。", 
            "白雉遥闻贡越裳，龙媒又见来西土。", 
            "太平治道轶唐虞，彬彬多士皆文儒。", 
            "扬雄已奏甘泉赋，司马还陈封禅书。", 
            "葱茏王气浮丹扆，承露金茎矗云起。", 
            "紫禁彤墀月似银，玉河金水花如绮。", 
            "九陌香尘拂面飞，鸣珂初散午门西。", 
            "王侯第宅施行马，公子园亭争斗鸡。", 
            "王侯公子多如雨，大道青楼联戚里。", 
            "玉笙吹月凤双飞，绣幕围春鹦并语。", 
            "雕鞍宝盖日过从，片言出口生华风。", 
            "始见金张初赐第，俄闻卫霍又旌功。", 
            "六街三市相连络，佛舍飞甍绚丹雘。", 
            "百货都归大内东，人才尽入平津阁。", 
            "御史台前乌欲啼，将军营里马频嘶。", 
            "教坊夜月人如玉，上苑春风锦作畦。", 
            "风光节物年年在，万世河山长不改。", 
            "罢官廷尉自书门，迁仕中丞弥映彩。", 
            "莫言李广不封侯，谁惜冯唐易白头。", 
            "青史功名今已矣，江湖高起见京楼。"
        ], 
        "title": "长安道", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "饮马长城窟，寒泉咽不流。", 
            "髑髅腥枕雨，刁斗冷鸣秋。", 
            "瀚海烽烟断，阴山部落稠。", 
            "将军方阅武，醉拥紫貂裘。"
        ], 
        "title": "饮马长城窟行", 
        "type": "乐府曲辞", 
        "yun": "尤"
    }, 
    {
        "author": "童轩", 
        "era": "明", 
        "subtype": null, 
        "text": [
            "君好桃李姿，妾好松柏老。", 
            "桃李摇春风，飘零委芳草。", 
            "不如松柏枝，青青长自好。"
        ], 
        "title": "古意 其一", 
        "type": "乐府曲辞", 
        "yun": "皓"
    }, 
    {
        "author": "童轩", 
        "era": "明", 
        "subtype": null, 
        "text": [
            "君好紫螺杯，妾好青鸾镜。", 
            "螺杯泛香醪，饮之乱人性。", 
            "不如镜生光，可以照欹正。"
        ], 
        "title": "古意 其二", 
        "type": "乐府曲辞", 
        "yun": "敬"
    }, 
    {
        "author": "童轩", 
        "era": "明", 
        "subtype": null, 
        "text": [
            "阴风烈烈吹黄沙，稽落山下愁云赊。", 
            "明妃马上面如玉，万里去适单于家。", 
            "玉关渐远人烟绝，回首汉宫唯见月。", 
            "琵琶掩恨去路长，塞雁叫寒天欲雪。", 
            "天欲雪，狐兔愁，殷柽萧萧古塞秋。", 
            "愿将一掬思乡泪，寄与黄河东去流。", 
            "君不见古来战士长城死，白骨累累多似蚁。", 
            "妾身虽辱亦不辞，忍使健儿为舆尸。"
        ], 
        "title": "明妃引", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "十五谁家女，新妆照水明。", 
            "采菱不愁暮，入浦月初生。", 
            "两桨摇月明，风吹浪花起。", 
            "惊起双鸳鸯，飞过野塘水。"
        ], 
        "title": "采菱曲", 
        "type": "乐府曲辞", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "阿哥阿嫂，兄弟而今俱已老。", 
            "斗粟从来尚可舂，慎勿阋墙竞些小，阿哥阿嫂。"
        ], 
        "title": "禽言四首 其一", 
        "type": "乐府曲辞", 
        "yun": "皓"
    }, 
    {
        "author": "童轩", 
        "era": "明", 
        "subtype": null, 
        "text": [
            "苦苦苦苦，避却苍鹰逢乳虎。", 
            "年年剥削无了期，那得官中生卓鲁，苦苦苦苦。"
        ], 
        "title": "禽言四首 其二", 
        "type": "乐府曲辞", 
        "yun": "麌"
    }, 
    {
        "author": "童轩", 
        "era": "明", 
        "subtype": null, 
        "text": [
            "养蚕忙，阿姑携筥妇采桑。", 
            "蚕老作茧姑勿喜，官绢正输三丈强，养蚕忙。"
        ], 
        "title": "禽言四首 其三", 
        "type": "乐府曲辞", 
        "yun": "阳"
    }, 
    {
        "author": "童轩", 
        "era": "明", 
        "subtype": null, 
        "text": [
            "急急聒，号寒啼饥难过活。", 
            "卖田且了今年租，辛苦来年只佣作，急急聒。"
        ], 
        "title": "禽言四首 其四", 
        "type": "乐府曲辞", 
        "yun": "曷"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "曾从朝隐识星精，亥字今看乐寿并。", 
            "绛帐每听堂后曲，朱颜方酿雉头羹。", 
            "时逢尧舜宁虚贵，归事羲皇好达生。", 
            "世出世间多胜业，幔亭何必减蓬瀛。"
        ], 
        "title": "寿彭景从待诏", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "凤毛麟趾似晨星，大雅于君见典刑。", 
            "隐后公车虚劝驾，吟边游刃发初硎。", 
            "壮心不尽屠龙技，道貌全符相鹤经。", 
            "二美千秋垂世业，重看父子播馀馨。"
        ], 
        "title": "寿王闲仲六十", 
        "type": "律诗", 
        "yun": "青"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "凤毛标格迥难齐，百里犹称枳棘栖。", 
            "露酿江花符制锦，霜悬水镜渺燃犀。", 
            "輶轩载笔书驯雉，闾井还淳似祝鸡。", 
            "若向黑头论介寿，天章一道紫为泥。"
        ], 
        "title": "寿谢使君象三", 
        "type": "律诗", 
        "yun": "齐"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "禁方亲授异人来，积有阴功七帙开。", 
            "见说韩康从市隐，谁知弘景本仙才。", 
            "烹将白石颜长驻，养得玄珠道未孩。", 
            "庭下綵衣兼綵笔，恰宜红杏倚云裁。"
        ], 
        "title": "寿乔君原度七十", 
        "type": "律诗", 
        "yun": "灰"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "岩上论交年颇多，诗成五十未蹉跎。", 
            "每从朗月思玄度，时见临池逼永和。", 
            "家督几谁栽让树，童颜无恙似恒河。", 
            "采真莫滞黄山屐，九点芙蓉待尔过。"
        ], 
        "title": "寿汪孺仲五十", 
        "type": "律诗", 
        "yun": "歌"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "鸠杖初扶鹤骨殊，峥嵘头角见家驹。", 
            "宁论莱子能娱綵，共喜终童可弃繻。", 
            "壁水长流供谷饮，研田逢岁足经畬。", 
            "春盘春酒桑弧会，悬取尧民击壤图。"
        ], 
        "title": "雷宸甫六帙适乃郎游庠喜赠", 
        "type": "律诗", 
        "yun": null
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "金门避世意何如，又见宾筵祝哽初。", 
            "自昔清言称卫壁，人今载酒访陶庐。", 
            "海壖耆旧应添籍，江左风流事可书。", 
            "恰羡黄花青女节，纷敷兰玉映庭除。"
        ], 
        "title": "寿周绣海七十", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "墙东避世意何如，一壑烟霞万卷书。", 
            "胜赏时时凭蜡屐，名流往往驻轩车。", 
            "即看槐室称觞日，恰值兰亭被褉馀。", 
            "顾我丹砂犹未就，醉乡司马为君除。"
        ], 
        "title": "寿王三槐文学", 
        "type": "律诗", 
        "yun": "鱼"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "非熊诗社辟疆园，垂老逍遥隔世喧。", 
            "家有赐书从柏府，閒来种树此桃源。", 
            "名留湖海称高士，身阅沧桑悟道言。", 
            "为寿正邻圆月候，霜轮却应聚星繁。"
        ], 
        "title": "寿顾汇海文学", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "瑶琴入夏奏南熏，知是揆初楚曲分。", 
            "赏誉久归高士传，著书今守太玄文。", 
            "沉冥肯匣干将剑，婉娈常依谷水云。", 
            "顾我怀仙成汗漫，素交祗狎海鸥群。"
        ], 
        "title": "寿诸德祖", 
        "type": "律诗", 
        "yun": "文"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "幽人胜赏傍天都，手佩真形五岳图。", 
            "蓬矢问年同绛老，黄金散尽比陶朱。", 
            "繇来种德期兰茁，行见鸣皋引鹤雏。", 
            "顾我怀贤同小谢，花源倘许入林无。"
        ], 
        "title": "寿新安友人八十", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "曾同五岳祖昆崙，亦有名贤亢德门。", 
            "陈氏公卿俱似长，于家阴骘竟贻孙。", 
            "人嗟鹤化仙标远，帝宠龙图世泽存。", 
            "述祖雄篇能写照，千秋云壑道逾尊。"
        ], 
        "title": "追挽吴桥范月山乃郡司马范仁元之祖", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "直从秇苑割鸿沟，赋是相如史是丘。", 
            "遂以空玄忘俗驾，情多去住任虚舟。", 
            "衰年金马稀良觌，千载云龙续胜游。", 
            "雪里官梅东阁路，天花点点散离忧。"
        ], 
        "title": "酬李太虚宫允元日赠什", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "闽山何处是方壶，古木云林著谢敷。", 
            "芝简并疏偕隐贵，艾年犹及服官呼。", 
            "龙门创草千秋史，绛阙真形五岳图。", 
            "綵服趋庭何以寿，谏垣一卷照青蒲。"
        ], 
        "title": "寿谢山持礼垣封翁仲秦五十五", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "社筵重举五朝仪，衎衎千官式晏迟。", 
            "列鼎几承明主赐，回波不数近臣词。", 
            "麦秋好及樱桃信，肉食能忘藜藿私。", 
            "为问大酺颁汉诏，何如含哺颂尧时。"
        ], 
        "title": "敕赐午门百麦饼宴恭纪 其一", 
        "type": "律诗", 
        "yun": "支"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "天门詄荡御筵宽，宣示来牟得岁欢。", 
            "惟借宫云成夏屋，坐依文石序周官。", 
            "畴风暗入瑶琴奏，鼎实将同玉粒看。", 
            "从说闵农劳旰食，也欣臣子遍加餐。"
        ], 
        "title": "敕赐午门百麦饼宴恭纪 其二", 
        "type": "律诗", 
        "yun": "寒"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "珑上云栖穫事兴，似于东作报秋登。", 
            "亦知三秀为时贵，共诧双岐是瑞徵。", 
            "化国雨旸蕃草木，天厨霜雪酿肴烝。", 
            "却惭咫尺承恩者，欲续嘉禾病未能。"
        ], 
        "title": "敕赐午门百麦饼宴恭纪 其三", 
        "type": "律诗", 
        "yun": "蒸"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "尝新诏墨九霄温，簪笏晨趋建礼门。", 
            "谷有嘉名居稷后，天临广宴陋膏屯。", 
            "大烹巳叶彤弓什，正席先叨熟釜恩。", 
            "恰值百年脩旷典，肃宗皇帝圣文孙。"
        ], 
        "title": "敕赐午门百麦饼宴恭纪 其四", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "因看景让举杯图，知是慈闱有令谟。", 
            "能赞五噫安大隐，朅来三岛下仙姑。", 
            "家声铉鼎归丸胆，天宠丝纶报辟纑。", 
            "献岁承明催入直，板舆行著锦云扶。"
        ], 
        "title": "徐勿斋太史省觐太夫人诗以寿", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "凌烟勋业故嶙峋，乔木千寻重世臣。", 
            "圯上开山传遁甲，秋中初月庆生申。", 
            "时将祖砚陈东序，重典亲兵扈北辰。", 
            "若向揽揆论盛事，丹台兼可画麒麟。"
        ], 
        "title": "寿万同吾锦衣六十初度", 
        "type": "律诗", 
        "yun": "真"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "石家孝谨闻当代，苏氏文章甲九州。", 
            "偕隐蚤安鸠杖赐，传经叠见凤台游。", 
            "东山丝竹閒中赏，北涧烟霞象外收。", 
            "试向仙官问名籍，也应姓字冠丹丘。"
        ], 
        "title": "寿陈太史尊公大方岳涧云七十", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "降霜应省百工劳，广陛长筵许共叨。", 
            "天乐九成重用九，神霄高处即登高。", 
            "但将观朵酬青女，底事归遗涴锦袍。", 
            "等是授衣开令节，恰逢仙掌饫恩膏。"
        ], 
        "title": "敕赐百官午门凉榚宴恭纪 其一", 
        "type": "律诗", 
        "yun": "豪"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "建章月晓听霜钟，有诏分甘庆泽浓。", 
            "巳见铁耕归甑爨，谁知粉米补山龙。", 
            "馨香馋鼎餐英候，舄奕桓圭辑瑞容。", 
            "圣主考文天雨粟，故拈糕字慰三农。"
        ], 
        "title": "敕赐百官午门凉榚宴恭纪 其二", 
        "type": "律诗", 
        "yun": "冬"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "西山秋色正佳时，归客何愆挂笏期。", 
            "齿马自关天下计，批鳞终结主人知。", 
            "只将孤直清皇路，不作牢愁续楚词。", 
            "莫讶离歌翻激烈，旂常大业本逶迤。"
        ], 
        "title": "赵驭初黄门以言事出都诗以送别", 
        "type": "律诗", 
        "yun": "支"
    }, 
    {
        "author": "程敏政", 
        "era": "明", 
        "subtype": null, 
        "text": [
            "周郎识此君，落笔琅玕长。", 
            "居然步湘皋，翠袖忽两两。", 
            "相将舞回鸾，势欲凌波往。", 
            "平泉与危石，转折助清响。", 
            "坐令俗耳净，远觉烦襟爽。", 
            "亭亭吉甫孙，霜台绝尘鞅。", 
            "晏岁凛相盟，虚心惬终赏。"
        ], 
        "title": "题尹性之御史所藏周文靖竹", 
        "type": "古风", 
        "yun": "养"
    }, 
    {
        "author": "程敏政", 
        "era": "明", 
        "subtype": null, 
        "text": [
            "吾友人中龙，落落张东海。", 
            "起家兵曹郎，回翔十馀载。", 
            "朅分五马符，袍带荷恩改。", 
            "迢递南安城，横浦一川汇。", 
            "知君足儒吏，举笔见丰采。", 
            "想当行县时，江天冻云叆。", 
            "百丈大庾山，梅花灿珠蕾。", 
            "折寄与诗来，都人正延待。"
        ], 
        "title": "送张汝弼驾部知南安", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "落落妫公孙，远有叔虞子。", 
            "处世宁无才，平居不干仕。", 
            "一觞与一咏，顾我方乐只。", 
            "此身非草木，有生胡弗喜。", 
            "而况得为男，已历好年纪。", 
            "兴来鼓三终，所得亦云侈。", 
            "茫茫天地间，岂不解同是。", 
            "永日行畏途，沈酣未知止。", 
            "千载鹿裘翁，见取尼山氏。", 
            "长歌念伊人，迢遥隔州里。"
        ], 
        "title": "三乐为晋陵胡叔虞赋", 
        "type": "古风", 
        "yun": "纸"
    }, 
    {
        "author": "程敏政", 
        "era": "明", 
        "subtype": null, 
        "text": [
            "忆昔广成子，讲道崆峒山。", 
            "抗颜为帝师，相与炼九还。", 
            "坐令千岁人，绿发而朱颜。", 
            "一朝乘龙去，下顾悲尘寰。", 
            "药垆莽犹存，逸驾不可扳。", 
            "兹事传已久，无乃空投难。", 
            "灵均赋远游，魂销汨罗湾。", 
            "邹欣注参同，寂寞蓬莱班。", 
            "我读古仙经，一一廋且悭。", 
            "或恐妙契者，不在文词间。", 
            "灵洞何幽幽，鼎湖亦潺潺。", 
            "胜境虽足爱，赋予诚疏顽。"
        ], 
        "title": "题黄帝广成子问道图", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "尼山高，高嶙峋，千年孕此大圣人。", 
            "圣人一去圣泽新，云礽玉树何振振。", 
            "公伯先生号贤者，韦布不沾京洛尘。", 
            "生时分值祖庭桧，荏苒于今六十春，苍髯势欲凌秋旻。", 
            "朔风吹地才一日，先生笑坐开芳辰。", 
            "戏綵儿孙行绕身，携壶陆续来亲宾。", 
            "崧高一纸驰献寿，知有内翰联佳姻。", 
            "新诗在眼酒入唇，先生陶然岸乌巾。", 
            "家山乔木色不改，百岁愿作无怀民。"
        ], 
        "title": "尼山高一首寿阙里孔公伯处士", 
        "type": "古风", 
        "yun": "真"
    }, 
    {
        "author": "程敏政", 
        "era": "明", 
        "subtype": null, 
        "text": [
            "小揽山中盛丘壑，朅有幽人恣行乐。", 
            "坐间时弄七弦琴，到处还随九皋鹤。", 
            "春波澹荡风日清，耳畔忽闻环佩声。", 
            "古人虽往古音在，坐使一川鱼鸟惊。", 
            "石径盘回绝尘侣，砂顶昂藏缟衣举。", 
            "幽人鼓掌一和之，万里閒云自容与。", 
            "君不见蜀川太守报政成，一鹤一琴随马行。", 
            "又不见义山诗人杀风景，煮鹤烧琴对佳境。", 
            "幽人不求禄二千，幽人不赋西昆篇。", 
            "祇与双清作东道，见者一任称何仙。", 
            "燕歌赵舞人争爱，毕竟谁宾复谁介。", 
            "何如琴鹤共平生，清誉长传岭南界。"
        ], 
        "title": "琴鹤东人为广人何式之赋", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "仙禽一夕乘风至，清气朝来满庭次。", 
            "见客驯然了不惊，学舞时时鼓双翅。", 
            "丹砂入顶色犹浅，一声更有凌云思。", 
            "我家生男一月馀，每遇高人出相示。", 
            "皆云骨相如长郎，坐上啼声已堪试。", 
            "犀钱玉果竞相投，随俗惟应悦姬侍。", 
            "司经大夫公远后，辍自润笔来相贽。", 
            "谓此鹤龄千岁长，眼中定欲徵君嗣。", 
            "大夫久作瀛洲仙，许我平生可同志。", 
            "顶砂疑是鹤前身，令器而今已三四。", 
            "松阴永日相和鸣，螽羽开祥岂无自。", 
            "乃知此鹤最宜人，茅君本号还丹使。", 
            "山鸡野鹜竟何有，大笼满贮长安肆。", 
            "中年不顾縻好爵，看鹤生孙乃吾事。", 
            "两郎他日弄雏成，再拜还酬大夫赐。"
        ], 
        "title": "小儿弥月承罗洗马饷鹤歌以答之", 
        "type": "古风", 
        "yun": "寘"
    }, 
    {
        "author": "程敏政", 
        "era": "明", 
        "subtype": null, 
        "text": [
            "湘皋春婉娩，居然见双清。", 
            "幽香下覆之，翠条仰而承。", 
            "高石既磊磈，新泉亦泓澄。", 
            "临风况君子，去住有馀情。"
        ], 
        "title": "兰竹图题赠萧给事文册乃郎赴秋试", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "当年傅韩王，文行推尔祖。", 
            "近来佐雄藩，老成羡而父。", 
            "之子当妙龄，不与众郎伍。", 
            "匪徒趍礼庭，更喜游药圃。", 
            "时出应人求，床箦多告愈。", 
            "一朝被抡荐，千里来自府。", 
            "公试迥出群，官名入铨部。", 
            "青囊一编书，居然袭簪组。", 
            "伏阙谢主恩，奉檄返乡土。", 
            "谓我亦宗丈，朝来扣蓬户。", 
            "自云将启行，舣棹向河浦。", 
            "省亲方就禄，征途不为苦。", 
            "程本大族家，南北旧通谱。", 
            "恭惟两大贤，家在鸣皋浒。", 
            "寝堂闻渐衰，眼底剩榛莽。", 
            "而翁朅行县，时能作祠主。", 
            "慷慨鸠众工，彷徨走丞簿。", 
            "轮奂一回新，燕贺响钟鼓。", 
            "颇欲得予铭，盛事传永古。", 
            "子行道祠下，再拜奠觞脯。", 
            "油然慈孝心，冥冥祝多祜。", 
            "从来活人手，亦足踵前武。", 
            "都门开祖筵，薰风霁新雨。", 
            "视子真可人，濯濯好眉宇。", 
            "勉哉亢其宗，谨勿失绳矩。", 
            "饯行赋长诗，为子一挥麈。"
        ], 
        "title": "送程医官诗", 
        "type": "古风", 
        "yun": "麌"
    }, 
    {
        "author": "程敏政", 
        "era": "明", 
        "subtype": null, 
        "text": [
            "老人住海上，高隐不出门。", 
            "一朝念游子，乃驾北来辕。", 
            "南风吹尘净，忽忽止行轩。", 
            "游子迎再拜，喜极不可言。", 
            "是时子方贵，执经奉储垣。", 
            "朝回寡人事，退食多公餐。", 
            "老人乐兹养，心志静不烦。", 
            "秋气澹欲来，中宵梦丘樊。", 
            "呼儿整归棹，回波浩澶澶。", 
            "逸驾既莫扳，为寿奉酒尊。", 
            "颇闻老人语，去住非所论。", 
            "愿儿崇正学，不愧宣公孙。", 
            "到家应几时，及此芳桂繁。", 
            "望望渔樵侣，悠悠水云村。", 
            "岂独相劳苦，而不知本原。", 
            "古来慈孝心，坐使薄俗敦。", 
            "我歌送执事，典型谅斯存。"
        ], 
        "title": "送陆处士还太仓（处士太史鼎仪之父）", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "南风捲地吹沙尘，落日东城辞故人。", 
            "来趋礼闱黄卷苦，去主州学铜章新。", 
            "君家江南任河北，浩气棱棱面腴色。", 
            "登车不畏征途难，问宿何须路人识。", 
            "赵州古多才杰士，慷慨遗风尚何似。", 
            "春秋书法可与言，即此上报明天子。", 
            "劝君卮酒赠君歌，亨衢白日青云多。", 
            "苏湖遗教尚可复，功名老大非蹉跎。"
        ], 
        "title": "送祁门周仲实赴赵州学正", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "北边重镇称宣府，一带关河新蕃宇。", 
            "镇朔长屯大将兵，节制还应属巡抚。", 
            "眼中之人今几年，受诏临戎已三五。", 
            "圣明不喜文法吏，特简儒臣付斯土。", 
            "张君堂堂七尺躯，生有奇才济文武。", 
            "近侍初联凤阁班，文章久擅鸡林贾。", 
            "时从经幄讲唐虞，正色棱棱似文虎。", 
            "事功直欲追前贤，蜾蠃雕虫底须数。", 
            "人言国士可无双，书剑相传自其祖。", 
            "一朝果被九重知，冠豸腰金佩长组。", 
            "想当跨马出行边，先事澄清后戎伍。", 
            "千仓有蓄问陈红，百里相望看楼橹。", 
            "守臣戍帅总郊迎，帓首联翩负前弩。", 
            "蒐田尚接金莲川，弦诵遥连赤城坞。", 
            "威声早已罢烽燧，号令谁能易旗鼓。", 
            "丈夫此行亦快哉，好在边人悉安堵。", 
            "愧予与君最相得，半生不脱儒生腐。", 
            "置身岂合在公卿，开口徒能论今古。", 
            "喜君大用夜忘寐，恨不狂歌对鸡舞。", 
            "平明载酒送君行，祖席薰风动南浦。", 
            "愿君当此得志秋，莫学人嗟守边苦。", 
            "幕府重期老范谣，家声再续留侯谱。", 
            "功成复入汉庭来，帝衮终须待君补。"
        ], 
        "title": "送张太史养正升都宪巡抚宣府", 
        "type": "古风", 
        "yun": "麌"
    }, 
    {
        "author": "程敏政", 
        "era": "明", 
        "subtype": null, 
        "text": [
            "高皇定都日，首事在国庠。", 
            "青衿变左衽，木主开中堂。", 
            "启运今百载，弦诵声逾长。", 
            "先生晋陵彦，手握司成章。", 
            "抗颜曾几何，述职来帝傍。", 
            "馆阁多故人，鬓发惊苍浪。", 
            "平生相慰藉，讲下无留良。", 
            "承恩复南辕，顿首辞明光。", 
            "望望鸡鸣山，奎星夜垂芒。", 
            "愿言崇令德，旧辅登岩廊。"
        ], 
        "title": "送王廷贵祭酒先生考绩还南京", 
        "type": "古风", 
        "yun": "阳"
    }, 
    {
        "author": "程敏政", 
        "era": "明", 
        "subtype": null, 
        "text": [
            "笃行老不衰，有美陆仲父。", 
            "平生得高趣，卓尔在秋圃。", 
            "群芳坐销歇，黄花正纷吐。", 
            "凛如千岁夫，岁晚节逾苦。", 
            "窅窕林亭间，相对傲风雨。", 
            "慷慨陶徵君，遗踪未榛莽。", 
            "亦有韩相国，功名照千古。", 
            "出处虽不同，景行吾所取。", 
            "汤汤末流中，谁能立孤柱。", 
            "千里闻德馨，相思动吟麈。"
        ], 
        "title": "晚香为太仓陆处士作", 
        "type": "古风", 
        "yun": "麌"
    }, 
    {
        "author": "程敏政", 
        "era": "明", 
        "subtype": null, 
        "text": [
            "方生谈禄命，往往不受金。", 
            "谓是五行理，岂易钩其深。", 
            "我知据所得，稍稍从规箴。", 
            "贵贱有天定，中否非所任。", 
            "子术诚若斯，子道良足钦。", 
            "曲学以阿世，悠悠觉何心。"
        ], 
        "title": "送日者方生还龙游", 
        "type": "古风", 
        "yun": "侵"
    }, 
    {
        "author": "程敏政", 
        "era": "明", 
        "subtype": null, 
        "text": [
            "采采砀中姬，肃肃詹氏姥。", 
            "夫君久违荣，家事独攻苦。", 
            "帙登龟算七，儿有凤毛五。", 
            "一人迥超群，宦学迈其父。", 
            "诰锡盘龙书，名属司马部。", 
            "朅分郡守符，绾此建昌组。", 
            "仕途与家便，慈容喜先睹。", 
            "松阳岁将阑，梅萼纷已吐。", 
            "画堂开宿酝，綵服动新舞。", 
            "遂哉忠孝心，君恩子何补。"
        ], 
        "title": "詹驾部天泽出知建昌便道省母得五字", 
        "type": "古风", 
        "yun": "麌"
    }, 
    {
        "author": "程敏政", 
        "era": "明", 
        "subtype": null, 
        "text": [
            "我行范阳道，水次遇老叟。", 
            "时当孟冬尽，破褐露两肘。", 
            "邂逅一咨诹，向我再三剖。", 
            "哭言水为沴，天意苦难究。", 
            "今年六月间，一日夜当丑。", 
            "山水从西来，声若万雷吼。", 
            "水头高十丈，没我堤上柳。", 
            "手指官路旁，瓦砾半榛莽。", 
            "昔有十数家，青帘市村酒。", 
            "人物与屋庐，平明荡无有。", 
            "水面沈沈来，忽见铁枢牖。", 
            "数日得传闻，水蚀紫荆口。", 
            "老稚随波流，积尸比山阜。", 
            "远近皆汤汤，昏垫弗可救。", 
            "如此数月馀，乃可辨疆亩。", 
            "下田尽沮洳，高田剩稂莠。", 
            "农家一岁计，不复望升斗。", 
            "官府当秋来，催租不容后。", 
            "嗟嗟下小民，命在令与守。", 
            "更有观风使，仰若大父母。", 
            "见此如不闻，恐或坐其咎。", 
            "我民千馀人，血首当道叩。", 
            "始获免三分，有若释重负。", 
            "奈何急馀徵，日日事鞭殴。", 
            "夫征又百出，一一尽豪取。", 
            "悲哉一村中，窜者已八九。", 
            "老夫家无妻，一儿并一妇。", 
            "两孙方提携，尽可慰衰朽。", 
            "岂期天不吊，一旦遂穷疚。", 
            "一儿水中没，一妇嫁邻某。", 
            "两孙鬻他人，偿官尚难勾。", 
            "老身自执役，有气孰敢抖。", 
            "反羡死者安，苦恨生多寿。", 
            "诏书开赈济，奉者有贤否。", 
            "终为吏所欺，此食亦难就。", 
            "与其馁填壑，不若举身走。", 
            "一饱死即休，宁复念丘首。", 
            "呼天一何高，呼地一何厚。", 
            "我闻老叟言，垂涕者良久。", 
            "恭惟天子圣，化泽被寰囿。", 
            "声色弗自御，游畋敢谁诱。", 
            "稼穑深所知，真如古明后。", 
            "庶徵岂不谙，一变故非偶。", 
            "无乃诸皋夔，此责当敬受。", 
            "谁谓斯民痛，不可事焫灸。", 
            "我亦食人禄，深惭结朱绶。", 
            "岂无致泽心，无地可藉手。", 
            "立马野踟蹰，悲风动林薮。"
        ], 
        "title": "涿州道中录野人语（良乡役夫）", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "骑出瀛东门，朔气侵衣裳。", 
            "岿然外家冢，枕此官道傍。", 
            "下马一顿首，草木寒无光。", 
            "去茔数举武，升我舅氏堂。", 
            "舅年六十馀，鬓发惊苍浪。", 
            "老妗悲且喜，叩我家事详。", 
            "贱子再拜言，有亲天一方。", 
            "晏岁东南征，岐路多风霜。", 
            "忆昔四小甥，玉立森成行。", 
            "岂期中道间，少者多沦亡。", 
            "人生若电火，展转摧中肠。", 
            "矧兹远行役，聚散安可常。", 
            "但愿母家好，庆远流弥长。", 
            "尽此酒一尊，别泪纷瀼瀼。", 
            "去住两凝睇，古木留残阳。"
        ], 
        "title": "发河间出南门拜外祖林处士墓遂至舅家饮别", 
        "type": "古风", 
        "yun": "阳"
    }, 
    {
        "author": "程敏政", 
        "era": "明", 
        "subtype": null, 
        "text": [
            "吕嬴播虐燄，天下无典籍。", 
            "楚贼嗣其凶，掌故不能匿。", 
            "迨彼马上公，儒者犹失职。", 
            "更化凡几年，书禁始销熄。", 
            "斯文天有意，宗贤起王国。", 
            "开府两河间，恭文自天识。", 
            "悯兹简册灰，访购靡馀力。", 
            "遂令先王书，次第乃有得。", 
            "缅怀仁义风，礼乐馀汉策。", 
            "高丘献城东，寒日下荆棘。", 
            "后生已千载，私淑仰遗德。"
        ], 
        "title": "献县望河间献王墓", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "寒风挟霜起，冰浪从西来。", 
            "下触断桥柱，碎此千琼瑰。", 
            "流响甚清冽，惊波屡盘洄。", 
            "官舟大如掌，疾棹过南隈。", 
            "古来济川人，感激多良材。"
        ], 
        "title": "渡滹沱河", 
        "type": "古风", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "太常醉搦紫宣毫，不写李王金错刀。", 
            "阁舍朝回卷帘处，楚江风雨战秋涛。"
        ], 
        "title": "题刘廷问舍人所藏夏仲昭太常晴雨二竹 其一", 
        "type": "绝句", 
        "yun": "豪"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "旧宅依稀练水傍，古墩幽竹自成行。", 
            "披图却似身重到，刺眼翛翛凤尾长。"
        ], 
        "title": "题刘廷问舍人所藏夏仲昭太常晴雨二竹 其二", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "新秋团扇不禁风，退直相期出禁东。", 
            "池馆不嫌来结社，水花犹有一枝红。"
        ], 
        "title": "邀同馆诸公赏盆池莲", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "陶家庄子未全荒，篱下西风一径霜。", 
            "红紫相看零落尽，寒花只作旧时黄。"
        ], 
        "title": "题尹正言学士菊", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "苍山茅屋岁将阑，一卷黄庭读未残。", 
            "落叶暗桥何处客，杖藜来听水声寒。"
        ], 
        "title": "题画", 
        "type": "绝句", 
        "yun": "寒"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "瓜头果叶未全开，一寸新根蚀旧苔。", 
            "閒上小楼看雨脚，不知青蔓过墙来。"
        ], 
        "title": "夏日偶成", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "素紽衣摺皂纶巾，不受长安马足尘。", 
            "香绕鹿车秋未老，胜游知是惜花人。"
        ], 
        "title": "题常州卞六行乐图", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "随分安居结数楹，出门何处不堪行。", 
            "知君已得羲经趣，眼见高门棘刺生。"
        ], 
        "title": "坦庵为邓州训导胡直赋", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "不辞提瓮灌山畦，绕屋江声似冉溪。", 
            "却笑永州憔悴客，壶觞终日叹羁栖。"
        ], 
        "title": "愚乐庵为傅曰川太史乃尊赋 其一", 
        "type": "绝句", 
        "yun": "齐"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "静对苍山阅岁华，人间何地著生涯。", 
            "翻书忽到无言处，陋巷春风自一家。"
        ], 
        "title": "愚乐庵为傅曰川太史乃尊赋 其二", 
        "type": "绝句", 
        "yun": "麻"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "久病朝籍未通名，雨窗且得卧天明。", 
            "御街石路光凌乱，坐想诸公把滑行。"
        ], 
        "title": "苦雨漫兴 其一", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "青裾白面扫晴妇，冯仗精灵格上穹。", 
            "黑云西行雨脚退，针线女儿争奏功。"
        ], 
        "title": "苦雨漫兴 其二", 
        "type": "绝句", 
        "yun": "东"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "八尺庭除半绿苔，一春无意买花栽。", 
            "几时凭仗连朝雨，分得青鸾数尾来。"
        ], 
        "title": "会昌雪亭公子许雨中移竹诗以讯之", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "昆明池水隔天涯，万里西行喜过家。", 
            "莫叹青毡清似水，文风今日似中华。"
        ], 
        "title": "送云南府学司训高宗礼 其一", 
        "type": "绝句", 
        "yun": "麻"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "行人无奈歇征骖，尽与朝绅接笑谈。", 
            "他日重逢知未老，内庭供奉亦何惭。"
        ], 
        "title": "送云南府学司训高宗礼 其二", 
        "type": "绝句", 
        "yun": "覃"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "烦写新容出镜台，少年衰陋本中材。", 
            "远人若问程宫讲，应诧君曾识面来。"
        ], 
        "title": "送云南府学司训高宗礼 其三", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "雨净关河不受尘，一时吟眺薄秋旻。", 
            "树头黄屋如看画，马首青山欲近人。"
        ], 
        "title": "陪祀西陵昌平晓行", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "旧榻凝尘岁屡更，秋风一雁又南征。", 
            "弟兄离合情无限，万里淮天共月明。"
        ], 
        "title": "克宽弟南归小诗二首奉简淮阴驿丞林文秀内兄休宁上舍汪汝温亲契 其一 简林", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "南望家山有所思，十年谁共菊花卮。", 
            "不堪远雁传书处，又是重阳送别时。"
        ], 
        "title": "克宽弟南归小诗二首奉简淮阴驿丞林文秀内兄休宁上舍汪汝温亲契 其二 简汪", 
        "type": "绝句", 
        "yun": "支"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "孤芳自是不凡材，顾影临池首重回。", 
            "已报东归消息好，春光随马过关来。"
        ], 
        "title": "题梅赠山海萧生赴山东秋试", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "隐君元是彭仙后，一日凌风去不回。", 
            "寂寞王屯坡下路，杖藜谁复听松来。"
        ], 
        "title": "挽彭处士夫妇（国子监丞英之父母） 其一", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "我爱梅边最不群，每从先达访遗文。", 
            "由来国子先生母，却是梅边嫡派分。"
        ], 
        "title": "挽彭处士夫妇（国子监丞英之父母） 其二", 
        "type": "绝句", 
        "yun": "文"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "择继当时屡问名，邑南唐氏有家声。", 
            "平生妇道堪书处，请看彭门七弟兄。"
        ], 
        "title": "挽彭处士夫妇（国子监丞英之父母） 其三", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "风浪曾惊滟滪堆，怜君新手护高桅。", 
            "相逢话旧浑如梦，已过年光二十回。"
        ], 
        "title": "送陈宏知事 其一", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "乌帽西归向我辞，久来忘却赠行诗。", 
            "闻君歌罢还惆怅，转觉吟情愧往时。"
        ], 
        "title": "送陈宏知事 其二", 
        "type": "绝句", 
        "yun": "支"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "随牒年来多苦辛，青云此日荷恩新。", 
            "南都列卫应相问，知是尚书幕府人。"
        ], 
        "title": "送陈宏知事 其三", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "夕阳初下古城头，雪浪凝寒沸不流。", 
            "多谢同袍旧知己，殷勤相送过卢沟。"
        ], 
        "title": "卢沟别诸亲友", 
        "type": "绝句", 
        "yun": "尤"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "白草和烟覆矮墙，一间茅屋野茫茫。", 
            "居人不唾刘郎僣，犹把亭名号御庄。"
        ], 
        "title": "阜城南门过御庄铺乃刘豫始生之地", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "山过东阿两路分，草中无限昔人坟。", 
            "等閒却忘征骖苦，贪看残碑到夕曛。"
        ], 
        "title": "入东平山中古坟以百十数残碑断磉多有年月可识", 
        "type": "绝句", 
        "yun": "文"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "家家文石甃街渠，尽是频年伐冢馀。", 
            "所获自收金玉外，不知曾见殉书无。"
        ], 
        "title": "汶上", 
        "type": "绝句", 
        "yun": null
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "江都仍旧地，无复汉王臣。", 
            "故宅碑全燬，荒园井未湮。", 
            "一言分义利，三策动天人。", 
            "转运今祠主，相随奠绿蘋。"
        ], 
        "title": "谒董子祠（在盐运司后）", 
        "type": "律诗", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "共上履端庆，追陪鹓鹭行。", 
            "寅宾趋玉陛，平旦下青坊。", 
            "四十行年始，涓埃报日长。", 
            "无闻知不免，惭愧授经郎。"
        ], 
        "title": "元旦早朝", 
        "type": "律诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "交修传有敕，拥陛正冠襟。", 
            "仁出天心爱，忧垂圣虑深。", 
            "三言移分野，六事祷桑林。", 
            "耆俊充庭在，嘉谋傥自今。"
        ], 
        "title": "听诏", 
        "type": "律诗", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "鹊声频送喜，佳气集高门。", 
            "桂籍初登子，兰阶更得孙。", 
            "极知天有意，谁谓善无根。", 
            "多少归田乐，相期颂达尊。"
        ], 
        "title": "庆赵竹溪先生子登科兼有弄璋之喜", 
        "type": "律诗", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "池上人如许，怜君万里行。", 
            "蛮方风土异，客路旱尘生。", 
            "一饭皆君赐，孤吟足宦情。", 
            "到询前给事，应续旧题名。"
        ], 
        "title": "送丁玉夫舍人谪晋安州判", 
        "type": "律诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "甲榜传高第，春风入北颜。", 
            "琼林沾醉出，紫陌看花还。", 
            "巾服存唐制，官仪簉汉班。", 
            "莫将经济策，相愧画图间。"
        ], 
        "title": "赵梦麟员外琼林醉归图", 
        "type": "律诗", 
        "yun": "删"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "谁分岩下种，孤秀出丛林。", 
            "力饱冰霜健，根培雨露深。", 
            "坐怜方外友，持结岁寒心。", 
            "已共论三宿，临风更一吟。"
        ], 
        "title": "孙公子养正求题松赠徵上人南游", 
        "type": "律诗", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "闻说爱山子，移居近入城。", 
            "红尘遥隔路，粉堞正当楹。", 
            "客刺投应便，朝更听最明。", 
            "来朝先定约，携酒慰新盟。"
        ], 
        "title": "闻赵孟麟主事移居入城", 
        "type": "律诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "累朝勋业在，铁劵镂黄金。", 
            "雪点忧时鬓，丹输恋阙心。", 
            "早风吹泗水，古月照淮岑。", 
            "何日明堂栋，工师问百寻。"
        ], 
        "title": "次周都尉韵寄平江伯", 
        "type": "律诗", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "晓殿金门启，春城玉漏终。", 
            "才华惊二妙，喜色上重瞳。", 
            "分署斋心久，连年入对同。", 
            "欲从歌盛事，迂拙愧唐风。"
        ], 
        "title": "周草庭都尉李西涯学士两岁复命同日有诗次韵", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "石罅透出垣，分流曲似蚖。", 
            "风文行翠縠，云影动朱幡。", 
            "香欲传僧供，清能涤世烦。", 
            "志公如可起，一笑问灵源。"
        ], 
        "title": "八功德水", 
        "type": "律诗", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "巨石临江浒，天教守帝关。", 
            "声疑风树吼，色藉雨苔班。", 
            "駮马空回首，妖狐敢抗颜。", 
            "从来形胜地，千古配钟山。"
        ], 
        "title": "石城门外有巨石临水如伏虎疑即所谓石城虎踞者", 
        "type": "律诗", 
        "yun": "删"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "万乘还家日，威生泗水前。", 
            "楚声聊复尔，汉业已茫然。", 
            "宿雨苔花乱，斜阳树影偏。", 
            "一台惭戏马，相望亦千年。"
        ], 
        "title": "歌风台次韵三首 其一", 
        "type": "律诗", 
        "yun": "先"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "渺渺荒台上，萧萧白日前。", 
            "籀文多剥矣，井汲尚泠然。", 
            "故国誇形胜，新亭说地偏。", 
            "向来怀古意，踪迹又经年。"
        ], 
        "title": "歌风台次韵三首 其二", 
        "type": "律诗", 
        "yun": "先"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "猛士歌难得，长思宇宙间。", 
            "淮流应咫尺，不道恨潺潺。", 
            "击筑悲游子，千秋忆沛间。", 
            "后来鸿鹄调，同此泪潺潺。"
        ], 
        "title": "歌风台次韵三首 其三", 
        "type": "律诗", 
        "yun": "删"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "青溪流不极，原自相湖分。", 
            "庭训看黄甲，林栖尚白云。", 
            "死无遗憾在，生有义声闻。", 
            "好伐浪沧石，他年刻诰文。"
        ], 
        "title": "淳安族兄敏恭并孺人方氏挽诗 其一", 
        "type": "律诗", 
        "yun": "文"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "未受三牲养，俄惊两鬓霜。", 
            "悲生慈竹径，尘掩寿萱堂。", 
            "阿母书来速，仙翁谱系长。", 
            "传家孤凤在，恩重水曹郎。"
        ], 
        "title": "淳安族兄敏恭并孺人方氏挽诗 其二", 
        "type": "律诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "埙子生今日，吾方在客中。", 
            "课书劳阿叔，戏綵念而翁。", 
            "露泻秋茎白，花占夜蜡红。", 
            "亲朋能寿汝，萍迹叹西东。"
        ], 
        "title": "十月十六日儿埙生辰作", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "蒹葭曾倚玉，一别几经春。", 
            "公爱鸥盟久，予劳雁字频。", 
            "知音怀绿绮，染足愧红尘。", 
            "不尽相思意，尼山远慰人。"
        ], 
        "title": "寄大衍圣公", 
        "type": "律诗", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "咫尺高坡巷，翛然绝市尘。", 
            "汲泉苏菜甲，编竹拥花身。", 
            "歌彻江南弄，杯空白下春。", 
            "高风镜川老，不是草玄人。"
        ], 
        "title": "三月廿六日饮镜川杨学士后乐园亭 其一", 
        "type": "律诗", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "地主深留客，移尊后乐园。", 
            "垆香多绕坐，盆石正当轩。", 
            "避饮穿花径，寻诗过苇樊。", 
            "忽然归兴发，斜日在西垣。"
        ], 
        "title": "三月廿六日饮镜川杨学士后乐园亭 其二", 
        "type": "律诗", 
        "yun": "元"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "喜赴看花约，春风第一回。", 
            "草间幽径入，池上小亭开。", 
            "大嚼兼新酿，群芳杂旧栽。", 
            "赏心应未足，还许扣门来。"
        ], 
        "title": "三月廿六日饮镜川杨学士后乐园亭 其三", 
        "type": "律诗", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "执手河桥畔，长亭野望通。", 
            "离觞分若下，客棹向娄东。", 
            "茂树含风远，流云堕地空。", 
            "到家应几日，天末见归鸿。"
        ], 
        "title": "题画送金宗德还吴中（其弟宗栻方在国学）", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "万里江如练，归舟正及春。", 
            "未堪多病者，犹是壮年身。", 
            "白下趋庭便，黄岩讲道频。", 
            "重来应有日，知不负昌辰。"
        ], 
        "title": "送黄武选辅养疾还黄岩（南京少司空世显子）", 
        "type": "律诗", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "忽奉归田诏，天恩免逐臣。", 
            "便谈林壑事，莫问市朝人。", 
            "好梦依黄犊，先声抚翠筠。", 
            "难酬君相意，击壤助遗民。"
        ], 
        "title": "弘治元年十月十八日得休致之命与李符台士钦小酌口占", 
        "type": "律诗", 
        "yun": "真"
    }, 
    {
        "author": "童轩", 
        "era": "明", 
        "subtype": null, 
        "text": [
            "沤波涨碧兰苕春，王孙英标真可人。", 
            "眉山老仙招不起，东风谁荐溪头蘋。", 
            "清兴怀贤应淬发，一夜松窗歌白雪。", 
            "晓来点笔为传神，宛似临皋步明月。", 
            "杏花零落山城中，悠悠往事如云空。", 
            "何当共饮玉堂酒，半枝烛影摇残红。"
        ], 
        "title": "赵松雪写东坡小像并书其山城杏花诗内相钱公出视命题因次原韵如左", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "长风吹云度涧壑，上有千尺青松枝。", 
            "飞泉百折走其下，倒影欲赴蜿蜒垂。", 
            "秋空月白群籁寂，翠涛隐隐生涟漪。", 
            "天生神物自奇拔，肯与灌木争荣萎。", 
            "盘根错节饱霜雪，却忆移种徂徕时。", 
            "茑萝翳翳若缠缚，服食未许餐流脂。", 
            "政如蛟龙卧岩穴，飞腾有待雷雨期。", 
            "又如大臣值国难，冠剑廷立相扶持。", 
            "紫鳞乾涩裂苔藓，屈铁交错排旌麾。", 
            "信知磈砢始生怪，不怪岂易知其奇。", 
            "明堂屡建不收用，无乃材大难为施。", 
            "良工笔挽造化力，满纸图出烟云姿。", 
            "王生雪蕉竟何谓，萧郎雨竹空离披。", 
            "何如此图神且古，古称韦偃真其师。", 
            "李侯持之索题句，我见百色生须眉。", 
            "安能为君一叱起，毋令偃蹇荒山陲。"
        ], 
        "title": "松泉云壑图", 
        "type": "古风", 
        "yun": "支"
    }, 
    {
        "author": "童轩", 
        "era": "明", 
        "subtype": null, 
        "text": [
            "西川上人号雪窗，丹青好手谁能双。", 
            "时时泚笔写兰蕙，古厓阴涧如悬幢。", 
            "何年貌此清无比，怪石疏篁映流水。", 
            "翠带新翻凫渚烟，红芽乱吐鸥汀雨。", 
            "我昔舟行湘水头，碧云两岸蘼芜秋。", 
            "满林乌鹊自相语，不见王孙来此游。", 
            "此时欲把江蓠荐，彷佛灵均曾识面。", 
            "西风帆急去如飞，歌断离骚并九辩。", 
            "偶从滇南披此图，萋然丛棘相纷敷。", 
            "援琴欲写意难尽，宛对江潭明月孤。", 
            "滇南都阃好事者，臭味相看颇同价。", 
            "高堂昼永篆烟轻，如坐光风与俱化。", 
            "吁嗟兰为王者香，深林寂寞犹芬芳。", 
            "采之我欲献天阙，肯使鹈鴂鸣秋霜。"
        ], 
        "title": "雪窗上人兰蕙图", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "当轩植长松，苍翠堕寒玉。", 
            "风吹白云来，就我檐端宿。", 
            "我昔挟策去，排云叫天扉。", 
            "胸中一万字，五色云锦辉。", 
            "当时一出真堪重，直欲擎天架梁栋。", 
            "何知匠石匪奇工，缩手旁观不能用。", 
            "归来巢云入云中，翩然解组凌飞鸿。", 
            "风流酷似孟夫子，孤高不减庐山翁。", 
            "朝看松上云，暮抚云下松。", 
            "云开绝壁倚翠色，蜿蜒千尺蟠虬龙。", 
            "怡情爱此云松好，金粉堆香晴不扫。", 
            "怒涛翻壑泻长空，老鹤一声山月小。", 
            "此时抱云松下眠，红尘不到心悠然。", 
            "梦回散发一长啸但见，白云万顷秋无边。", 
            "君不见长安重桃李，卖松入市难求利。", 
            "又不见孤云离海东，漠漠还山寻旧踪。", 
            "云飞无心任舒卷，松劲有节欺霜风。", 
            "悠扬不学肤寸合，偃蹇岂与群芳同。", 
            "长材辜负廊庙器，大志蹉跎霖雨功。", 
            "白衣苍狗自千变，何年十八君为公。"
        ], 
        "title": "松云轩为陶希文先生题", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "黄陵日暮愁云绿，千顷寒波荡人目。", 
            "何人笑把金错刀，剪碎湘罗千万束。", 
            "君家住向东吴东，缩地谁移锦箨龙。", 
            "春风迸出玉万个，琅玕绕屋声玲珑。", 
            "羡君习隐溪亭里，时放扁舟渡溪水。", 
            "掀篷长啸碧云低，一片潇湘响秋雨。", 
            "归坐幽窗月色凉，红尘不到水云乡。", 
            "芙蓉风飐翠蛟舞，千尺冰帘摇冷光。", 
            "颇似求羊散，稍类嵇阮狂。", 
            "煮茶烧笋幽怀好，拄笏看山清兴长。", 
            "浩歌淇澳诗，闲倾桑落酒。", 
            "世间万事等浮沤，两绶通侯不须有。", 
            "君不见长安甲第连云起，卫霍金张耀朱紫。", 
            "洞房月夜度歌钟，绮窗晓日听莺语。", 
            "一朝事异人亦非，苍苔满地客游稀。", 
            "蟏蛸罥壁虫吟户，废址凄凉对落晖。", 
            "何如君家旧竹溪，年年清趣乐无涯。", 
            "花深紫燕巢书屋，波暖银鱼坠钓丝。", 
            "予生偶被浮名挂，宁堪作吏金门下。", 
            "卜邻愿借屋头溪，长日钩帘共清话。"
        ], 
        "title": "竹溪清隐卷为吴昆王益题（并叙）", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "东风昨夜吹湖曲，一川清水参差活。", 
            "渔郎举网唱新词，棹破粼粼镜光绿。", 
            "妻孥汲爨具朝飧，江蓠紫笋豚鱼新。", 
            "邻舟自小共乡陌，来往相看那更嗔。", 
            "轻鸿点点穿云杪，绿杨细雨寒生早。", 
            "数声柔橹下中流，烟水微茫远山小。"
        ], 
        "title": "观捕鱼者", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "青山一片知何处，云际依稀辨汀树。", 
            "春来泉壑尽争妍，翠雨溟濛飞薜荔。", 
            "山下茅茨凡几家，小桥流水竹林斜。", 
            "阴阴萝径留啼鸟，寂寂柴门掩落花。", 
            "故人家住钱塘曲，彷佛当年旧书屋。", 
            "望海楼头夕照明，富春郭外平芜绿。", 
            "西湖高柳拂晴烟，载酒时乘贺监船。", 
            "鹫岭朝涵霞气润，鸥波夜逗月华圆。", 
            "朅来旅食秦淮邸，回首湖山渺何许。", 
            "诗兴常寻仙姥云，梦魂几听胥江雨。", 
            "南宫先生笔有神，画图重见李将军。", 
            "晴窗暇日一披玩，万壑千崖尽在门。"
        ], 
        "title": "山水图为沙士清题", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "使君爱竹如爱玉，日日故园看不足。", 
            "一朝峨豸入中台，老柏啼乌恒在目。", 
            "京师寸土如寸金，地窄那堪栽半林。", 
            "此君不见岁已久，几回梦落湘云深。", 
            "容台仙吏才非俗，胸中剩贮筼筜谷。", 
            "清兴时时扫袜材，砚池风雨吹寒绿。", 
            "何年写此妙莫当，赠君不减双明珰。", 
            "高标稍类螭头笔，直干犹含柱下霜。", 
            "君今长宪滇云外，高节清风谁不爱。", 
            "红紫羞看世态多，冰霜不改虚心在。", 
            "闲来对此不胜清，耳边疑有蛟龙声。", 
            "何当截作仙人杖，携上紫霄朝玉京。"
        ], 
        "title": "太常夏仲昭墨竹为庄宪使尚源题", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "大雅寥寥久不作，畴能接武三百篇。", 
            "西都苏李最卓荦，遗音近古犹堪传。", 
            "后来文章建安骨，七子磊磊争雄先。", 
            "晋朝鲍谢亦仅数，渊明制作真天然。", 
            "悠悠理趣自萧散，不学小伎呈雕镌。", 
            "齐梁之下委靡不复振，纷纷聒耳喧秋蝉。", 
            "有唐作者相继出，一代雅奏鸣宫县。", 
            "杨王卢骆首奇拔，高岑韦柳堪齐肩。", 
            "天生李杜实冠绝，光燄万丈直视人无前。", 
            "闵时愤事吃吃不离口，彷佛古意犹能全。", 
            "先生生居百世后，蚤有巨笔如长椽。", 
            "胸中吞吐经子史，顷刻变化驱云烟。", 
            "由唐直溯到汉魏，历取次和无遗编。", 
            "大而宇宙明日月，神怪幽隐枝葩连。", 
            "揄扬讽咏不一足，豪思溢出有若万斛滚滚奔原泉。", 
            "词场袖手莫敢敌，况欲掉鞅跻其巅。", 
            "平生精力尽斯学，发为事业輷天渊。", 
            "三关净扫馘群孽，六察总纪师多贤。", 
            "犯颜纳说任斯道，拯民涂炭沉痾痊。", 
            "时时欬唾落珠玉，世人孰得窥其玄。", 
            "我生幸获识光霁，低头东野愿执鞭。", 
            "先生不鄙笑谓我，子作可等卢玉川。", 
            "菲才岂敢遽云尔，先生善诱何勤拳。", 
            "昨朝入觐上京国，意谓簪盍期残年。", 
            "孰知先生弃我去，奄忽羽化随飞仙。", 
            "钧天帝都极宏丽，骖鸾控鹤上下相周旋。", 
            "文章在世万古耿不泯，化为列宿河汉边。", 
            "芒寒色正烛下土，要令天下群瞽俱能辩析媸与妍。", 
            "先生于斯固无憾，我独私心■如烹煎。", 
            "松风日夕起涧壑，助我于邑凄哀弦。"
        ], 
        "title": "哀都宪张先生（并叙）", 
        "type": "古风", 
        "yun": "先"
    }, 
    {
        "author": "童轩", 
        "era": "明", 
        "subtype": null, 
        "text": [
            "蘼芜吐碧连洲渚，无数眠鸥不飞起。", 
            "青山重叠画屏开，疑是朝来洗轻雨。", 
            "新縳茆斋傍水乡，濯缨几度和沧浪。", 
            "相过况有知音在，绝胜成都旧草堂。"
        ], 
        "title": "山水图次尚宝宋士皋韵", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "金门画史小李徒，何年写此秋江图。", 
            "斜阳杳杳下林杪，隔岸几点青山孤。", 
            "时当深秋八九月，红叶似锦烟中铺。", 
            "清霜萧萧悴高柳，浅水猎猎涵疏蒲。", 
            "茅亭一个傍山麓，人迹不到堆寒芜。", 
            "就中岂无高尚者，皓首甘作林泉枯。", 
            "江头二客久不去，气岸颇似黄与苏。", 
            "抱琴何处觅知己，矫首眺望仍踟蹰。", 
            "矶边舴艋差可渡，似欲放浪为欢娱。", 
            "水清沙白秋正肃，佳趣彷佛君山湖。", 
            "断霞留影带残雨，连雁欲下相惊呼。", 
            "前村有酒可剩酤，亦有巨口淞江鲈。", 
            "江山若此岂易得，览胜不来空负吾。", 
            "望中疑是尚书宅，青红楼阁相萦纡。", 
            "书声隐隐起林壑，剑气烨烨腾天衢。", 
            "年登百顷刈云子，岁晚千头收木奴。", 
            "地灵岂徒富物产，人才项背无时无。", 
            "凤池乌府相照耀，山川钟秀信不诬。", 
            "君家世业有如此，辋川赤壁焉能逾。", 
            "何时许我载轻舸，与君汗漫直上寻蓬壶。"
        ], 
        "title": "秋江晚眺图为曹宪副廷彰题", 
        "type": "古风", 
        "yun": "虞"
    }, 
    {
        "author": "童轩", 
        "era": "明", 
        "subtype": null, 
        "text": [
            "湖山苍苍湖水绿，灌木垂萝远尘俗。", 
            "高人小隐住湖东，坐对江南秋一幅。", 
            "昔年宾兴歌鹿鸣，平步青云被推毂。", 
            "一官佐郡粤南陲，才大位卑羞碌碌。", 
            "晨餐束带谒官长，夜火照书谳疑狱。", 
            "秋霜欺人发种种，老境渐临如缚束。", 
            "便当投劾自陈乞，何事甘心累形役。", 
            "路指衡阳还故乡，笑脱尘羁返初服。", 
            "湖山归来故无恙，生事虽微清兴足。", 
            "时时寻盟狎鸥鸟，十里荷花照人目。", 
            "扁舟闲弄即南垞，菱角鸡头收百斛。", 
            "蓬囱几度夕阳明，桑柘柴冲接村谷。", 
            "暝色依微宿鸟静，坐见松坪上团玉。", 
            "茶园烟霭树参差，风动旗鎗香簇簇。", 
            "鞍山岚气欲作雨，望荡涛声正翻屋。", 
            "水清沙白木岭高，渔唱樵歌断还续。", 
            "此时此景貌难尽，幽趣满怀良可掬。", 
            "王晞方外齐逸驾，诸葛隆中并芳躅。", 
            "胡为去此趋末路，名利扰扰生忧辱。", 
            "超然肥遁固始愿，不学引年思辟谷。", 
            "邻僧野老日相过，旋折松茅煮溪簌。", 
            "浮云世事不须问，浊酒一尊聊共漉。", 
            "庙堂有政肉食谋，葵藿区区徒献曝。", 
            "深源不出亦已尔，其若苍生竟谁属。"
        ], 
        "title": "题刘推府湖山归隐诗卷", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "竹叶萧萧溪水曲，鹧鸪啼断湘烟绿。", 
            "数椽书屋小于船，门掩清阴隔尘俗。", 
            "美人轩车期不来，雅怀杯酒向谁开。", 
            "琅玕无实凤鸟去，碧云日暮空徘徊。"
        ], 
        "title": "竹溪书屋卷", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "蓬莱之山渺何许，中有仙人聚如蚁。", 
            "云深路远不可致，遂令方士神其理。", 
            "神其理，玄且幽，刀圭一粒人争求。", 
            "宁知天地尚有尽，茫茫万物皆浮沤。", 
            "人生匪金石，焉能形独留。", 
            "区区学仙子，笑杀东家丘。", 
            "瑶池桃实竟何物，可怜王母萧飒蛾眉秋。", 
            "空闻驭黄鹤，不见来青牛。", 
            "丹砂卒难转，白雪忽满头。", 
            "君不见少翁栾大骨已朽，茂陵松柏悲风吼。"
        ], 
        "title": "沙木和驿壁间二仙传道图儗定襄郭公作", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "菊庵先生天下士，才器卓确俦能同。", 
            "读书一目五行下，六经星斗罗心胸。", 
            "当年束发试乡举，已与老辈争豪雄。", 
            "文章湓溢万斛涌，不啻天马行秋空。", 
            "词场七试竟不偶，铁砚欲弊仍磨砻。", 
            "登高解作子虚赋，金玉掷地声玲珑。", 
            "兴来临池恣挥洒，彷佛羲献渠亲逢。", 
            "园林颇似通德里，气岸不减眉山公。", 
            "胡为一夕遽梦牒，玉楼仙去何匆匆。", 
            "遂令里闬失模范，贸焉摘埴行途穷。", 
            "年深草色上翁仲，马鬣一片青山封。", 
            "于今有子更奇拔，明时科第高登庸。", 
            "清词醉草得遗训，耻学篆刻工雕虫。", 
            "东台列职近五载，谏疏屡上输精忠。", 
            "天章褒异重厥自，恩被两世颁双龙。", 
            "先生于兹固不朽，光烛泉壤回春风。", 
            "嗟予后学生已晚，不获铅椠相追从。", 
            "怀贤窃欲颂潜德，安得巨笔如长虹。"
        ], 
        "title": "题菊庵先生挽诗卷", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "徂徕斲碎青松骨，竹屋篝烟香馥馥。", 
            "道人晓起探床头，扫得玄霜二三斛。", 
            "空山铁杵声相鸣，日暖风和捣应熟。", 
            "忽侃满桉走蛟龙，疑有虹光射人目。", 
            "文章太守才且贤，赠我谊重黄金钱。", 
            "开缄捧椟发长叹，莹然至宝真堪怜。", 
            "我惭无才将奈此，镇日临池弄池水。", 
            "楯端草檄属何人，醉后濡头竟谁氏。", 
            "有时窗下试一磨，淋漓云雾生江波。", 
            "兴来枝戟老鸦手，涂抹稍类隶与科。", 
            "恨无山阴九万纸，练裙多年不堪洗。", 
            "呼僮扫壁且题诗，苔色满墙秋正雨。"
        ], 
        "title": "谢龙太守惠墨", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "望夷宫中箭如雨，芒砀山前五云起。", 
            "沛公提剑走咸阳，百二河山属真主。", 
            "乌骓已逝走狗烹，威加四海来故乡。", 
            "台前父老奉觞寿，酒酣激烈歌声长。", 
            "高皇龙去台应朽，猛士何人四方守。", 
            "落日悲风动地来，萧萧但见台前柳。", 
            "岂不闻姑苏草长游糜鹿，铜爵年深野狐哭。", 
            "唯有陶唐三尺阶，千载人思太平福。"
        ], 
        "title": "过歌风台（在沛县）", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "点苍山色何奇哉，芙蓉朵朵天边开。", 
            "嶙峋直上九千仞，下视群岫皆蓓蕾。", 
            "夸娥不能移，巨灵不能劈。", 
            "南风十日吹不平，但见云开横铁壁。", 
            "琪花瑶草四时闲，幽致彷佛非人间。", 
            "千年老雪消不尽，龙湫六月生阴寒。", 
            "我欲乘风升绝顶，倒控苍虬凌倒景。", 
            "黄鹤仙人招不来，目断蓬莱五云境。"
        ], 
        "title": "点苍山", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "有唐国步中叶危，长安宫阙胡尘飞。", 
            "履谦陷贼杲卿死，二十四郡将谁支。", 
            "可怜不见平安火，相国只谋行幸所。", 
            "马嵬坡下玉环啼，灵武山前乘舆播。", 
            "此时名将知谁是，凛凛汾阳树忠义。", 
            "故地初闻河朔归，捷书又自潼关至。", 
            "两京收复不移时，贝锦青蝇谤亦随。", 
            "宁知突起泾阳祸，二虏冯陵逼帝畿。", 
            "节度不出淮西师，观军笑杀河中儿。", 
            "花门嫠面似虓虎，健儿好手应难持。", 
            "汾阳遽画扶颠计，免胄投身为虏饵。", 
            "马前传导令公来，回纥寻盟吐蕃去。", 
            "乃知天意眷忠贞，数语贤于十万兵。", 
            "千载高名垂不朽，画图三复想仪刑。"
        ], 
        "title": "郭汾阳轻骑见虏图", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "金生画马才二匹，彷佛当年韩干笔。", 
            "一匹蹄攒首渴乌，一匹红云满身湿。", 
            "两马相向交齧鬃，宛如君家枥上双飞鸿。", 
            "雄姿逸态迥殊绝，曾向边疆收战功。", 
            "想应弃置归来后，沙塞草黄龙骨瘦。", 
            "春雨遥思彩凤群，秋风几梦祥麟厩。", 
            "此马昔闻来向东，驽骀万匹皆成空。", 
            "偶因历块误一蹶，按图谁复知豪雄。", 
            "吁嗟伯乐真难遇，蹑景追风亦徒尔。", 
            "试看日晚太行间，骥负盐车但垂耳。"
        ], 
        "title": "双马图为万都阃子和题", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "草没离宫旧路赊，锦帆曾说到天涯。", 
            "孤城日暮东风急，落尽当年綵树花。"
        ], 
        "title": "维扬吊古", 
        "type": "绝句", 
        "yun": "麻"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "曾是陶公手种来，山中风雨老莓苔。", 
            "伫看贡入明堂用，还似当年宰相才。"
        ], 
        "title": "画松", 
        "type": "绝句", 
        "yun": "灰"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "维扬江上片帆开，沙净云闲露碧苔。", 
            "万顷无尘浑似镜，青山一带逐人来。"
        ], 
        "title": "渡江二首 其一", 
        "type": "绝句", 
        "yun": "灰"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "长江天堑古今同，控引东南地势雄。", 
            "几度桃花三月雨，锦云翻浪化鱼龙。"
        ], 
        "title": "渡江二首 其二", 
        "type": "绝句", 
        "yun": null
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "荆棘丛深旧路微，奔奔常向夕阳飞。", 
            "长安此日看图画，应笑为儒百结衣。"
        ], 
        "title": "䳺鹑图", 
        "type": "绝句", 
        "yun": "微"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "忆昔先皇御太平，朝来前殿集群英。", 
            "彩云飞动金舆出，两两霓旌作队行。"
        ], 
        "title": "和尚宝宋士皋先生春日符台即景之作 其一", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "御路风清绝点埃，茸茸新绿剪莓苔。", 
            "羽林环卫无人到，惟有中官日往来。"
        ], 
        "title": "和尚宝宋士皋先生春日符台即景之作 其二", 
        "type": "绝句", 
        "yun": "灰"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "性慧能言异众毛，云霄千里路劳劳。", 
            "绿杨枝上东风软，却笑群飞燕雀高。"
        ], 
        "title": "瞿谷图", 
        "type": "绝句", 
        "yun": "豪"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "病来常欲谢朝簪，几度怀师梦里寻。", 
            "遥想跏趺双树底，一灯悬影照禅心。"
        ], 
        "title": "寄月溪莹僧官二首 其一", 
        "type": "绝句", 
        "yun": "侵"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "白云芳草闭禅关，金磬无声夕照闲。", 
            "应是定中忘坐久，袈裟浑染石苔斑。"
        ], 
        "title": "寄月溪莹僧官二首 其二", 
        "type": "绝句", 
        "yun": "删"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "鸟外斜阳一水明，村居深掩数峰青。", 
            "落花寂寂春归尽，载酒无人到草亭。"
        ], 
        "title": "村居图", 
        "type": "绝句", 
        "yun": "青"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "宝带桥头水满矶，小舟双桨暮渔归。", 
            "藕花蒲叶俱零落，惟见斜阳乳鸭飞。"
        ], 
        "title": "宝带桥", 
        "type": "绝句", 
        "yun": "微"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "芒砀山前起白云，龙飞犹忆汉时君。", 
            "高台芜没西风急，彷佛歌声入耳闻。"
        ], 
        "title": "经沛县怀古（县有歌风台）", 
        "type": "绝句", 
        "yun": "文"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "霜冷重衾梦不成，残灯留影伴离情。", 
            "仆夫晨起催行色，茅店鸡声月正明。"
        ], 
        "title": "宿草萍驿", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "谪仙楼下吊诗仙，千载风流世共怜。", 
            "烟雨一江无月色，鲸鱼风起浪花圆。"
        ], 
        "title": "舟回采石夜泊谪仙楼下值雨弗果登楼用赋一诗以吊", 
        "type": "绝句", 
        "yun": "先"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "落日青山映碧沙，平湖渺渺见星槎。", 
            "桥边云树参差出，疑是青城隐士家。"
        ], 
        "title": "山水图为姚宗仁题", 
        "type": "绝句", 
        "yun": "麻"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "身世相违似陆沈，鬓边频见二毛侵。", 
            "西风吹破还家梦，一夜寒螀伴苦吟。"
        ], 
        "title": "秋夕有感", 
        "type": "绝句", 
        "yun": "侵"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "曾见操觚试棘闱，少年文采似君稀。", 
            "秋来应有梯云梦，桂子吹香堕绿衣。"
        ], 
        "title": "题丁凤仪见赠二首 其一", 
        "type": "绝句", 
        "yun": "微"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "频年载笔侍明光，惭愧清时少谏章。", 
            "空有丹心似孤鹤，时时飞绕海天长。"
        ], 
        "title": "题丁凤仪见赠二首 其二", 
        "type": "绝句", 
        "yun": "阳"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "黄冠野服列仙曹，天上朝元羽盖高。", 
            "铁笛一声秋月白，又骑黄鹤下三茅。"
        ], 
        "title": "送蒋道士还茅山", 
        "type": "绝句", 
        "yun": null
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "璚林宴罢出南宫，罗袖飘香醉态浓。", 
            "一色杏花三十里，长安道上马如龙。"
        ], 
        "title": "题陈文璧琼林醉归图二首 其一", 
        "type": "绝句", 
        "yun": "冬"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "帽压宫花照眼新，东风浑胜曲江春。", 
            "醉中记得归时路，丹凤楼头月似银。"
        ], 
        "title": "题陈文璧琼林醉归图二首 其二", 
        "type": "绝句", 
        "yun": "真"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "新粉含香并节生，翠云零乱不胜清。", 
            "凭谁制作昭华管，听取雌雄两凤鸣。"
        ], 
        "title": "双竹图", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "洒出金壶玉两枝，楚云湘水不胜奇。", 
            "岁寒劲节谁能识，凭仗清风是故知。"
        ], 
        "title": "一榻清声墨竹二首为刘司勋先生题 其一", 
        "type": "绝句", 
        "yun": "支"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "碧云萧飒漏新晴，彷佛湘江一段清。", 
            "夜静天风响林杪，满空飘下凤鸾声。"
        ], 
        "title": "一榻清声墨竹二首为刘司勋先生题 其二", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "丛碧分香出上林，清风高节等南金。", 
            "相看犹带霜台操，肯向炎荒易素心。"
        ], 
        "title": "题墨竹便面送郭判簿（时郭以御史贬官）", 
        "type": "绝句", 
        "yun": "侵"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "悟得西来意，禅关养性灵。", 
            "藤阴侵座满，竹色覆池青。", 
            "洗钵鱼吞饭，传灯鹿听经。", 
            "自无名利梦，不著息心铭。"
        ], 
        "title": "赠明上人", 
        "type": "律诗", 
        "yun": "青"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "金陵佳丽地，风景想依然。", 
            "城阙金汤固，江山罨画连。", 
            "晚风楼上笛，春水渡头船。", 
            "惆怅曾游处，而今又几年。"
        ], 
        "title": "忆金陵 其一", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "自古兴王地，繁华剩足誇。", 
            "斗鸡名巷小，牧马旧坊赊。", 
            "稚子春骑竹，园丁晓卖花。", 
            "汉家宫阙丽，王气结红霞。"
        ], 
        "title": "忆金陵 其二", 
        "type": "律诗", 
        "yun": "麻"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "为忆江东地，风光信可怜。", 
            "侯门深似海，官道直如弦。", 
            "妓女钗簪燕，儿童纸放鸢。", 
            "何时赋归去，醉向酒楼眠。"
        ], 
        "title": "忆金陵 其三", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "建业侨居地，悠悠入梦赊。", 
            "秦淮桥畔月，灵谷寺前花。", 
            "银烛张灯市，青帘卖酒家。", 
            "时清人自乐，箫鼓度年华。"
        ], 
        "title": "忆金陵 其四", 
        "type": "律诗", 
        "yun": "麻"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "空山明月夜，有客坐弦琴。", 
            "细把清商调，弹成太古音。", 
            "花深胡燕语，木落楚猿吟。", 
            "此意钟期解，寥寥千载心。"
        ], 
        "title": "月夜听琴偶作", 
        "type": "律诗", 
        "yun": "侵"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "自昔梁州域，西南路尽通。", 
            "碧鸡名岫远，金马故关雄。", 
            "罗妇裙花布，蒲蛮臂柘弓。", 
            "圣恩同覆载，处处乐时丰。"
        ], 
        "title": "滇南即事 其一", 
        "type": "律诗", 
        "yun": "东"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "谩说滇南俗，人民半杂夷。", 
            "管弦春社早，灯火夜街迟。", 
            "问岁占鸡骨，禳凶瘗虎皮。", 
            "輶车巡历处，时听语侏离。"
        ], 
        "title": "滇南即事 其二", 
        "type": "律诗", 
        "yun": "支"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "万山藏古寨，六诏杂诸蛮。", 
            "僰女头笼帽，蕃僧耳坠环。", 
            "啖蛇传土俗，屠犬祀神奸。", 
            "更有西戎种，轻生赋性顽。"
        ], 
        "title": "滇南即事 其三", 
        "type": "律诗", 
        "yun": "删"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "老稚毡为服，侏离语更哗。", 
            "汤池皆可浴，石鼓不堪挝。", 
            "土产饶山锡，官租半海𧵅。", 
            "信知南地暖，常吐四时花。"
        ], 
        "title": "滇南即事 其四", 
        "type": "律诗", 
        "yun": "麻"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "维舟京口岸，惆怅旧吴都。", 
            "寺远钟声杳，城高月影孤。", 
            "江枫人独宿，汀苇雁相呼。", 
            "无限凄凉思，寒潮打败芜。"
        ], 
        "title": "京口夜泊", 
        "type": "律诗", 
        "yun": "虞"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "门地台端重，才名柱下雄。", 
            "清霜随击鹘，甘雨逐乘骢。", 
            "谏草多危论，词葩有古风。", 
            "试寻名宦传，应与昔贤同。"
        ], 
        "title": "送侍御胡先生还朝 其一", 
        "type": "律诗", 
        "yun": "东"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "黄甲声名大，乌台岁月长。", 
            "风霜飞北阙，山岳动南荒。", 
            "献纳才追黯，澄清志似滂。", 
            "应图边徼事，归去奏明光。"
        ], 
        "title": "送侍御胡先生还朝 其二", 
        "type": "律诗", 
        "yun": "阳"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "按部滇南省，昂藏孰与同。", 
            "群冤如尽雪，六察欲生风。", 
            "骢马人皆避，豺狼迹自空。", 
            "独惭知爱者，名玷皂囊中。"
        ], 
        "title": "送侍御胡先生还朝 其三", 
        "type": "律诗", 
        "yun": "东"
    }, 
    {
        "author": "童轩", 
        "era": "明", 
        "subtype": "五言律诗", 
        "text": [
            "万里来南国，观风肃宪纲。", 
            "词锋横白笔，家世等青箱。", 
            "忠露丹心日，威凝铁面霜。", 
            "行看天上去，补衮佐虞唐。"
        ], 
        "title": "送侍御胡先生还朝 其四", 
        "type": "律诗", 
        "yun": "阳"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "秋色平分月正圆，南楼清兴浩无边。", 
            "云□□□悬丹桂，水满龙宫泛白莲。", 
            "万古山河□□旧，百年身世欲登仙。", 
            "何当唤起临皋叟，斗酒中流共放船。"
        ], 
        "title": "丙寅中秋对月", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "幽居浑似聘君亭，门对青山尽日扃。", 
            "一榻茶烟吟处飏，半窗松雨梦回醒。", 
            "鸿都官好羞输直，虎观门深懒议经。", 
            "一卧空林惊岁晚，无人知有少微星。"
        ], 
        "title": "题清隐山房卷", 
        "type": "律诗", 
        "yun": "青"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "渭水东流落日西，咸阳秋色望中迷。", 
            "荒烟古渡人稀到，衰柳空城马自嘶。", 
            "霸业已消三月火，断碑犹载数行题。", 
            "东门牵犬人何在，空见年年碧草齐。"
        ], 
        "title": "咸阳晚眺", 
        "type": "律诗", 
        "yun": "齐"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "疋马南归望故城，半林残雨夕阳明。", 
            "云边岫接秦山色，树里河流汉水声。", 
            "堕泪有碑苔色古，拦街无曲酒旗横。", 
            "那堪回首成陈迹，笳鼓西风怆客情。"
        ], 
        "title": "襄阳怀古", 
        "type": "律诗", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "羡君家世旧簪缨，百战常怀报主心。", 
            "草檄有才追记室，登坛无路继淮阴。", 
            "射雕紫塞秋云黑，走马黄河夜雪深。", 
            "白首丹衷知未变，归来双肘印悬金。"
        ], 
        "title": "送徐遵诲公子之边", 
        "type": "律诗", 
        "yun": "侵"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "湖北湖南燕尾分，半篙才动绿如芸。", 
            "薇花沟小依桥见，桃叶歌长隔岸闻。", 
            "细草断冰鸥外浦，斜阳晴笛鸟边云。", 
            "晚来几阵知时雨，洒碎玻璃万顷纹。"
        ], 
        "title": "春水一首次张叔勉韵", 
        "type": "律诗", 
        "yun": "文"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "清隐台西地位奇，四时佳趣自相宜。", 
            "秋风萝蔓垂茅屋，春水桃花近竹篱。", 
            "劝客小姬歌白苧，遣怀新句写乌丝。", 
            "相过况有知音在，不用黄金铸子期。"
        ], 
        "title": "凤西草堂一首为邹义官赋", 
        "type": "律诗", 
        "yun": "支"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "汗血曾劳百战场，空遗踣铁在文房。", 
            "砚台夜迹元霜滑，笔阵朝冲紫雾香。", 
            "削玉谩劳龙作剂，藏金聊藉豹为囊。", 
            "可怜一蹶无人识，却欲追踪后二王。"
        ], 
        "title": "咏马蹄墨一首柬留守郑广之玉峰李景辉二知己", 
        "type": "律诗", 
        "yun": "阳"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "地隔红尘接上方，乱藤高竹暝苍苍。", 
            "半屏夜坐云牙冷，一饭朝飧石发香。", 
            "雨后降龙归咒钵，月明栖鹤下回廊。", 
            "我来欲问西来意，安得醍醐灌顶凉。"
        ], 
        "title": "题莹僧官禅室", 
        "type": "律诗", 
        "yun": "阳"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "小衾孤枕兴萧然，况是清明到客边。", 
            "千里有家凭远信，一春多病但高眠。", 
            "梨花淡月秋千影，杨柳东风蜡炬烟。", 
            "总是少年行乐处，只今惆怅酒尊前。"
        ], 
        "title": "客中清明感怀", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "公才儒行共称贤，百里劳君早著鞭。", 
            "夜静柴门无犬吠，昼閒公馆有鱼悬。", 
            "桑麻时雨连城郭，桃李春风被管弦。", 
            "应是棘林鸾凤翼，九霄云净看高骞。"
        ], 
        "title": "赠傅少府俊", 
        "type": "律诗", 
        "yun": "先"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "泮水曾同咏碧芹，多君丰采更超群。", 
            "十年谩学屠龙技，五色争誇吐凤文。", 
            "剑匣秋风飞电影，砚屏春雨乱星纹。", 
            "别来无限相思意，目断江东几暮云。"
        ], 
        "title": "寄张景华", 
        "type": "律诗", 
        "yun": "文"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "溪上幽居敞竹屝，溪边春水净苔衣。", 
            "吟抄甫里新诗句，坐买严陵旧钓矶。", 
            "云去青山当户立，雨来白鸟傍人飞。", 
            "也知习静真成简，游侠无劳问是非。"
        ], 
        "title": "简溪为吏部吴主事题", 
        "type": "律诗", 
        "yun": "微"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "遗台临水郁嵯峨，西汉高风耿未磨。", 
            "岁月忽惊人已远，江山如待客重过。", 
            "一书尚想狂奴态，五鼎空张谏议罗。", 
            "四望寿陵何处是，青山依旧属渔蓑。"
        ], 
        "title": "题严子陵钓台", 
        "type": "律诗", 
        "yun": "歌"
    }, 
    {
        "author": "童冀", 
        "era": "明", 
        "subtype": null, 
        "text": [
            "吾闻瀛海中有方壶山，琼台银阙非人寰。", 
            "秦皇汉武不可到，何人醉梦游其间。", 
            "乃是龙虎山中学仙子，十年辟谷餐芝髓。", 
            "青天白日无羽翰，肉重骨凡飞不起。", 
            "云涛浩渺烟苍茫，海天万里遥相望。", 
            "神交意会忽有得，身外万事俱亡羊。", 
            "归来醉吸三斗墨，净洗胸中旧荆棘。", 
            "解衣盘礴反闭关，日对云林写萧瑟。", 
            "尔来得名三十春，眼高四海空无人。", 
            "残缯断楮落人世，夜光明月作奇珍。", 
            "君不见乐善堂中三尺纸，开眼应须论万里。", 
            "自言曾是挥洒时，飒飒风烟生笔底。", 
            "祗今此境绝代无，却向君家看画图。", 
            "平生三岛惜未到，拭目始见真方壶。", 
            "方壶之山果何处，咫尺波涛隔烟雾。", 
            "欲从坡老借飞车，钓竿一拂珊瑚树。"
        ], 
        "title": "方壶道人山水歌", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "古人制车观转蓬，学剑偶得白猿翁。", 
            "孰知牺卦本心画，不待龙图出贝宫。", 
            "人言造字始仓颉，我意定礼由姬公。", 
            "乾坤玄象焕昭晰，浑沌白昼开溟濛。", 
            "川流山峙俨高下，日升月没恒西东。", 
            "自然书法良亦显，何物世俗拘未通。", 
            "纷纷墨池疲岁月，往往白发犹儿童。", 
            "长安高僧笔成冢，北邙大官碑作丛。", 
            "斯冰以来少正体，曹郐而下多变风。", 
            "呕心苦购墓中物，刮目未睹吴下蒙。", 
            "钩摹点勒事剽窃，毫分缕析论拙工。", 
            "仲尼阳虎貌则似，叔敖优孟行不同。", 
            "岐山周鼓昧真赝，泗水夏鼎迷始终。", 
            "岣嵝云深宵露湿，峄阳火烈寒烟空。", 
            "鸿都石经变愈下，苦县枣刻肥失中。", 
            "壶也独出超万汇，凤兮一鸣瘖百虫。", 
            "胸中况复有丘壑，物外久已无樊笼。", 
            "蹇予涉世遘多难，学道劳生讵有功。", 
            "一卧山林秋草绿，十年湖海战尘红。", 
            "从公千里访真诀，守雌毕竟谁知雄。"
        ], 
        "title": "方壶𨽻书张伸举承旨海上所寄长律见贻因次其韵", 
        "type": "古风", 
        "yun": "东"
    }, 
    {
        "author": "童冀", 
        "era": "明", 
        "subtype": null, 
        "text": [
            "尝闻楚粤交，积水之所汇。", 
            "我来当五月，雨过百川会。", 
            "奫沦讵有底，磅礴信无外。", 
            "日月互吞吐，风云时霮䨴。", 
            "夷夏斯界限，江汉相襟带。", 
            "吴樯与蜀柂，飘忽风雨快。", 
            "平生独往意，颇觉空眼界。", 
            "孰云吞八九，胸中不芥蒂。", 
            "行当登日观，一览瀛海大。"
        ], 
        "title": "过洞庭", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "儿时不识愁，见雪喜欲颠。", 
            "长大颇不喜，所望在有年。", 
            "蹉跎齿发暮，况乃忧患煎。", 
            "一身去乡国，道里踰五千。", 
            "北风昨夜起，积雪被南天。", 
            "故乡美醽醁，不到篷窗前。", 
            "颇闻王子猷，夜泛湘江船。", 
            "岂无戴安道，掩关方醉眠。", 
            "人事每如此，远客殊可怜。"
        ], 
        "title": "夜雪简王雪舟", 
        "type": "古风", 
        "yun": "先"
    }, 
    {
        "author": "童冀", 
        "era": "明", 
        "subtype": null, 
        "text": [
            "花溪水，下双溪，遥遥百里西南驰。", 
            "北折兰皋复东骛，却绕金华山下路。", 
            "金华山色年年青，年去年来相送迎。", 
            "我家金华山色里，与子共欢双溪水。", 
            "去年送子作贤良，握手一笑溪水傍。", 
            "今年我亦金陵去，邂逅钱塘复相遇。", 
            "钱塘江上三日留，送子又登江上舟。", 
            "富春南望未百里，江流犹是双溪水。", 
            "我今暂别行当还，扁舟还过富春山。", 
            "好买江鱼酿江酒，同向春风开笑口。", 
            "百年欢乐能几何，一年春色成蹉跎。", 
            "明年子亦作归计，衡门待子重相过。"
        ], 
        "title": "送胡琪之富阳", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "五湖云扰鏖中原，五马渡江江欲浑。", 
            "关中帝子已北狩，洛下士族争南奔。", 
            "新亭英雄相对泣，国体艰危仅能立。", 
            "姑熟甫见欃枪沉，历阳又闻䝟貐入。", 
            "江左夷吾身退高，廊庙重臣刘与刁。", 
            "幼君母后等孤注，元舅鼠伏先遁逃。", 
            "将军精忠贯白日，气吞馀子前无敌。", 
            "身冒白刃如无人，此身不知知有国。", 
            "二子从父身争先，父前子后同九泉。", 
            "当时豪杰谁不死，一门忠孝今千年。", 
            "六朝往事随流水，将军至今犹庙祀。", 
            "世间万事等飘风，只有忠孝传无穷。"
        ], 
        "title": "谒卞将军祠", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "舒州城小如堵墙，舒州城外皆战场。", 
            "遗民千百多残创，官中况复无糇粮。", 
            "余公东来植纲常，民心险固踰金汤。", 
            "开门四野烟尘黄，青天白日腾虎狼。", 
            "公执忠义为锋铓，追奔逐北如驱羊。", 
            "群盗出没犹披猖，蜂屯蚁聚称侯王。", 
            "孤城屹立当中央，羽檄徵兵惊四方。", 
            "援师不至振复僵，此身真与城俱亡。", 
            "举室效节沉沧浪，声名日月齐辉光。", 
            "新朝褒忠劝贞良，作庙秩祀严烝尝。", 
            "平原睢阳遥相望，云车风马参翱翔。", 
            "我尝拜公浙水傍，绣衣玉节何煌煌。", 
            "今公遗像俨在堂，九原不作涕四滂。", 
            "秋菊春兰荐馨香，岁时奔走来巫阳。", 
            "江水日夜东流长，遗民千古心弗忘。"
        ], 
        "title": "过安庆谒余忠宣公祠", 
        "type": "古风", 
        "yun": "阳"
    }, 
    {
        "author": "童冀", 
        "era": "明", 
        "subtype": null, 
        "text": [
            "洛阳年少古希有，谁其荐之河南守。", 
            "声名一日倾京师，汉廷无人出其右。", 
            "是时天下方治平，朝廷柄用皆老成。", 
            "惟生新进谈世事，开口磊落令人惊。", 
            "流涕未已复太息，绛灌诸人岂相嫉。", 
            "不愆不忘循旧章，法令纷更果何益。", 
            "一官迢递来长沙，承恩又看梁园花。", 
            "寝薪书上痛时弊，鵩鸟赋成悲日斜。", 
            "当时未识治安策，宣室何劳问前席。", 
            "汉家礼乐兴百年，身后时方用儒术。", 
            "武皇锐志追古先，待诏金马非才贤。", 
            "使生当时偶未死，致治三代良非难。", 
            "我闻古人任黄耇，大器由来晚成就。", 
            "举世皆知非汉文，惟我独怜生不寿。", 
            "空山落日寒烟昏，千年遗庙无复存。", 
            "荒庭古井久不食，寒泉一勺㪺芳荪。", 
            "我生已是千载后，老去惟知懒开口。", 
            "致身富贵须少年，独立乾坤重搔首。"
        ], 
        "title": "过贾太傅庙遗址", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "昔年髫稚颇好奇，先达示我磨崖碑。", 
            "是时未识六书故，岂知中有千古悲。", 
            "蹉跎尘世逾半百，镜中白发看成丝。", 
            "朅来薄宦向南纪，叶舟夜泊清湘湄。", 
            "道傍巨石屹千尺，舟人指此为浯溪。", 
            "呼儿篝火径登岸，草树蒙密无旁蹊。", 
            "回舟终夜四五起，仰视清汉听晨鸡。", 
            "迟明攀援陟巘崿，石磴仄足难阶梯。", 
            "平生两目久昏眊，大字盈尺无由窥。", 
            "粤从少小偶诵亿，口占梦想心追惟。", 
            "乃知天宝全盛日，宴安酖毒钟菑危。", 
            "华清十月车马集，渔阳一夕烟尘飞。", 
            "马嵬仓皇六军发，灵武偪侧千官随。", 
            "俯从人望计良是，不禀君命礼则非。", 
            "三纲蚤失开国日，万事宁论叔世时。", 
            "翠华东还果天意，白首西内非人为。", 
            "阉竖竟一窃国柄，牝鸡几再鸣宫闱。", 
            "向非奸党自鱼肉，祸患正恐无时衰。", 
            "中兴功名属李郭，致治政绩惭皋夔。", 
            "藩镇侵寻事倔强，朝廷姑息惟羁縻。", 
            "唐家由此讫不振，百年祸乱基于斯。", 
            "迩来涉世六百载，当时旧物无一遗。", 
            "高崖峭壁亦消泐，大字深刻生瘢胝。", 
            "古今几人此游历，赋咏往往兴叹咨。", 
            "豫章歌诗明大义，庐陵作赋推事机。", 
            "人情天理两曲尽，嗟我欲诗难措辞。", 
            "江风东来饱帆腹，舟人告我行路迟。", 
            "摄衣登舟亟就枕，回首百里浮烟霏。", 
            "古来变故亦何限，贻厥事业须良规。", 
            "周宣一去不可作，三复常武车攻诗。"
        ], 
        "title": "读磨崖碑", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "君不闻昔年天宝全盛时，梨园玉雪千万枝。", 
            "君王夜入月宫去，后庭愁损千蛾眉。", 
            "银桥阁道相连属，十二阑干倚寒玉。", 
            "归来不忆天上游，独记《霓裳羽衣》曲。", 
            "沉香燕坐清夜长，流苏宝带悬明珰。", 
            "一百五日寒食节，三十六宫明月香。", 
            "阿环睡足娇无力，梦绕巫山楚云碧。", 
            "六花散作晴雪飞，落地瑶华晓无迹。", 
            "渔阳一夜飞边尘，六龙万里天西巡。", 
            "马嵬肠断埋香玉，蜀道天高空白云。", 
            "东归坐叹年华暮，遥夜漫漫谁与度。", 
            "梨园子弟生白头，满眼新人不如故。", 
            "尔来此恨六百年，花开岁岁春风前。", 
            "乾坤旧事逐流水，画图却向人间传。", 
            "半幅齐纨渺萧瑟，拭眼春风香雾湿。", 
            "当年画史知几人，不为君王写无逸。"
        ], 
        "title": "题胡廷辉梨园小画", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "我昔双溪溪上住，手种梅花千万树。", 
            "门前流水横小桥，屋后青山更无数。", 
            "醉来放舟溪上流，青山处处随行舟。", 
            "十里春风落香雪，一溪云影如浮鸥。", 
            "年来作客向荆楚，梦中犹记来时路。", 
            "披图不省是他乡，径欲拿舟便归去。", 
            "溪光山色殊有情，梅花夹路遥相迎。", 
            "南枝昨夜报春信，归去花前看月明。"
        ], 
        "title": "题梅溪卷", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "吾闻赤城之东丹穴山，上有珠树青琅玕。", 
            "苍麟白鹿共驯扰，翩翩五彩停凤鸾。", 
            "瀛洲圆峤在咫尺，瑶台银阙青云间。", 
            "尔来人世竟寥绝，青鸟久不来尘寰。", 
            "前年衡岳竹多实，凤雏飞来栖石坛。", 
            "朱陵洞深海云湿，华盖风高秋月寒。", 
            "三闾庙古江蓠碧，二女祠荒湘竹斑。", 
            "颇闻蓬莱水清浅，刷羽夜渡沧江湾。", 
            "沧江东望接云海，霞城石壁高㠝岏。", 
            "赤泉出穴味如醴，瑶草青青冬亦蕃。", 
            "九苞綵羽久相迟，碧梧翠竹交檀栾。", 
            "东归幸谢赤松子，千岁玄裳当复还。"
        ], 
        "title": "送丹丘生兼简金华士友", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "吾闻零陵东有丹崖山，青天削出青孱颜。", 
            "丹梯百丈不可到，仙人炼药巢其间。", 
            "丹成仙去已千载，至今草木馀清寒。", 
            "我来览古访陈迹，石磴仄足难跻攀。", 
            "上有撑云柱日之乔松，下有悬崖喷壑之惊湍。", 
            "幽林野鸟作人语，阴洞或有蛟龙蟠。", 
            "何人结屋倚苍翠，抱琴林下听潺湲。", 
            "乃是丹崖仙人老孙子，少年早脱名利关。", 
            "袛今五十如处子，双鬓鸦黑颜渥丹。", 
            "门前种秫酿春酒，屋后黄独供朝餐。", 
            "野猿有时来献果，木客赋诗常往还。", 
            "留我石上煮春茗，松花落地云斑斑。", 
            "我家金华五千里，失身作客天南端。", 
            "徵书昨夜趣归兴，叶舟径下湘江滩。", 
            "弘文馆深难置足，神武门高宜挂冠。", 
            "山中草屋幸无恙，拂衣归共浮云閒。", 
            "明年花开倘相忆，把酒北望兴长叹。", 
            "裁书欲寄无雁过，少待辽鹤东飞还。"
        ], 
        "title": "赠丹崖隐者", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "零陵水车风作轮，缘江夜响盘空云。", 
            "轮盘团团径三丈，水声却在风轮上。", 
            "大江日夜东北流，高岸低坼开深沟。", 
            "轮盘引水入沟去，分送高田种禾黍。", 
            "盘盘自转不用人，年年秖用修车轮。", 
            "往年比屋搜军伍，全家载下西凉府。", 
            "十家无有三家存，水车卧地多作薪。", 
            "荒田无人复愁旱，极目黄茆接长坂。", 
            "年来儿长成丁夫，旋开荒田纳官租。", 
            "官租不阙足家食，家食复藉水车力。", 
            "一车之力食十家，十家不惮勤修车。", 
            "但愿人常在家车在轴，不愁禾黍秋不熟。"
        ], 
        "title": "水车行", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "永州荒田多宿草，永州田多人苦少。", 
            "南村田荒无人耕，北村草深人不行。", 
            "往年峒徭据城壁，驱迫编户充军役。", 
            "十户迨今无一存，当时宁望长儿孙。", 
            "壮者随军入军伍，老者尽作泉下土。", 
            "少者仅存虽长成，十家九户惟单丁。", 
            "应当门户倦奔走，岂有馀力到农亩。", 
            "荒田积草如人长，熟田近年亦抛荒。", 
            "男啼女号饭不足，草根木实常充腹。", 
            "荒田幸免官徵科，熟田徵科真奈何。", 
            "永民自叹生来苦，不信人间有乐土。", 
            "君不见隔岸即是全州山，四时耕垦无时閒。"
        ], 
        "title": "荒田行", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "永州江清稀见鱼，永民岁岁输鱼租。", 
            "当年差官闸湖荡，尺水从兹起波浪。", 
            "江滨湖岸多沙洲，一望不见天尽头。", 
            "常时风色黄尘起，一夜雨声潢潦流。", 
            "丈量绳引计顷亩，半抑编氓强分受。", 
            "黄绫大册书入官，岁岁催粮烦甲首。", 
            "大家有田无宿舂，小家寄食身为佣。", 
            "年年逋负遭箠楚，俭岁惟闻□□□。", 
            "□舟载粮输入仓，仓仓岁额常亏粮。", 
            "君不闻道州鱼课年年足，当年闸课官不酷。"
        ], 
        "title": "渔荡行", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "高斋辟华馆，列榭临清渠。", 
            "绿莎被文砌，长杨映绮疏。", 
            "芳洲杂蘅杜，金塘擢芙蕖。", 
            "澄波荡彩鹢，弱藻栖文鱼。", 
            "良辰启华宴，列坐徵名儒。", 
            "衣冠集觞咏，啸歌谢笙竽。", 
            "香清凝绮席，酒渌湛芳壶。", 
            "心赏自云逸，日晏不知劬。", 
            "既醉歌太平，桑扈咏乐胥。", 
            "逍遥寓宇内，不乐复何如。"
        ], 
        "title": "题凝清轩三首 其一", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "少无簪组念，雅志在丘岑。", 
            "结庐古涧阿，栖迹嘉树林。", 
            "南轩纳朝阳，北牖延夕阴。", 
            "踵门无深辙，入室有鸣琴。", 
            "良朋以时至，清坐谈古今。", 
            "秫田秋向熟，浊醪行可斟。", 
            "倾筐撷园蔬，持竿钓清浔。", 
            "欢饮聊共适，过满非所钦。"
        ], 
        "title": "题凝清轩三首 其二（效陶靖节）", 
        "type": "古风", 
        "yun": "侵"
    }, 
    {
        "author": "童冀", 
        "era": "明", 
        "subtype": null, 
        "text": [
            "高轩临曲涧，长夏有馀清。", 
            "微风洒然至，林木起秋声。", 
            "焚香坐清昼，素心澹无营。", 
            "幸微轩冕累，庶免忧患婴。", 
            "于陵乐灌园，沮溺志耦耕。", 
            "晤言聊自适，谁谓薄浮荣。"
        ], 
        "title": "题凝清轩三首 其三（效韦苏州）", 
        "type": "古风", 
        "yun": "庚"
    }, 
    {
        "author": "童冀", 
        "era": "明", 
        "subtype": null, 
        "text": [
            "幽人抱高尚，结屋城南坰。", 
            "琴书有馀暇，山林无俗情。", 
            "春兰被后圃，秋鞠丽前荣。", 
            "幽香适何来，微风相与清。", 
            "竟日澹相对，不为尘虑婴。", 
            "逍遥一室内，庶以全吾生。"
        ], 
        "title": "清芬室", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "古人重送别，送别惟赠言。", 
            "今人亦送别，送别重华筵。", 
            "华筵亦何有，水陆具醲鲜。", 
            "燕歌逐赵舞，齐管间吴弦。", 
            "岂无一日欢，顾为千日怜。", 
            "不如赠言好，情意罄所宣。", 
            "上言保忠孝，竹帛千古传。", 
            "下言加餐饭，相期黄发年。", 
            "黄发不易致，青年当勉旃。", 
            "赠言良不多，持此白圭篇。"
        ], 
        "title": "赠别", 
        "type": "古风", 
        "yun": null
    }, 
    {
        "author": "童冀", 
        "era": "明", 
        "subtype": null, 
        "text": [
            "皖城在何许，乃在楚江湄。", 
            "客行良亦勤，王事有程期。", 
            "扬舻出江浦，挂席指中坻。", 
            "简书岂不劳，山水多清晖。", 
            "公馀肆遐瞩，退食常委蛇。", 
            "功名分所有，冰檗慎自持。", 
            "加餐何足道，愿子崇令仪。"
        ], 
        "title": "送人之安庆", 
        "type": "古风", 
        "yun": null
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "湖边春草忆佳期，重放扁舟夏木滋。", 
            "游戏自来通绘事，安禅久已废吟诗。", 
            "半江塔影迎帆远，曲巷经声出院迟。", 
            "曾访本师乘野月，旧房空老碧梧枝。"
        ], 
        "title": "重过虞山塔院兰公话旧", 
        "type": "律诗", 
        "yun": "支"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "无数轻鲦莲叶东，泳芳吹沫竞浮空。", 
            "疑追戏蝶来天上，误饵游丝没镜中。", 
            "点额冷光如吸露，濯鳞香阵微飧风。", 
            "相忘乐事江湖外，捉影还看嚼蜡同。"
        ], 
        "title": "和比玉赋游鱼啖花影", 
        "type": "律诗", 
        "yun": "东"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "年来渔父已无家，长负篱间九日花。", 
            "偶共轻舟寻窈窕，尚怜行步趁欹斜。", 
            "人归月下仍逢酒，病起风前只嗅茶。", 
            "寥落孤云无住着，爱君天末自朱霞。"
        ], 
        "title": "九日次比玉韵", 
        "type": "律诗", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "来往扁舟岁聿除，流年风雨一萧疏。", 
            "众山未去残缣在，四壁虽存丈室虚。", 
            "短气生涯新鬻砚，雰颜归路老佣书。", 
            "只余雪后萱丛好，巢燕相将识旧居。"
        ], 
        "title": "除夕", 
        "type": "律诗", 
        "yun": "鱼"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "去年梅发话匆匆，短烛残杯矮阁中。", 
            "能得几回还夜雪，相看一笑又春风。", 
            "值君暖眼寒偏好，知我疏狂老更穷。", 
            "明日雪消头并白，莫将闲闷惹青铜。"
        ], 
        "title": "雪后立春酬茂初见访", 
        "type": "律诗", 
        "yun": "东"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "婆娑枯柳尚毵毵，白发青骊泪满衫。", 
            "一路残花仍汴水，十年春梦落江潭。", 
            "黄河岸徙孤蓬直，明月巢空越鸟南。", 
            "旧侣重来余半死，敢论生意叹何堪。"
        ], 
        "title": "感道傍枯柳", 
        "type": "律诗", 
        "yun": null
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "生死论交二十年，他乡消息总茫然。", 
            "新诗刻烛还成泪，老兴将灰未灭烟。", 
            "今夕樽前拌玉倒，别时衣上有珠悬。", 
            "衙斋天与闲人作，好办饥餐和困眠。"
        ], 
        "title": "汪侨孙酒间道故灯下有作依韵口号", 
        "type": "律诗", 
        "yun": "先"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "迷方到处即为家，元夕山城罢放衙。", 
            "身槁欲灰逢火树，眼昏生晕乱银花。", 
            "愿看辽水烽狼净，喜见并州竹马哗。", 
            "佳节太平难际遇，传柑灯宴说京华。"
        ], 
        "title": "潞安元夕", 
        "type": "律诗", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "客心降尽转悠悠，见月闻歌已不愁。", 
            "当日绛唇空寂寞，何时雪顶共依投。", 
            "衰年自照犹残烛，长夏行吟祇敝裘。", 
            "送远可能忘故国，浮云西北有高楼。"
        ], 
        "title": "客愁", 
        "type": "律诗", 
        "yun": "尤"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "去秋寒早天多雪，今夕冬暄月似春。", 
            "淡境味长堪送老，醉乡户小恰容身。", 
            "客中两度逢南至，酒后终宵向北辰。", 
            "莫笑杞人忧国泪，时看云物一沾巾。"
        ], 
        "title": "冬至月下即事", 
        "type": "律诗", 
        "yun": "真"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "移居无复垫巾楼，归梦依然在上头。", 
            "元与江湖豪士卧，似闻风雪故人投。", 
            "窗间塔影池边小，寺外村光雨后收。", 
            "仿佛昔时同舍客，月明阑槛并船游。"
        ], 
        "title": "梦后怀垫巾楼", 
        "type": "律诗", 
        "yun": "尤"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "残春已过八十日，桃树初开三五枝。", 
            "瞥眼红颜刚一笑，举头纤月正如眉。", 
            "未缘悟道空身老，宁复还家歊面衰。", 
            "闻说城边新买得，隔花流水一茅茨。"
        ], 
        "title": "桃树下作", 
        "type": "律诗", 
        "yun": "支"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "少小曾嗟时命违，不才敢齿宦情微。", 
            "半生空长蓬三径，几死真成樗十围。", 
            "马骨岂须酬美价，虎头终亦悔雄飞。", 
            "残年莫计无归着，处处春山满蕨薇。"
        ], 
        "title": "时命", 
        "type": "律诗", 
        "yun": "微"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "当年饯腊有秋茶，添却庭梅点岁华。", 
            "争喜小儿仍爱客，只嫌老子不归家。", 
            "池塘无梦伤春草，门巷多时厌雪花。", 
            "贫病亦知难慰意，漫图枯木向君夸。"
        ], 
        "title": "画枯木怪石次比玉除夕诗韵", 
        "type": "律诗", 
        "yun": "麻"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "别路江南已数程，清樽细雨复江城。", 
            "残魂如梦闻莺断，旧恨随潮立马生。", 
            "皈佛一心怜伴在，驱人十口悔身轻。", 
            "临歧共有沾衣泪，却使衰羸暗抚缨。"
        ], 
        "title": "扬州方季康馆同张伯美诸人惜别（戊午四月）", 
        "type": "律诗", 
        "yun": "庚"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "层冰积雪漫嵯嵯，易水流澌自涌波。", 
            "迁史至今疏剑术，酒人从此送荆轲。", 
            "羽声变后寒风急，虹影消来白日过。", 
            "千古暮云京阙下，吴佣且莫浪悲歌。"
        ], 
        "title": "过易水怀古", 
        "type": "律诗", 
        "yun": "歌"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "都门残腊忽经三，集别围炉话小庵。", 
            "六载归程犹泽潞，几人乡国并东南。", 
            "天涯涕泪遥难忍，塞外风沙老讵堪。", 
            "即日遂良须尽白，还家弥勒与同龛。"
        ], 
        "title": "仲冬同周虞卿葛震甫郭圣胎恒光牧隐二上人石镫庵话别用三字", 
        "type": "律诗", 
        "yun": "覃"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "燕南蓟北限春光，瞥见江梅剧断肠。", 
            "花被雪禁犹黯淡，影遭风横正郎当。", 
            "斜临官道窥邮骑，开傍旗亭扑酒香。", 
            "才是玉门关外客，莫凭羌笛诉昏黄。"
        ], 
        "title": "姑孰道中见梅花", 
        "type": "律诗", 
        "yun": "阳"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "曾无文绮赠交欢，聊尔同裯恋一寒。", 
            "长枕正思裁十幅，高眠尽可拥三竿。", 
            "休嫌吟苦蒙时污，应笑书痴画处刓。", 
            "博得新诗酬锦段，衙斋传比练裙看。"
        ], 
        "title": "答江似孙谢遗锦衾（叠用寒字） 其一", 
        "type": "律诗", 
        "yun": "寒"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "故衾何意托交欢，得共高人寤寐宽。", 
            "不分秋风破茅屋，从教夜雪满长安。", 
            "空床独枕琴三尺，远札相遗绮一端。", 
            "早晚平津谁与报，布衣思庇九州寒。"
        ], 
        "title": "答江似孙谢遗锦衾（叠用寒字） 其二", 
        "type": "律诗", 
        "yun": "寒"
    }, 
    {
        "author": "程嘉燧", 
        "era": "明", 
        "subtype": "七言律诗", 
        "text": [
            "八年远客一归来，又见江南两度梅。", 
            "旧曲偶随新侣唱，欢颜犹逐故人回。", 
            "烧灯院落俄残月，绕树池亭已半苔。", 
            "更约拿舟同出郭，商量嫩蕊莫齐开。"
        ], 
        "title": "正月十八日同仲和侯园看梅因期同出西郭即事", 
        "type": "律诗", 
        "yun": "灰"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "雪后逍遥谷，春风近玉堂。", 
            "定应承雨露，白发对清光。"
        ], 
        "title": "题梅花卷寄潘学士", 
        "type": "绝句", 
        "yun": "阳"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "一病又十日，春归了不知。", 
            "开门见芳草，不省是何时。"
        ], 
        "title": "病起偶成", 
        "type": "绝句", 
        "yun": "支"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "不到家山久，茅檐长薜萝。", 
            "最怜春雨后，幽径白云多。"
        ], 
        "title": "题云山小画二首 其一", 
        "type": "绝句", 
        "yun": "歌"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "不踏乡山路，于今又几年。", 
            "茅檐知不远，只在白云边。"
        ], 
        "title": "题云山小画二首 其二", 
        "type": "绝句", 
        "yun": "先"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "露冷三秋月，香清十里风。", 
            "都将春草梦，吹入小山丛。"
        ], 
        "title": "题万桂秋声诗集", 
        "type": "绝句", 
        "yun": "东"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "秋水坠莲房，幽禽语夕阳。", 
            "故园归未得，飞梦绕林塘。"
        ], 
        "title": "题小画四首 其一", 
        "type": "绝句", 
        "yun": "阳"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "落日湖光净，芳洲野蓼红。", 
            "幽禽如有意，独立向秋风。"
        ], 
        "title": "题小画四首 其二", 
        "type": "绝句", 
        "yun": "东"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "野水带平沙，丛篁映白花。", 
            "鸟啼人不见，春尽客思家。"
        ], 
        "title": "题小画四首 其三", 
        "type": "绝句", 
        "yun": "麻"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "竹外幽花白，山禽立晚风。", 
            "行人莫回首，不是故园中。"
        ], 
        "title": "题小画四首 其四", 
        "type": "绝句", 
        "yun": "东"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "前山新雨过，碧树晚风寒。", 
            "可惜清秋景，无人共倚阑。"
        ], 
        "title": "题扇面小景二首 其一 云山", 
        "type": "绝句", 
        "yun": "寒"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "涧底云根湿，林稍风叶鸣。", 
            "何时明月夜，来此听秋声。"
        ], 
        "title": "题扇面小景二首 其二 木石", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "斜日江村外，苍茫片雨秋。", 
            "披图忽相忆，曾上岳阳楼。"
        ], 
        "title": "题江村片雨图", 
        "type": "绝句", 
        "yun": "尤"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "香奁佳句好，知是旧王孙。", 
            "留得风流在，生绡见墨痕。"
        ], 
        "title": "题子昂学士所书诗后", 
        "type": "绝句", 
        "yun": "元"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "夜久商飙起，萧萧山月明。", 
            "小窗云影乱，无处觅秋声。"
        ], 
        "title": "息斋风竹", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "闻说山中路，经年断客行。", 
            "山人理归屐，莫遣绿苔生。"
        ], 
        "title": "次张来仪金华山居图韵", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "美人隔秋水，赠我金错刀。", 
            "愿因青鸟使，报之应琼瑶。"
        ], 
        "title": "题钩勒夹竹梅", 
        "type": "绝句", 
        "yun": null
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "万里江南客，思乡无限情。", 
            "白头谁作伴，清夜读书声。"
        ], 
        "title": "次邓伯言思归诗韵三首 其一", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "故乡书不到，归雁亦无情。", 
            "犹幸春来好，曾无杜宇声。"
        ], 
        "title": "次邓伯言思归诗韵三首 其二", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "睡熟山窗白，邻鸡殊有情。", 
            "为怜归梦好，报晓独无声。"
        ], 
        "title": "次邓伯言思归诗韵三首 其三", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "五言绝句", 
        "text": [
            "衣雪掩柴扉，渔舟舣钓矶。", 
            "开门闻犬吠，知是故人归。"
        ], 
        "title": "题小画", 
        "type": "绝句", 
        "yun": "微"
    }, 
    {
        "author": "童冀", 
        "era": "明", 
        "subtype": "七言绝句", 
        "text": [
            "晋室颓波已横流，济川功业谩悠悠。", 
            "渡江一楫无人画，却写山阴雪夜舟。"
        ], 
        "title": "题子猷访戴图", 
        "type": "绝句", 
        "yun": "尤"
    }, 
    {
        "author": "童冀", 
        "era": "明", 
        "subtype": "七言绝句", 
        "text": [
            "泥融辇路雪初乾，蹀躞霜啼散晓寒。", 
            "十载华清春梦觉，风尘今向画图看。"
        ], 
        "title": "题画唐马次韵", 
        "type": "绝句", 
        "yun": "寒"
    }, 
    {
        "author": "童冀", 
        "era": "明", 
        "subtype": "七言绝句", 
        "text": [
            "月冷瑶台语凤凰，紫箫悽断白云乡。", 
            "西风回首山河异，鳷鹊楼开汉未央。"
        ], 
        "title": "小游仙四首次金中孚韵 其一 秦女吹箫", 
        "type": "绝句", 
        "yun": "阳"
    }, 
    {
        "author": "童冀", 
        "era": "明", 
        "subtype": "七言绝句", 
        "text": [
            "建章宫殿土花鲜，仙掌亭亭晓露前。", 
            "沆瀣未晞松月堕，桐人已迫茂陵阡。"
        ], 
        "title": "小游仙四首次金中孚韵 其二 汉武招仙", 
        "type": "绝句", 
        "yun": "先"
    }, 
    {
        "author": "童冀", 
        "era": "明", 
        "subtype": "七言绝句", 
        "text": [
            "桃花流水旧天台，万丈红尘眯不开。", 
            "见说白云天路远，当年刘阮若为来。"
        ], 
        "title": "小游仙四首次金中孚韵 其三 刘阮天台", 
        "type": "绝句", 
        "yun": "灰"
    }, 
    {
        "author": "童冀", 
        "era": "明", 
        "subtype": "七言绝句", 
        "text": [
            "三生应误读黄庭，谪向人间老月明。", 
            "欲蹑凤翎寻旧梦，刚风秋隔五云城。"
        ], 
        "title": "小游仙四首次金中孚韵 其四 芙蓉城仙", 
        "type": "绝句", 
        "yun": "庚"
    }, 
    {
        "author": "童冀", 
        "era": "明", 
        "subtype": "七言绝句", 
        "text": [
            "日落疏林度小桥，天寒岁晚路迢遥。", 
            "道人已是归心急，更为梅花住一宵。"
        ], 
        "title": "冬日道中", 
        "type": "绝句", 
        "yun": "萧"
    }, 
    {
        "author": "童冀", 
        "era": "明", 
        "subtype": "七言绝句", 
        "text": [
            "白旄风急秋阴薄，玉帐云深夜色寒。", 
            "饮散辕门天似水，一庭霜月在琅玕。"
        ], 
        "title": "题钩勒竹二首为程将军赋 其一", 
        "type": "绝句", 
        "yun": "寒"
    }, 
    {
        "author": "童冀", 
        "era": "明", 
        "subtype": "七言绝句", 
        "text": [
            "玉帐屯兵渭水湄，琼林锡宴夜归迟。", 
            "四山苍翠秋无影，月浸中天白羽旗。"
        ], 
        "title": "题钩勒竹二首为程将军赋 其二", 
        "type": "绝句", 
        "yun": "支"
    }, 
    {
        "author": "童冀", 
        "era": "明", 
        "subtype": "七言绝句", 
        "text": [
            "一策秋江万籁鸣，白云堆里扣禅扃。", 
            "归来两耳松风在，留得秋涛入梦听。"
        ], 
        "title": "山行", 
        "type": "绝句", 
        "yun": "青"
    }, 
    {
        "author": "童冀", 
        "era": "明", 
        "subtype": "七言绝句", 
        "text": [
            "一枝欲寄陇头思，春早江南雁到迟。", 
            "月黑小楼清夜永，紫箫吹断玉参差。"
        ], 
        "title": "题墨梅", 
        "type": "绝句", 
        "yun": "支"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "太史东归未赐环，菟裘营就白云间。", 
            "九重一夜思前广，丹陛经年辍近班。", 
            "视草玉堂登要地，紬书金匮记名山。", 
            "颇闻尚抱烟霞疾，天上蓬莱足燕閒。"
        ], 
        "title": "寄宋景濂太史", 
        "type": "律诗", 
        "yun": "删"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "兰台又见上封章，鸡舌曾颁汉署香。", 
            "一夜星辰经御览，九秋宫殿动高凉。", 
            "中朝典礼藏金匮，上界仙人直玉堂。", 
            "白发词臣犹奉使，故园松菊老柴桑。"
        ], 
        "title": "送友人进表次韵", 
        "type": "律诗", 
        "yun": "阳"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "句曲仙人旧隐居，门前种竹翠扶疏。", 
            "高人已作游仙梦，诸子犹能读父书。", 
            "孝感定应冬有笋，閒居可是食无鱼。", 
            "最怜好事殊庸俗，千里徵诗到草庐。"
        ], 
        "title": "题竹隐卷", 
        "type": "律诗", 
        "yun": "鱼"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "闻道楼居山色近，白云只在屋檐栖。", 
            "旧栽黄独如拳大，新种苍松与屋齐。", 
            "桂楫每随波上下，草堂恰似瀼东西。", 
            "太玄近日浑慵览，上有去年春燕泥。"
        ], 
        "title": "次金中孚韵寄陈一山鍊师六首 其一", 
        "type": "律诗", 
        "yun": "齐"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "有客苦吟生白发，常时得句似黄初。", 
            "牧羊旧识左元放，瘗鹤近临陶隐居。", 
            "石田岁晚惟收秫，野水秋深堪种鱼。", 
            "莫信文成能玩世，饭牛虚写腹中书。"
        ], 
        "title": "次金中孚韵寄陈一山鍊师六首 其二", 
        "type": "律诗", 
        "yun": "鱼"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "枕流亭下青山近，过雨岚光照碧窗。", 
            "宇宙黄尘清气少，江湖秋水白鸥双。", 
            "山中有客如孙楚，床下何人拜老庞。", 
            "犹喜山田多种秫，西成看酿酒盈缸。"
        ], 
        "title": "次金中孚韵寄陈一山鍊师六首 其三", 
        "type": "律诗", 
        "yun": "江"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "我识菌巢陈外史，辟谷几年餐日华。", 
            "烧丹每说勾漏令，妙墨能追蔡少霞。", 
            "案上阴符书柿叶，床头春瓮酿梅花。", 
            "也知别有沧洲趣，临水时时繫钓槎。"
        ], 
        "title": "次金中孚韵寄陈一山鍊师六首 其四", 
        "type": "律诗", 
        "yun": "麻"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "东海扬尘又几年，神山无地可求仙。", 
            "梦回禹穴勾无洞，身在仇池小有天。", 
            "几处丘原存马鬣，谁家圭组尚蝉联。", 
            "山中幸有桃源近，试买扁舟学弄泉。"
        ], 
        "title": "次金中孚韵寄陈一山鍊师六首 其五", 
        "type": "律诗", 
        "yun": "先"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "蓬莱高阁枕秋水，开窗正与碧山齐。", 
            "海东有信传青鸟，天上无书降紫泥。", 
            "药熟桐君时按谱，诗成木客夜分题。", 
            "醉来尚忆云房宿，几看阑干北斗低。"
        ], 
        "title": "次金中孚韵寄陈一山鍊师六首 其六", 
        "type": "律诗", 
        "yun": "齐"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "徵君久客厌城府，年来旋买碧山栖。", 
            "墙头薜荔秋阴合，屋角筼筜云影齐。", 
            "人言遗逸似柳下，我忆画图如竹西。", 
            "有约明年定相过，杖藜随处踏春泥。"
        ], 
        "title": "再次韵酬中孚时新卜筑优游洞中 其一", 
        "type": "律诗", 
        "yun": "齐"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "故人归隐优游洞，对客清谈似泰初。", 
            "旧栽露果猿能摘，新构云巢鹤共居。", 
            "市上三人传有虎，山中一月食无鱼。", 
            "汉庭当有公车召，莫学虞卿穷著书。"
        ], 
        "title": "再次韵酬中孚时新卜筑优游洞中 其二", 
        "type": "律诗", 
        "yun": "鱼"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "诸公衮衮登西掖，有客悠悠卧北窗。", 
            "当代人才殊不乏，如君国士谅难双。", 
            "风流江左闻诸谢，耆旧襄阳忆老庞。", 
            "见说山斋新酿熟，瓦盆能共倒秋缸。"
        ], 
        "title": "再次韵酬中孚时新卜筑优游洞中 其三", 
        "type": "律诗", 
        "yun": "江"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "黄金不解化丹砂，青镜时能点鬓华。", 
            "旧读春秋演繁露，近餐日月咽晨霞。", 
            "硬黄小字临章草，太白深杯对菊花。", 
            "好约安期羡门子，秋风海上觅星槎。"
        ], 
        "title": "再次韵酬中孚时新卜筑优游洞中 其四", 
        "type": "律诗", 
        "yun": "麻"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "懒从唐举问流年，且服黄精学散仙。", 
            "海上何人来看日，山中有客去朝天。", 
            "碧窗夜雨琪花落，金殿晨班玉笋联。", 
            "最忆蓬莱潘阁老，白云无梦到松泉。"
        ], 
        "title": "再次韵酬中孚时新卜筑优游洞中 其五", 
        "type": "律诗", 
        "yun": "先"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "碧山学道幽居好，新种筼筜绕屋齐。", 
            "客至时时尊有酒，春来日日醉如泥。", 
            "但须百斛斟云液，不用千金买月题。", 
            "却笑山公骑款段，秋风摇曳玉山低。"
        ], 
        "title": "再次韵酬中孚时新卜筑优游洞中 其六", 
        "type": "律诗", 
        "yun": "齐"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "忆昔公车徵待诏，束书岁晚起岩栖。", 
            "蓬莱望日三山近，阊阖倚云双阙齐。", 
            "当宁每承宣室问，退朝多在掖垣西。", 
            "山林此日惟高枕，畴念彤庭拜紫泥。"
        ], 
        "title": "三次韵奉简太史宋先生 其一", 
        "type": "律诗", 
        "yun": "齐"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "蚤岁能文赋子虚，挂冠甫见二毛初。", 
            "久依丹地朝王所，恒忆钧天梦帝居。", 
            "紫禁九关严虎豹，青山一榻注虫鱼。", 
            "汉家天禄新云构，刘向能忘旧校书。"
        ], 
        "title": "三次韵奉简太史宋先生 其二", 
        "type": "律诗", 
        "yun": "鱼"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "一舸秋风下大江，归来寄傲倚南窗。", 
            "平生诺重黄金百，有子才如白玉双。", 
            "进善旧师羊舌赤，退耕近学鹿门庞。", 
            "山田见说秋多秫，云液悬知酿满缸。"
        ], 
        "title": "三次韵奉简太史宋先生 其三", 
        "type": "律诗", 
        "yun": "江"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "太史在官多病久，几年簪笔侍金华。", 
            "上尝赐告踰三月，内锡黄封酝九霞。", 
            "退直不言温室树，归休每忆上林花。", 
            "云山未觉青宵远，星汉遥连海上槎。"
        ], 
        "title": "三次韵奉简太史宋先生 其四", 
        "type": "律诗", 
        "yun": "麻"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "帝乡一别又经年，却向丹丘访羽仙。", 
            "阊阖五云丹凤阙，江湖春水白鸥天。", 
            "儒林接武登群彦，官署弘文易旧联。", 
            "颇念草玄扬执戟，白头能复赋甘泉。"
        ], 
        "title": "三次韵奉简太史宋先生 其五", 
        "type": "律诗", 
        "yun": "先"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "东华晓漏听朝鸡，几见彤庭簇仗齐。", 
            "一夜榻前催草诏，九重天上降芝泥。", 
            "拜官西掖承殊渥，策士南宫忆旧题。", 
            "此日江湖殊恋阙，蓬莱北望五云低。"
        ], 
        "title": "三次韵奉简太史宋先生 其六", 
        "type": "律诗", 
        "yun": "齐"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "倾盖相逢见素心，别来梦隔楚云阴。", 
            "不惭下里巴人曲，几和南阳梁甫吟。", 
            "鸿雁书回千里远，鱼龙水落大江深。", 
            "双溪此夕知何夕，邂逅官曹又盍簪。"
        ], 
        "title": "次邓作霖韵三首（名士龙湖山人） 其一", 
        "type": "律诗", 
        "yun": "侵"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "十日春无一日晴，可堪折柳送君行。", 
            "遥知客舍闻鸡舞，尚忆宾兴赋鹿鸣。", 
            "恋阙几形青琐梦，还家共羡锦衣荣。", 
            "少陵老去孤忠在，定有新诗纪北征。"
        ], 
        "title": "次邓作霖韵三首（名士龙湖山人） 其二", 
        "type": "律诗", 
        "yun": "庚"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "故山亲舍白云间，岁晚移舟楚水湾。", 
            "一棹清风唯载月，孤篷落日更看山。", 
            "雪晴五老明双鬓，烟淡小孤深翠鬟。", 
            "讵羡还家荣昼锦，高堂自有綵衣斑。"
        ], 
        "title": "次邓作霖韵三首（名士龙湖山人） 其三", 
        "type": "律诗", 
        "yun": "删"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "一第功名负壮心，先鸣宁复记平阴。", 
            "乾坤又见朝周正，湖海谁怜尚越吟。", 
            "兵火十年双鬓改，家山千里暮云深。", 
            "汉庭未信冯唐老，青镜侵寻雪满簪。"
        ], 
        "title": "再次前韵赠别 其一", 
        "type": "律诗", 
        "yun": "侵"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "驰道尘香宿雨晴，故人春早帝京行。", 
            "雪消上苑林莺语，日上高冈有凤鸣。", 
            "宣室已闻召贾谊，辎车会见锡桓荣。", 
            "四方玉帛皆廷贡，不日王师罢远征。"
        ], 
        "title": "再次前韵赠别 其二", 
        "type": "律诗", 
        "yun": "庚"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "旧识匡庐罨画间，舣舟几梦落星湾。", 
            "卜居未遂东西瀼，招隐空怀大小山。", 
            "四海风尘求骏足，十年林壑閟烟鬟。", 
            "若为得似南山豹，雾雨何曾露一斑。"
        ], 
        "title": "再次前韵赠别 其三", 
        "type": "律诗", 
        "yun": "删"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "八咏溪山旧倚阑，十年湖海客毡寒。", 
            "重来已悟三生梦，老去难逢一笑欢。", 
            "草酌春风浮蚁酿，花瓷香露瀹龙团。", 
            "醉归一夜梅飞雪，愁绝江城画角残。"
        ], 
        "title": "次彦德广文元夕诗韵八首 其一", 
        "type": "律诗", 
        "yun": "寒"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "倚遍南楼十二阑，中天月白剑光寒。", 
            "六朝往事空陈迹，百岁相逢且尽欢。", 
            "汗马功名轻草檄，雕虫事业付蒲团。", 
            "山林钟鼎何须计，人世黄粱梦未残。"
        ], 
        "title": "次彦德广文元夕诗韵八首 其二", 
        "type": "律诗", 
        "yun": "寒"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "小雨苔花满石阑，东风帘幕晚生寒。", 
            "青云负我平生志，白首怀君旧日欢。", 
            "槐市夜归灯影乱，梅檐花落粉香团。", 
            "祗今寂寞山窗下，一榻松明耿夜残。"
        ], 
        "title": "次彦德广文元夕诗韵八首 其三", 
        "type": "律诗", 
        "yun": "寒"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "玉版乌丝界小阑，银钩光照墨花寒。", 
            "西堂梦草留佳句，北阙传柑诧合欢。", 
            "云屋醉归花气暖，月阶坐久树阴团。", 
            "挑灯又复翻青史，卫霍功名半纸残。"
        ], 
        "title": "次彦德广文元夕诗韵八首 其四", 
        "type": "律诗", 
        "yun": "寒"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "绿窗睡起怯凭阑，小立东风敌晚寒。", 
            "一笑尊前殊邂逅，百年身外几悲欢。", 
            "淡云螺岫横天末，落日鸥波点雪团。", 
            "何事休文尚诗瘦，镜中华发易彫残。"
        ], 
        "title": "节物惊心怕倚阑家山千里暮云寒桑田俛仰人间世菽水团栾梦里欢衡石事严宵漏尽博山香暖瑞烟团故人今日皆天上还有双鱼寄脍残 其一", 
        "type": "律诗", 
        "yun": "寒"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "北望神州倦倚阑，帝城三五尚馀寒。", 
            "玉堂夜直追残梦，金谷春游忆旧欢。", 
            "綵仗鸣驺骄马过，绛纱笼烛舞蛾团。", 
            "山城此夕浑愁绝，独对青灯待漏残。"
        ], 
        "title": "节物惊心怕倚阑家山千里暮云寒桑田俛仰人间世菽水团栾梦里欢衡石事严宵漏尽博山香暖瑞烟团故人今日皆天上还有双鱼寄脍残 其二", 
        "type": "律诗", 
        "yun": "寒"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "小楼醉起怕危阑，豪杰当年骨已寒。", 
            "汉武虚闻召徐乐，宇文肯复识高欢。", 
            "草荒陋巷车无迹，花满征袍锦作团。", 
            "昨夜壮游还入梦，苍龙观阙月初残。"
        ], 
        "title": "节物惊心怕倚阑家山千里暮云寒桑田俛仰人间世菽水团栾梦里欢衡石事严宵漏尽博山香暖瑞烟团故人今日皆天上还有双鱼寄脍残 其三", 
        "type": "律诗", 
        "yun": "寒"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "燕寝香凝画角阑，满庭月色不胜寒。", 
            "申辰我愧同年小，元夕君先此夜欢。", 
            "醉后传柑黄玉皱，尊前擘蟹紫膏团。", 
            "却怜杜老严公幕，独宿江城蜡炬残。"
        ], 
        "title": "正月十三日饮潘茂清家", 
        "type": "律诗", 
        "yun": "寒"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "十年烽火照吴中，环堵空怀一亩宫。", 
            "客舍惊乌翻夜月，宦途飞鹢退天风。", 
            "梁园宾客馀枚叟，楚国衣冠老白公。", 
            "昨夜壮游还入梦，东华日逐软尘红。"
        ], 
        "title": "次彦德广文迁居韵二首 其一", 
        "type": "律诗", 
        "yun": "东"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "蚤岁论文陋管中，策名曾拟荐南宫。", 
            "雕虫信巧徒淹日，画虎无成笑捕风。", 
            "待诏远惭金马客，学书翻愧白猿公。", 
            "夜窗误听鸡声舞，三尺龙光绕殿红。"
        ], 
        "title": "次彦德广文迁居韵二首 其二", 
        "type": "律诗", 
        "yun": "东"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "燕寝香凝画省中，日长铃阁静斋宫。", 
            "上台躔度联卿月，南国衣冠盛士风。", 
            "诸将策勋书太史，四方驰捷奏肤公。", 
            "陋儒拟制河清颂，梦笔生花夜吐红。"
        ], 
        "title": "次前韵简用和郎中 其一", 
        "type": "律诗", 
        "yun": "东"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "大江一带限天中，千古繁华六代宫。", 
            "虎踞龙蟠钟王气，天荒地老几秋风。", 
            "百年周礼存中国，九命桓圭锡上公。", 
            "闻道水犀严大阅，革车千乘薄蒐红。"
        ], 
        "title": "次前韵简用和郎中 其二", 
        "type": "律诗", 
        "yun": "东"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "上方台殿倚新晴，曾忆当年此地行。", 
            "松籁半天惊雨过，竹窗中夜听泉鸣。", 
            "黄金未炼丹砂就，青镜先催白发生。", 
            "欲访旧游还自笑，故山猿鹤肯相迎。"
        ], 
        "title": "次苏平仲编修北山记游韵二十四首 其一", 
        "type": "律诗", 
        "yun": "庚"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "梯航重译会京都，喜见皇风冒海隅。", 
            "郏鄏万年新定鼎，玉关千里罢飞刍。", 
            "匡时有志随群彦，学道无成惜壮图。", 
            "已遂鹪鹩一枝愿，春风宁羡上林乌。"
        ], 
        "title": "次苏平仲编修北山记游韵二十四首 其二", 
        "type": "律诗", 
        "yun": "虞"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "丞相祠堂一径深，百年宰木尚阴阴。", 
            "朝端又见新黄阁，天上长悬旧羽林。", 
            "祖逖中原应有恨，孔明梁父谩长吟。", 
            "神州在望空回首，落日青山澹暮岑。"
        ], 
        "title": "次苏平仲编修北山记游韵二十四首 其三", 
        "type": "律诗", 
        "yun": "侵"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "桃花源洞石梁低，间有渔郎此路迷。", 
            "白鹤归来作人语，苍松种久与云齐。", 
            "水深夜壑藏金室，雨过春泥印虎蹄。", 
            "共说前冈更幽绝，谁能结屋事岩栖。"
        ], 
        "title": "次苏平仲编修北山记游韵二十四首 其四", 
        "type": "律诗", 
        "yun": "齐"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "晓入禅关千里深，上方高处访丛林。", 
            "行穿萝磴云生屐，笑拂松花露满襟。", 
            "华表鹤归千里久，灵湫龙蛰半岩阴。", 
            "乱离学道嗟迟暮，头白侵寻负壮心。"
        ], 
        "title": "次苏平仲编修北山记游韵二十四首 其五", 
        "type": "律诗", 
        "yun": "侵"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "新筑茅堂江水东，开轩日日看晴峰。", 
            "百年世事如蓬转，三月春光似酒浓。", 
            "乍可前川閒问柳，谁能绝壑暮餐松。", 
            "北窗睡起闻啼鸟，差胜东华听晓钟。"
        ], 
        "title": "次苏平仲编修北山记游韵二十四首 其六", 
        "type": "律诗", 
        "yun": "冬"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "矫首钟山澹暮烟，帝乡一别又经年。", 
            "玉堂夜直如天上，丹地春来梦日边。", 
            "西掖故人应好在，北窗无事且高眠。", 
            "兴来忽忆参寥约，杖策同参玉版禅。"
        ], 
        "title": "次苏平仲编修北山记游韵二十四首 其七", 
        "type": "律诗", 
        "yun": "先"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "空山茅屋掩柴门，独鹤归来自不群。", 
            "有客日边同步武，何人林下更移文。", 
            "石田黄独荒春雨，涧壑苍松起暮云。", 
            "便好深居绝还往，世间黜陟不须闻。"
        ], 
        "title": "次苏平仲编修北山记游韵二十四首 其八", 
        "type": "律诗", 
        "yun": "文"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "神仙楼阁倚晴空，高下轩窗面面通。", 
            "万叠好山如画里，一声长啸落云中。", 
            "海天未返乘槎客，洞口常逢采药翁。", 
            "欲访蓬莱仙路杳，无由缩地似壶公。"
        ], 
        "title": "次苏平仲编修北山记游韵二十四首 其九", 
        "type": "律诗", 
        "yun": "东"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "清朝鹓鹭日相陪，却伴空山独鹤回。", 
            "三月春风辞绛阙，百年姓字在丹台。", 
            "天空霓节云间下，日落星槎海上来。", 
            "闻道蓬莱又清浅，三山东望好浮杯。"
        ], 
        "title": "次苏平仲编修北山记游韵二十四首 其十", 
        "type": "律诗", 
        "yun": "灰"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "紫皇宫殿枕岩幽，星斗阑干在上头。", 
            "玉局悬崖称福地，青山绕屋似罗浮。", 
            "云间瀑布千年落，洞口丹光白日流。", 
            "浮世黄尘方眯目，秪应吾道付沧洲。"
        ], 
        "title": "次苏平仲编修北山记游韵二十四首 其十一", 
        "type": "律诗", 
        "yun": "尤"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "精蓝结构自前朝，金地庄严映绮寮。", 
            "台殿四时常五色，觚棱初日绚重霄。", 
            "黄龙听法空山静，白马驮经故国遥。", 
            "尚忆禅房曾借榻，松声午夜撼江潮。"
        ], 
        "title": "次苏平仲编修北山记游韵二十四首 其十二", 
        "type": "律诗", 
        "yun": "萧"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "北窗睡起正无聊，日转閒阶树影交。", 
            "恰恰一莺啼午梦，飞飞双燕定新巢。", 
            "丹青佛寺藏山崦，白壁人家傍水坳。", 
            "随分春风且行乐，青云得意莫相嘲。"
        ], 
        "title": "次苏平仲编修北山记游韵二十四首 其十三", 
        "type": "律诗", 
        "yun": "肴"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "枕流亭子碧山围，石涧桥危过客稀。", 
            "流水落花春自老，湿云栖树晚犹飞。", 
            "山人和露收松子，木客临池制芰衣。", 
            "欲向丹崖同采药，黄精雨后渐应肥。"
        ], 
        "title": "次苏平仲编修北山记游韵二十四首 其十四", 
        "type": "律诗", 
        "yun": "微"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "浣花溪上筑茅堂，好客过从只漫郎。", 
            "白露飞来汀草碧，鳜鱼初上柳花香。", 
            "放舟日日钓春雨，按剑时时惜夜光。", 
            "好罢丝纶閒袖手，世间陆海事茫茫。"
        ], 
        "title": "次苏平仲编修北山记游韵二十四首 其十五", 
        "type": "律诗", 
        "yun": "阳"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "嘉遁幽人在涧阿，饭牛中夜独商歌。", 
            "光风霁月时时有，野水閒云处处多。", 
            "屋外好山浑似画，门前芳草渐成窝。", 
            "人生得意须行乐，百岁光阴能几何。"
        ], 
        "title": "次苏平仲编修北山记游韵二十四首 其十六", 
        "type": "律诗", 
        "yun": "歌"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "小池春水涨微澜，把酒临风且尽欢。", 
            "三月韶光付流水，百年心事几凭阑。", 
            "劳生已信儒冠误，阅世方知蜀道难。", 
            "得失由来会天定，雨云翻覆谩多端。"
        ], 
        "title": "次苏平仲编修北山记游韵二十四首 其十七", 
        "type": "律诗", 
        "yun": "寒"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "故人天上辍朝班，日向云林载酒还。", 
            "阊阖九重天帝所，蓬莱方丈道家山。", 
            "一年春色二分过，百岁浮生几日閒。", 
            "颇怪沧洲陈逸士，抗尘时复到人间。"
        ], 
        "title": "次苏平仲编修北山记游韵二十四首 其十八", 
        "type": "律诗", 
        "yun": "删"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "金陵双阙屹岧峣，台殿参差上九霄。", 
            "阊阖五云浮王气，石城午夜撼江潮。", 
            "中华文物衣冠盛，上苑春风莺燕娇。", 
            "四海梯航效庭贡，信知干羽格三苗。"
        ], 
        "title": "次苏平仲编修北山记游韵二十四首 其十九", 
        "type": "律诗", 
        "yun": "萧"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "金华山下旧松扃，曾读黄庭究始青。", 
            "丹壑有时仍羽驾，青霄白日降云軿。", 
            "千年福地人间少，九奏钧天梦里听。", 
            "太史周南尚留滞，何时扈从禅云亭。"
        ], 
        "title": "次苏平仲编修北山记游韵二十四首 其二十", 
        "type": "律诗", 
        "yun": "青"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "丹砂未就二毛新，却向名山访异人。", 
            "庭下樵夫讶种放，山中羽客似吴筠。", 
            "看云日日浮松酿，临水时时正葛巾。", 
            "欲向桃源营草阁，故人还许卜比邻。"
        ], 
        "title": "次苏平仲编修北山记游韵二十四首 其二十一", 
        "type": "律诗", 
        "yun": "真"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "少日论文似马迁，要将勋业勒燕然。", 
            "青云无力追才彦，黄卷穷年对圣贤。", 
            "老去肯为题柱客，时来惧作出山泉。", 
            "东风昨夜吹芳草，又见西楼斗柄旋。"
        ], 
        "title": "次苏平仲编修北山记游韵二十四首 其二十二", 
        "type": "律诗", 
        "yun": "先"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "谩说桃源别有天，人间无地息尘缘。", 
            "黄粱未觉三生梦，白日难谋一醉眠。", 
            "浮世秪今方尚白，故人何日共谈玄。", 
            "山林已遂幽栖志，底用烧丹更学仙。"
        ], 
        "title": "次苏平仲编修北山记游韵二十四首 其二十三", 
        "type": "律诗", 
        "yun": "先"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "十日春无一日晴，兴来骑马出江城。", 
            "隔林黄鸟间关语，夹道青山次第迎。", 
            "流水落花春自老，虚堂梦草夜偏清。", 
            "明朝又作红尘客，惭愧浮云去就轻。"
        ], 
        "title": "次苏平仲编修北山记游韵二十四首 其二十四", 
        "type": "律诗", 
        "yun": "庚"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "粉署凝香画省中，归来一笑大江空。", 
            "客星躔度连卿月，王国衣冠盛士风。", 
            "玉帛四夷重译贡，车书一统万方同。", 
            "东华门外尘如海，尚忆天街踏软红。"
        ], 
        "title": "次平仲酬唐宗鲁侍郎韵二首 其一", 
        "type": "律诗", 
        "yun": "东"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "十载怀人寄梦中，愁来咄咄谩书空。", 
            "黄尘有恨非今日，白首论心见古风。", 
            "市道交情多雨散，士林高论亦雷同。", 
            "岁寒自昔期松柏，莫学春花旦暮红。"
        ], 
        "title": "次平仲酬唐宗鲁侍郎韵二首 其二", 
        "type": "律诗", 
        "yun": "东"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "二龙绝漠竟流离，五马浮江势尚危。", 
            "北上忠臣生白发，东南兴运止黄旗。", 
            "新亭谁洒中原泪，大厦良非一木支。", 
            "落日湖光明埤堄，凤箫遥应角声悲。"
        ], 
        "title": "追和子昂学士鄂王坟韵", 
        "type": "律诗", 
        "yun": "支"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "鹤书岁晚下岩扃，千里迢迢去上京。", 
            "春事又从今日始，月华犹是故乡明。", 
            "愁来无复闻鸡舞，酒醒生憎听雁声。", 
            "独喜归心似潮水，夜来又过富阳城。"
        ], 
        "title": "丙辰立春日留钱塘", 
        "type": "律诗", 
        "yun": "庚"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "老去情怀厌雨声，篷窗晓起坐新晴。", 
            "云间一鹤从天下，江上群山照眼明。", 
            "身世悠悠浑是梦，客乡事事总关情。", 
            "白头竟为徵书起，深愧当年鲁两生。"
        ], 
        "title": "江上雨晴晓望", 
        "type": "律诗", 
        "yun": "庚"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "荒池斜日暝云阴，独立空山泪满襟。", 
            "遗老能言当日事，寒泉犹照死时心。", 
            "百年妻子皆鱼腹，一代山河竟陆沉。", 
            "故国春风又芳草，秪应遗恨九原深。"
        ], 
        "title": "观尽忠池拜余忠宣公墓", 
        "type": "律诗", 
        "yun": "侵"
    }, 
    {
        "author": "童冀", 
        "era": "明", 
        "subtype": "七言律诗", 
        "text": [
            "楚天云淡雨初收，江上南风五月秋。", 
            "胜槩几年怀赤壁，宦游今日过黄州。", 
            "乾坤故物青山在，岁月无情逝水流。", 
            "白首此身千里外，登临不尽古今愁。"
        ], 
        "title": "过黄州", 
        "type": "律诗", 
        "yun": "尤"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "谡谡寒声古殿松，来从天竺饱霜封。", 
            "将因问法调狂象，怪底非时起蛰龙。", 
            "鳞甲怒蟠多宝塔，枝柯分列五家宗。", 
            "故山亦有盘桓树，不是攒眉为听钟。"
        ], 
        "title": "嘉禾八日同总宪东里贺纳言中冷刘翰撰胤平天观寺观", 
        "type": "律诗", 
        "yun": "冬"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "不惜残肌喷病姑，人间有此禁方无。", 
            "锦车为御周申甫，丹诏重褒女丈夫。", 
            "天上麒麟朝魏阙，云端鸡犬驻洪都。", 
            "祝觞一卷援神契，侑以真形华岳图。"
        ], 
        "title": "廉宪王母诰封张太恭人七十寿诗张太恭人刲股血诚神明降鉴天子既表怀清之宅复疏观察之恩荣名所归吉祥来集兹大夫盟府纪功祝釐竣事正当太夫人七帙设帨之辰是日也白华朱萼赓束晢之诗青鸟丹砂受西池之箓九牧之中三乐咸备诗以为贺", 
        "type": "律诗", 
        "yun": "虞"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "凌云材料化人营，锡瑞鸣珂意气生。", 
            "雅尚肯骄三太贵，恩华曾历四朝平。", 
            "悠然凤吹怀仙引，不尽鸿冥扈圣情。", 
            "十二楼台迷处所，惟馀星使得知名。"
        ], 
        "title": "太傅都尉万瞻明先生移居赐第诗以贺", 
        "type": "律诗", 
        "yun": "庚"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "圣主求忠孝德门，词臣报母藉君恩。", 
            "遥将綵服娱双寿，直秉丹心奉至尊。", 
            "花发掖垣高北阮，云开天际接西昆。", 
            "明光起草旂常业，何限慈闱乐事蕃。"
        ], 
        "title": "寿阮给谏太孺人九十封孺人七十", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "苃棠南国最怀恩，何幸联班奉至尊。", 
            "见说虞巡凭画象，宁论于室应高门。", 
            "阳春有曲人难和，云梦涵秋气可吞。", 
            "圣主得贤频问履，新承天宠露华温。"
        ], 
        "title": "大司寇秦六胡老公祖考绩承恩诗以为贺", 
        "type": "律诗", 
        "yun": "元"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "清世家声万石参，占星岱北斗之南。", 
            "似从彪史开班掾，又溯龙门到马谈。", 
            "鲁国诗书归大雅，汉官遗从启遗函。", 
            "拟将银管编家谱，有道碑文岂得惭。"
        ], 
        "title": "葛赠公专祠诗 其一", 
        "type": "律诗", 
        "yun": "覃"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "左掖高名自象贤，共言表海太公先。", 
            "迹因不朽堪千古，知有无涯足大年。", 
            "蘋藻并随洙水荐，丹砂或化稚川玄。", 
            "辽城何日归来鹤，宁待招魂宋玉篇。"
        ], 
        "title": "葛赠公专祠诗 其二", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "玉堂清范似金堂，姜女班随谌母行。", 
            "秀出羽毛丹是穴，阅来陵谷郁为岗。", 
            "九如介寿歌松柏，六帙冰心照雪霜。", 
            "不待潘舆驰凤阙，朱阳原说白云乡。"
        ], 
        "title": "寿姜母贺孺人六十初度", 
        "type": "律诗", 
        "yun": "阳"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "南极星光似斗缠，掖垣花并绛衣鲜。", 
            "黄金几散鸱夷子，白社同尊畏垒贤。", 
            "双掌恩华明主赐，九还真诀至人传。", 
            "祝觞漫进鸠头杖，陈取青蒲献纳篇。"
        ], 
        "title": "寿王黄门封君", 
        "type": "律诗", 
        "yun": "先"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "亢村自昔产人豪，吏部文章北斗高。", 
            "卿月辉辉膺异数，晨星落落此同袍。", 
            "壮猷不尽汾阳意，雅量宁虚郭泰褒。", 
            "闻说还丹有真诀，不令青鬓点霜毛。"
        ], 
        "title": "寿郭光山太仆", 
        "type": "律诗", 
        "yun": "豪"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "归舟初逗广陵涛，却忆联衡意气豪。", 
            "执法星占三独坐，人伦月旦九方皋。", 
            "谈深漏下更银烛，壶尽墙头过浊醪。", 
            "如此风尘论交态，何殊猿鹤共蓬蒿。"
        ], 
        "title": "寄怀总宪张华东", 
        "type": "律诗", 
        "yun": "豪"
    }, 
    {
        "author": "董其昌", 
        "era": "明", 
        "subtype": "七言律诗", 
        "text": [
            "唐家恊相汉图章，曾向宫端进寿觞。", 
            "庭际种兰思谢传，吟边泛柏拟共姜。", 
            "凤毛等是金为友，鹊起终看玉作堂。", 
            "顾我词林旧宾客，怀清无复感沧桑。"
        ], 
        "title": "寿唐母吴太君六十", 
        "type": "律诗", 
        "yun": "阳"
    }, 
    {
        "author": "程通", 
        "era": "明", 
        "subtype": null, 
        "text": [
            "太极昔未判，一气浑浑然。", 
            "清浊既已分，万象何昭宣。", 
            "高者为天为日月，下者为地为山川。", 
            "其间昆虫与草木，林林总总几万千。", 
            "若夫禀二仪之秀气，夺万物之精妍。", 
            "生具四端备百行，虚灵挺秀为人焉。", 
            "中有最灵与最秀，首出庶类惟圣为能全。", 
            "天生圣人岂徒尔，亶聪明作元后父母乎黎元。", 
            "大哉吾王继立极，聪明卓冠天下先。", 
            "神圣广运尧荡荡，日新夕惕汤乾乾。", 
            "躬翊明主膺大任，统一六合清三边。", 
            "大开明堂受朝贡，东夷西戎南蛮北狄，万国玉帛来源源。", 
            "鞭策唐宋轶秦汉，进与虞周三代为比肩。", 
            "上天眷命益用懋，福禄胤祚恒绵延。", 
            "龙子龙孙自有种，金枝玉叶春相鲜。", 
            "分茅胙土法古制王章，九爵衮冕光蝉联。", 
            "秦都关中晋云内，荆衡齐代并幽燕。", 
            "下逮岷峨巴蜀二十有馀国，莫不犬牙相制唇齿相牵连。", 
            "眷兹辽阳作巨镇，提封千里际海堧。", 
            "坐临高丽控朔漠，襟带潮海通云烟。", 
            "吾君奉诏莅兹国，措置社稷磐石坚。", 
            "春秋祀事竭诚敬，抚恤黎庶加慈怜。", 
            "辽天雨露洒，湛恩及蜎翾。", 
            "恪遵王度靡颇僻，佩服祖训常恭虔。", 
            "乃文乃武才兼济，惟精惟一学更专。", 
            "横槊跨马耀威武，投戈讲艺宏经筵。", 
            "况有如貔如虎桓桓之将士，又有如鸳如鸾之英贤。", 
            "同寅协恭赞厥美，夙兴夜寐相周旋。", 
            "皇风清夷海宇靖，伫见民庶高枕皆安眠。", 
            "行者愿出于吾途，居者愿列于吾廛。", 
            "仕者愿立于吾朝，耕者愿业于吾田。", 
            "尧民何皞皞，周道何平平。", 
            "牧童牛背歌，日夕腾垓埏。", 
            "岂不见东平苍竹帛，千古芳名传。", 
            "又不见城阳章功绩，万载金石镌。", 
            "吾君仁德早拔萃，彼二者不得专美于其前。", 
            "欣逢令旦当今日，正是二月中和天。", 
            "祥云裁锦弄晓霁，扶桑暖旭高枝悬。", 
            "一元坱圠妙化育，品汇孰不归陶甄。", 
            "遐迩臣邻率欢贺，承筐篚厥黄与玄。", 
            "綵杖缀班森玉笋，绛纱笼烛烧金莲。", 
            "醉路宫花压帽重，迎风象管鸣繁弦。", 
            "上林流莺听睆睍，翻阶舞鹤看𨆩跹。", 
            "葡萄满斟光禄酒，蟠桃佳宴瑶池仙。", 
            "太平盛事亲幸睹，直欲播颂焉得巨笔如长椽。", 
            "区区韦布士，词馆叨备员。", 
            "既乏八斗才，安用五色笺。", 
            "但歌天保诗，答此鹿鸣篇。", 
            "愿祝吾君寿如山，山高翠拔闾阜巅。", 
            "愿祝吾君福如水，水长玉挂双峰泉。", 
            "闾山泉水高远亘今古，愿祈国祚相与悠久亿万千斯年。"
        ], 
        "title": "古风庆王寿", 
        "type": "古风", 
        "yun": null
    }, 
    {
        "author": "程通", 
        "era": "明", 
        "subtype": null, 
        "text": [
            "河头杨柳青丝丝，临河送别攀柳枝。", 
            "百官骑从密如雨，何异画工图画之。", 
            "举鞭欲发向南去，极目天台渺何处。", 
            "担头诗卷灿可观，铁网捲去珊瑚树。", 
            "羡君富贵归故乡，衣锦白马春昼光。", 
            "丈夫壮志有如此，忠孝两尽名斯扬。", 
            "兹行不负平生愿，奚惜风霜经历遍。", 
            "百年丘陇顿生辉，九族宗姻重会面。", 
            "追忆离家六七年，归来松菊犹依然。", 
            "何妨斗酒悦情话，掀髯一笑东风前。", 
            "琼台双阙虽云好，未许优游直终老。", 
            "祗恐王庭注目长，东书早上江南道。"
        ], 
        "title": "送项公回浙江祭祖 其一", 
        "type": "古风", 
        "yun": null
    }, 
    {
        "author": "程通", 
        "era": "明", 
        "subtype": null, 
        "text": [
            "冰霜严冬月在丑，客邸萧条独株守。", 
            "掩卷暂向桥门行，忽然遇我平生友。", 
            "掀髯一笑临风前，殷勤询问同携手。", 
            "举杯聊慰别来思，夜雨西窗频话旧。", 
            "况复遗我蒙山茶，亦欲报之乏琼玖。", 
            "明朝送别龙江头，一首新诗一卮酒。", 
            "来时密雪绽红梅，归路东风舞官柳。", 
            "到家如见交游者，道我问讯今安否。"
        ], 
        "title": "送唐孟实还绩溪", 
        "type": "古风", 
        "yun": null
    }, 
    {
        "author": "程通", 
        "era": "明", 
        "subtype": null, 
        "text": [
            "朝望天南云，暮思北堂老。", 
            "展转不得寐，恻然伤怀抱。", 
            "有梦到门闾，宛然见萱草。", 
            "秋风忽披拂，颜色宁复好。", 
            "觉来坐蓬窗，忧心有如捣。", 
            "泪坠沾衣裳，天空月正皎。"
        ], 
        "title": "梦萱吟", 
        "type": "古风", 
        "yun": null
    }, 
    {
        "author": "程通", 
        "era": "明", 
        "subtype": null, 
        "text": [
            "三载官南闽，寸心恋北阙。", 
            "玉佩朝龙颜，斑衣迎鹤发。", 
            "山青云自閒，梅黄雨初歇。", 
            "别后天一方，相思共明月。"
        ], 
        "title": "送朱大使朝京回迎父往福建任所", 
        "type": "古风", 
        "yun": "月"
    }, 
    {
        "author": "程通", 
        "era": "明", 
        "subtype": null, 
        "text": [
            "岁聿云暮，雨雪霏霏，君辞璧水将焉归。", 
            "片帆缥缈过龙江，龙江勿游荡，重闱倚门望。"
        ], 
        "title": "送詹观归省 其一", 
        "type": "古风", 
        "yun": null
    }, 
    {
        "author": "程通", 
        "era": "明", 
        "subtype": null, 
        "text": [
            "岁聿云暮，雨雪载涂，君辞璧水将焉徂。", 
            "片帆缥缈过柬吴，东吴勿盘桓，急归为问安。"
        ], 
        "title": "送詹观归省 其二", 
        "type": "古风", 
        "yun": null
    }, 
    {
        "author": "程通", 
        "era": "明", 
        "subtype": null, 
        "text": [
            "岁聿云暮，雨雪其雱，君辞璧水归故乡。", 
            "片帆缥缈谷溪傍，溪傍冻不流，行人此停舟。"
        ], 
        "title": "送詹观归省 其三", 
        "type": "古风", 
        "yun": null
    }, 
    {
        "author": "程通", 
        "era": "明", 
        "subtype": null, 
        "text": [
            "东风收积雨，旭日丽江城。", 
            "青丝系玉壶，送客上神京。", 
            "春阳散淑气，高柳啼新莺。", 
            "相携一杯酒，展此平生情。", 
            "如何别我去，迢递尊王臣。", 
            "征车随短剑，祖帐开长亭。", 
            "当杯易为别，后时那可盟。", 
            "回首客窗梦，关河共月明。"
        ], 
        "title": "送舒侍御", 
        "type": "古风", 
        "yun": null
    }, 
    {
        "author": "程通", 
        "era": "明", 
        "subtype": null, 
        "text": [
            "昔别在京国，今逢汉水湄。", 
            "十年又相见，倏忽又别离。", 
            "河山淑气转，桃李春风吹。", 
            "抚景岂不乐，而与故交违。", 
            "驱车向何许，还望东南驰。", 
            "留君不可住，送君一凄其。", 
            "寂寞羁旅中，殷勤劝一卮。", 
            "分手无以赠，聊此凉薄辞。"
        ], 
        "title": "送夏佥宪", 
        "type": "古风", 
        "yun": null
    }, 
    {
        "author": "程通", 
        "era": "明", 
        "subtype": null, 
        "text": [
            "幽人抱道翚山麓，临涧手植千朵菊。", 
            "石涧水溢涌金波，灿烂光射幽人屋。", 
            "餐英酌泉避俗諠，笑傲翚山无宠辱。", 
            "适尔群芳摇落时，幽香喜喷满东篱。", 
            "閒将白眼看尘世，细和渊明归去辞。"
        ], 
        "title": "菊涧歌寄赠许子", 
        "type": "古风", 
        "yun": null
    }, 
    {
        "author": "程通", 
        "era": "明", 
        "subtype": null, 
        "text": [
            "赵氏子艺孝且贤，读书胄监当青年。", 
            "深念重闱垂鹤发，白云缥缈家三千。", 
            "定省久疏旷，旦暮心悁悁。", 
            "摅情达天子，优诏许言旋。", 
            "临风把酒别师友，马首西向敲金鞭。", 
            "归路梅花发清馥，到家桃李争春妍。", 
            "上堂奉甘旨，綵衣舞𨆩跹。", 
            "椿萱照丹桂，斯乐何如焉。", 
            "愿言奉欢有馀力，青灯黄卷尤精研。", 
            "寸草春晖志已遂，好树勋业青云边。"
        ], 
        "title": "送赵子艺归侍", 
        "type": "古风", 
        "yun": "先"
    }, 
    {
        "author": "程敏政", 
        "era": "明", 
        "subtype": null, 
        "text": [
            "朝看红云出东海，暮看红日沈西山。", 
            "西沈东出不自已，行人到此伤心颜。", 
            "家居徽歙间，身缀蓬莱班。", 
            "南亲闱兮北帝阙，古来忠孝两难尽，此途此去终来还。", 
            "仰天戴日歌一曲，不觉清泪流潸潸。"
        ], 
        "title": "日出入行", 
        "type": "古风", 
        "yun": "删"
    }, 
    {
        "author": "程敏政", 
        "era": "明", 
        "subtype": null, 
        "text": [
            "我爱东阿王，翩翩贵公子。", 
            "虽读万卷书，日日弄文史。", 
            "已乖弟兄好，更遂君臣理。", 
            "盗汉者何人，胡不相谏止。", 
            "所以大道行，重义不重死。", 
            "凄凉豆箕咏，掩卷吾不齿。", 
            "当年开国地，寂寞小山趾。", 
            "谅哉朱昱心，千载有馀耻。"
        ], 
        "title": "东阿王", 
        "type": "古风", 
        "yun": "纸"
    }, 
    {
        "author": "程敏政", 
        "era": "明", 
        "subtype": null, 
        "text": [
            "行人朝行峄山下，山色凌寒翠堪把。", 
            "秀峰斗绝倚穹霄，复岭蜿蜒走平野。", 
            "路傍岩石亦崄巇，上似熊罴下牛马。", 
            "征夫为我一一言，数十残碑尚堪打。", 
            "不知何代帝王来，驰道犹存古砖瓦。", 
            "灵湫一眼透山巅，时有风雷起长夏。", 
            "土老能占絮帽云，刻日甘霖应时洒。", 
            "于中胜境难具论，洞府多藏石尊斝。", 
            "入眼方知造化工，披图始觉丹青假。", 
            "蹇予素乏尘中缘，最是平生爱山者。", 
            "驱驰未暇一登临，浩荡襟怀向谁泻。", 
            "思将短曲慰山灵，安得长才继骚雅。"
        ], 
        "title": "峄山歌", 
        "type": "古风", 
        "yun": "马"
    }, 
    {
        "author": "程敏政", 
        "era": "明", 
        "subtype": null, 
        "text": [
            "自我为近臣，块坐今几春。", 
            "出门将何之，引躅随他人。", 
            "南行二十日，但喜邮亭匀。", 
            "渡淮宿濠梁，亹亹夜问津。", 
            "晓入定远山，四顾惊荒榛。", 
            "人言此道非，迂远难具陈。", 
            "跋马重叹息，寒日吹沙尘。", 
            "古来贤达士，岐路多沾巾。", 
            "安得指南车，慰此长途身。"
        ], 
        "title": "凤阳南行失道误趍定远", 
        "type": "古风", 
        "yun": "真"
    }, 
    {
        "author": "程敏政", 
        "era": "明", 
        "subtype": null, 
        "text": [
            "壁立万仞清流山，横截万古清流关。", 
            "人间险固不可少，老天生此青孱颜。", 
            "平生细读五朝史，柴郎亦是奇男子。", 
            "斩关缚取二将军，点捡真人入驱使。", 
            "我来吊古当穷冬，阴崖草木号天风。", 
            "当时战处杳无迹，惟有明月留山中。", 
            "圣代车书会同久，此地无劳置官守。", 
            "长歌一曲下关来，夜市还沽酿泉酒。"
        ], 
        "title": "月夜渡清流关", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "自从删述来，诗道几更变。", 
            "骚些无遗声，汉魏起群彦。", 
            "谢绝及宋沈，入眼已葱茜。", 
            "颓波日东驰，李杜出而殿。", 
            "当时多浑成，岂必事精鍊。", 
            "云胡倡唐音，趍者若邮传。", 
            "坐令诗道衰，花月动相眩。", 
            "千载宛陵翁，惟我独歆羡。", 
            "翁词最古雅，翁才亦丰赡。", 
            "一代吟坛中，张主力不勌。", 
            "遂使天地间，留此中兴卷。", 
            "如何近代子，落落寡称善。", 
            "纷纭较唐宋，甄取失良贱。", 
            "无乃久浸淫，曾靡得真见。", 
            "渺渺岁将夕，南来宛陵县。", 
            "顿首升翁堂，松竹犹眷眷。", 
            "感慨抚陈迹，江水一再奠。", 
            "我心夙景仰，我学诚袜线。", 
            "上想三百篇，斯境复谁荐。"
        ], 
        "title": "宿宛陵书院", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "贱子来何时，倏焉戒晨装。", 
            "王程难久滞，俛首辞高堂。", 
            "哽咽不敢啼，惧我亲情伤。", 
            "踯躅县东门，涕下沾衣裳。", 
            "回思古之人，仕者不出乡。", 
            "自从封建废，坐使亲义戕。", 
            "我生竟何成，去住心徬徨。", 
            "春阴澹如染，遥山郁相望。", 
            "愿保忠孝期，桑梓生辉光。"
        ], 
        "title": "二月一日辞亲赴京出休宁东门", 
        "type": "古风", 
        "yun": "阳"
    }, 
    {
        "author": "程敏政", 
        "era": "明", 
        "subtype": null, 
        "text": [
            "辞家已三日，夜泊苍山矶。", 
            "遥看月仰瓦，星斗何依稀。", 
            "玄云忽四合，黯尔灯无辉。", 
            "孤眠觉有异，起坐披裳衣。", 
            "长风挟雷电，雨若天瓢挥。", 
            "万响凛不测，势恐孤篷飞。", 
            "船头屡低昂，知是江波肥。", 
            "移床避罅漏，客心转凄危。", 
            "古云行路难，此语良不非。", 
            "悄然百忧集，君父难两违。", 
            "裁诗记所遭，胡宁不怀归。"
        ], 
        "title": "宿河上岭入夜风雨大作", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "东崖瀑布如玉龙，西崖瀑布如白虹。", 
            "千寻之势不可杀，交飞乱落清泠中。", 
            "小声万骑驱元戎，大声五夜鞭雷公。", 
            "初疑武丁举斧开崆峒，石髓流出青山空。", 
            "又疑海若上借愁天工，鬼窟遂与银河通。", 
            "北舟直下桐川东，一江春水摇春风。", 
            "推篷左右忽见此，顿清百岁尘埃胸。", 
            "迹愧庄生为世笼，才非李白忧诗穷。", 
            "一杯酹水一自酌，安得凌虚浩然与尔争豪雄。"
        ], 
        "title": "严州东下两山高崖瀑布以百十数", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "前舟已过青山趾，后舟犹驻沧江涘。", 
            "得风未可遽凌人，同在江湖作舟子。", 
            "欲去不去心茫然，耳畔彷佛闻鸣舷。", 
            "须臾相见谢相候，并行不碍波中天。", 
            "君不见前舟独行方坐啸，后舟向晚终须到。", 
            "又不见后舟载比前舟轻，反过前舟三日程。", 
            "活计平生系征舸，但愿风潮共安妥。", 
            "不惜朝朝望后舟，他人岂必相忘我。"
        ], 
        "title": "望后舟", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "长风吹山矶，落日下京口。", 
            "桓桓魏将军，庙食此邦久。", 
            "土马剩仪卫，金书炫庭牖。", 
            "忠义夙所钦，再拜酹江酒。", 
            "忆当宋社南，君臣窜身走。", 
            "将军起田间，意气最雄﨣。", 
            "孤城江海上，日日事攻守。", 
            "中原天弗畀，竟为敌所有。", 
            "前旌晓不扬，雄剑夜空吼。", 
            "何人始召乱，志士徒殒首。", 
            "当时百战场，荒落见沙柳。", 
            "千里几兴废，激烈史官手。"
        ], 
        "title": "谒京口魏胜将军庙", 
        "type": "古风", 
        "yun": "有"
    }, 
    {
        "author": "程敏政", 
        "era": "明", 
        "subtype": null, 
        "text": [
            "﨣﨣陈将军，平江始开国。", 
            "少年八石弓，勇气屡破贼。", 
            "朅逢中兴主，得附升天翼。", 
            "当宁念丰镐，京邑望南北。", 
            "安得萧与韩，晏岁足兵食。", 
            "将军家合肥，老大谙稼穑。", 
            "一朝被简知，舞蹈奉明敕。", 
            "建牙淮水阳，诸路尽承式。", 
            "孜孜竭众智，疏凿靡馀力。", 
            "廒庾便交挽，堤闸济危啬。", 
            "艘舸随浅深，湖坝几通塞。", 
            "百年民力苏，万里海涛息。", 
            "居然奠东南，不复困供亿。", 
            "将军去几时，寝庙见颜色。", 
            "火旗与云马，夜下不可测。", 
            "父老说遗事，往往动遐忆。", 
            "征夫多苦辛，国本在培植。", 
            "贤孙今代将，当复守成则。", 
            "东风吹客舟，清口日初昃。", 
            "公忠夙所钦，再拜读铭刻。"
        ], 
        "title": "怀贤诗二章 其一 平江伯陈恭襄公", 
        "type": "古风", 
        "yun": "职"
    }, 
    {
        "author": "程敏政", 
        "era": "明", 
        "subtype": null, 
        "text": [
            "周公起江右，历官大司空。", 
            "文章夙有志，尝叩蓬莱宫。", 
            "愿藉九天宠，致身列宿中。", 
            "刑曹得良誉，藩辅无全功。", 
            "南畿与西浙，国赋忧难充。", 
            "主上屡顾之，政柄付此公。", 
            "肩舆行列郡，活计归深衷。", 
            "仓囷日委积，货布时通融。", 
            "出纳有盈缩，岁事无丰凶。", 
            "坐令数千里，民力不告穷。", 
            "纷纷两京道，续续舟车通。", 
            "邻封借羡馀，边檄分陈红。", 
            "东南二十年，一老如帡幪。", 
            "云胡事弗偶，谗起惊宸聪。", 
            "公归浩难期，民惠嗟无终。", 
            "所在貌公容，如奉家主翁。", 
            "我生已迟暮，素仰先达风。", 
            "兹来识民隐，非独暵涝螽。", 
            "文法岂不密，治效将无同。", 
            "公名当益显，日与江流东。"
        ], 
        "title": "怀贤诗二章 其二 工部尚书周文襄公", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "黑风摧山雨如注，未到下邳无泊处。", 
            "暗中杂遝人语声，且逐淮南漕舟住。", 
            "淮南漕舟三百强，粉宇舵楼成堵墙。", 
            "轮更转箭镇相续，似觉人人嫌夜长。", 
            "灭烛悠然倚床坐，远村曙鸡闻一个。", 
            "前途早有役夫来，岸东相呼岸西和。"
        ], 
        "title": "暮雨夜泊", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "去年过彭城，朔风萧萧征马鸣。", 
            "今年过彭城，东风渺渺扁舟行。", 
            "渐觉此身为客惯，才见花飞又花绽。", 
            "南去北来曾几时，随阳却似云中雁。", 
            "九里峰前春草芳，百步矶头春水长。", 
            "偶然一饭剪银烛，行河使者尚书郎。", 
            "逍遥堂空谁作主，感慨当时对床语。", 
            "归来展转不成眠，独倚篷窗听风雨。"
        ], 
        "title": "徐州饭管洪尹珍主事家有怀亡弟", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "士行先出处，治道本惩劝。", 
            "持此律今古，有若执符篆。", 
            "大义苟失之，如水决堤堰。", 
            "寥寥千载下，圣哲炳垂宪。", 
            "不见东邻女，芳岁甘自献。", 
            "大节一以亏，容质徒秀曼。", 
            "亦有主家者，恃长足私愿。", 
            "好恶苦怫人，骨肉变雠怨。", 
            "乃知君臣间，秉德两宜健。", 
            "庶几三代风，必世可延蔓。", 
            "娄公天下士，于我情缱绻。", 
            "长途倾盖中，共此一升饭。", 
            "誓当致身来，不辱青紫楦。", 
            "谅哉同心言，功名及时建。", 
            "相期在白首，保作无瑕瑗。"
        ], 
        "title": "与提学娄克让御史饭泗亭驿舟晤言甚洽", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "空中忽散摩尼珠，一一牵动骊龙须。", 
            "鲛人泪莫尽升斗，贾胡价可论锱铢。", 
            "居然月上蜿蜒架，真宰有心愁幻化。", 
            "玄香隐隐凝不飞，瘦影离离巧相亚。", 
            "良工近来人未知，日观不来还数谁。", 
            "乳酒年来熟银瓮，客星终夜窥端池。", 
            "关西夫子行河使，宝绘堂中了公事。", 
            "底须满摘水晶盘，眼饱令人发诗思。"
        ], 
        "title": "次荆门管河杨郎中求题水墨葡萄", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "我行沧景路，渺渺夜过亥。", 
            "东风何太颠，势欲𥳽鲸海。", 
            "盘涡如阱旋，骇浪若山嵬。", 
            "崩腾沙口决，斩剥岸形改。", 
            "官舟浮一匏，出没渐危殆。", 
            "牵夫屡前却，舟子失精采。", 
            "无乃蛟龙怒，或恐鼋鼍馁。", 
            "合力眠高桅，择地舣而待。", 
            "家人走彷徨，船头设菹醢。", 
            "相呼酹冯夷，亦欲诉真宰。", 
            "狂飙俄尔恬，愁云散其叆。", 
            "张帆下中流，击楫歌欸乃。", 
            "起望推双篷，喜气人百倍。", 
            "向来得失心，悠悠竟安在。"
        ], 
        "title": "良店道中大风夜作野泊安陵达晓风息趋连窝", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "阴风萧萧吹急雨，龙子相将乞龙乳。", 
            "随潮上下不可撄，头角疑能作人语。", 
            "溪云画手工不工，抚景还思陈所翁。", 
            "旱岁安能慰民望，青天白日驱丰隆。"
        ], 
        "title": "为赵守禦题溪云居士水墨龙", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "矫矫丹山雏，孤飞直千仞。", 
            "昂昂汗血驹，天闲谢羁靷。", 
            "君子赋归欤，使我失朋亲。", 
            "忆昔与君友，我发始髫龄。", 
            "君气不可当，感激慕英蔺。", 
            "虎闱驰夙声，乌台发新轫。", 
            "威行畿甸间，事至若迎刃。", 
            "朝纲固已肃，颓风亦云振。", 
            "哗言倏中起，万里竟遭摈。", 
            "终为一寸铁，蹇蹇磨不磷。", 
            "驱驰闽海隅，再领县厅印。", 
            "低首奉期会，坐遣民俗顺。", 
            "霈泽岂不施，展转四更闰。", 
            "翩然徵诏下，驿骑走方镇。", 
            "谓君先天学，往往决悔吝。", 
            "行当几日程，喜入九重觐。", 
            "衣冠太史氏，相顾得豪隽。", 
            "朅从拜命来，惊君雪垂鬓。", 
            "在告越踰年，日日理衰疢。", 
            "居然停禄食，有待竭忠荩。", 
            "士节难自保，我疾可无慎。", 
            "封章乞解组，伏阙再三进。", 
            "云臣本孤陋，颇欲激芳润。", 
            "少小读韦编，漫识离与震。", 
            "挂扐有成法，筮者殆充牣。", 
            "犬马心弗胜，此选亦太遴。", 
            "倘讦遂臣私，实免负尧舜。", 
            "言词既恳切，重瞳乃回瞬。", 
            "萧萧官廨中，四鼓对馀烬。", 
            "黎明出都门，徒步一何迅。", 
            "平生几交游，逆旅漫相讯。", 
            "君言幸此归，馀生绝嫌衅。", 
            "松菊莽犹存，庭户扫还汎。", 
            "儿子已胜耕，岂复念寒馑。", 
            "水次分鱼租，山中乐田畯。", 
            "稽首荷天王，恩波一朝浚。", 
            "君才诚卓荦，君志更孤峻。", 
            "永奉大夫欢，不愧世家胤。", 
            "嗟彼名利场，人或以身徇。", 
            "富贵将何为，幻若野中燐。", 
            "是非千载后，孰是驽与骏。", 
            "郊亭九月馀，霜气入鸿阵。", 
            "渺渺征车行，落叶载途衬。", 
            "送君无限情，长歌以相赆。"
        ], 
        "title": "送康用和南归诗", 
        "type": "古风", 
        "yun": null
    }, 
    {
        "author": "程敏政", 
        "era": "明", 
        "subtype": null, 
        "text": [
            "下邳城东沂水流，水中圯桥春复秋。", 
            "何物老翁有奇术，乃此折辱张留侯。", 
            "往事悠悠已千载，履迹宁随浪纹改。", 
            "莫推授受不可当，太息无人继风采。", 
            "侯官才人黄叔衡，家居不出多史评。", 
            "文章伯氏今少宰，远省到京无限情。", 
            "雁声催人难久住，风雨萧萧复南去。", 
            "水边大石堪舣舟，予固应知赋长句。"
        ], 
        "title": "圯上仙踪送吏部黄侍郎弟叔衡南归", 
        "type": "古风", 
        "yun": null
    }, 
    {
        "author": "程烈", 
        "era": "明", 
        "subtype": "五言律诗", 
        "text": [
            "闻道胡尘动，那堪使节忙。", 
            "朔风如有锷，寒日欲无光。", 
            "杀气边云上，乡心济水傍。", 
            "离筵予尚尔，把酒忆南荒。"
        ], 
        "title": "送李伯华饷军宣府便道还家", 
        "type": "律诗", 
        "yun": "阳"
    }, 
    {
        "author": "程烈", 
        "era": "明", 
        "subtype": "五言律诗", 
        "text": [
            "寻春同出郭，下马问禅栖。", 
            "花梵流清霭，云钟度远溪。", 
            "山形关塞北，日影树林西。", 
            "老衲能留客，归途浑欲迷。"
        ], 
        "title": "春日同皇甫子循游吉祥寺", 
        "type": "律诗", 
        "yun": "齐"
    }, 
    {
        "author": "程烈", 
        "era": "明", 
        "subtype": "五言律诗", 
        "text": [
            "古庙清淮口，相传烈女祠。", 
            "孤舟不同载，行露有深悲。", 
            "日向菰蒲落，山随洲渚移。", 
            "千秋一感慨，为诵浣纱词。"
        ], 
        "title": "过露筋祠", 
        "type": "律诗", 
        "yun": "支"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "半生交契说邹阳，年少才名独擅场。", 
            "谁意兔园今白首，只将词赋动梁王。"
        ], 
        "title": "夜次兖州寄安邱王府教授邹钝夫", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "家山疑在望中青，征马萧萧此暂停。", 
            "屈指过江南北路，还过百二短长亭。"
        ], 
        "title": "憩滕南邮亭", 
        "type": "绝句", 
        "yun": "青"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "黄花半老清霜后，忆弟看云白昼眠。", 
            "妙质不为平世得，悠悠生死别经年。"
        ], 
        "title": "九日怨十章 其一", 
        "type": "绝句", 
        "yun": "先"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "满城风雨近重阳，马上谁家白面郎。", 
            "时复看云泪沾臆，寒花犹作去年香。"
        ], 
        "title": "九日怨十章 其二", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "怀抱何时得好开，陶然共醉菊花杯。", 
            "一行书寄千行泪，竹死桐枯凤不来。"
        ], 
        "title": "九日怨十章 其三", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "惠连群从总能诗，一夜霜风凋玉芝。", 
            "丛菊两开他日泪，欲欢无复似当时。"
        ], 
        "title": "九日怨十章 其四", 
        "type": "绝句", 
        "yun": "支"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "此身那得更无家，节及登高忽叹嗟。", 
            "人面不知何处去，一年容易即黄花。"
        ], 
        "title": "九日怨十章 其五", 
        "type": "绝句", 
        "yun": "麻"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "南菊再逢人卧病，浮云世事欲如何。", 
            "哀歌未断城鸦起，鸿雁不来风雨多。"
        ], 
        "title": "九日怨十章 其六", 
        "type": "绝句", 
        "yun": "歌"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "物色生态能几时，九日尊前有所思。", 
            "遥知兄弟登高处，此恨绵绵无绝期。"
        ], 
        "title": "九日怨十章 其七", 
        "type": "绝句", 
        "yun": "支"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "爱而不见心断绝，瘦马独吟真可哀。", 
            "寄与风光共流转，菊花从此不须开。"
        ], 
        "title": "九日怨十章 其八", 
        "type": "绝句", 
        "yun": "灰"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "与君今世为兄弟，未必秋香一夜衰。", 
            "古往今来只如此，九重泉路尽交期。"
        ], 
        "title": "九日怨十章 其九", 
        "type": "绝句", 
        "yun": "支"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "遍插茱萸少一人，苍苔白石已成尘。", 
            "人生在世长如客，更结来生未了因。"
        ], 
        "title": "九日怨十章 其十", 
        "type": "绝句", 
        "yun": "真"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "徐州驿里萧萧竹，好手应难入画图。", 
            "北客南来初见此，不胜清思绕江湖。"
        ], 
        "title": "徐州驿舍竹林可爱", 
        "type": "绝句", 
        "yun": "虞"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "兆域巍巍近凤阳，万年坤德此开祥。", 
            "当时不是灵源厚，异姓谁封一字王。"
        ], 
        "title": "徐王坟", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "中夜起坐万感集，有时颠倒著衣裳。", 
            "病身最觉风露冷，离思杳如关塞长。"
        ], 
        "title": "固镇驿早发集古二首 其一", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "正睡梦中行十里，东方明星亦不迟。", 
            "但见乌帽出复没，马首东来知是谁。"
        ], 
        "title": "固镇驿早发集古二首 其二", 
        "type": "绝句", 
        "yun": "支"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "一时飞思薄青冥，水墨图开万里屏。", 
            "若个溪山幽绝处，酿泉声绕醉翁亭。"
        ], 
        "title": "凤阳南二十里陟小岭望见环滁诸山", 
        "type": "绝句", 
        "yun": "青"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "猎猎寒风吹日黄，山中随处涧声长。", 
            "不知早稻皆成草，犹自涓涓下野塘。"
        ], 
        "title": "沙涧铺山行", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "寸寸田塍接涧阿，一丛茅屋枕坡陀。", 
            "马蹄已近江南路，渐觉人家水竹多。"
        ], 
        "title": "途次偶成", 
        "type": "绝句", 
        "yun": "歌"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "琅琊山下水声长，六一堂前草树荒。", 
            "驻马喜逢刘郡守，风流犹解说欧阳。"
        ], 
        "title": "次滁阳赠州守刘焕", 
        "type": "绝句", 
        "yun": "阳"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "夜到滁阳只困眠，去时才及五更天。", 
            "匆匆谕德人应笑，何不来尝庶子泉。"
        ], 
        "title": "早发滁阳戏题", 
        "type": "绝句", 
        "yun": "先"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "行云落日绕乡园，厩马如龙草自蕃。", 
            "闻说旧时门下客，萧条惟有魏生存。"
        ], 
        "title": "过家君旧任太仆所居闻当时及门者惟典术魏延一人", 
        "type": "绝句", 
        "yun": "元"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "一线阳随夜气生，瞻天随例拜江城。", 
            "不知此际文华殿，谁导青宫鹤驾行。"
        ], 
        "title": "冬至行庆贺礼于太平府中", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "江南江北路迢迢，马上朱颜渐觉凋。", 
            "今日故乡初入眼，丛山关下巧溪桥。"
        ], 
        "title": "过丛山关入绩溪界巧溪桥", 
        "type": "绝句", 
        "yun": "萧"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "屈指离家又一程，篷窗欹枕梦难成。", 
            "无端水郭停舟处，半夜滩声似雨声。"
        ], 
        "title": "夜宿绵溪", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "石梯如画带江楼，喜遇看花旧俊游。", 
            "十四年来情不尽，东风吹雨上官舟。"
        ], 
        "title": "雨中过严州与张时祯通判同年叙别", 
        "type": "绝句", 
        "yun": "尤"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "暂掷纶竿去复还，徵书空照水云间。", 
            "桐江岩壑知心久，肯遣移文过北山。"
        ], 
        "title": "钓台", 
        "type": "绝句", 
        "yun": "删"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "争道先生百世师，富春山麓起崇祠。", 
            "残碑尚刻希文记，终有廉贪立懦时。"
        ], 
        "title": "登富春山时乡族商人多以索逋钱寓子陵祠问其所从索者皆县官也笑赋一绝", 
        "type": "绝句", 
        "yun": "支"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "晓受降书夜戢兵，路人犹说伯颜名。", 
            "中原多少奇男子，不向燕山立汉旌。"
        ], 
        "title": "皋亭山", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "七言绝句", 
        "text": [
            "烽火中宵澈塞明，晓提精骑出严城。", 
            "黄云白草刘家砦，从此边人不敢行。"
        ], 
        "title": "调巡抚宣府张养正都宪", 
        "type": "绝句", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "石洞知何代，门当玉涧湾。", 
            "潮音疑可听，仙驾杳难攀。", 
            "暗穴深通海，危亭上据山。", 
            "吟身贪纵步，遥带夕阳还。"
        ], 
        "title": "吕公洞", 
        "type": "律诗", 
        "yun": "删"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "圣恩容纳禄，随地可寻春。", 
            "东道非生客，西山似故人。", 
            "竹贪文字饮，萍笑宰官身。", 
            "别后遥相忆，诗邮托雁频。"
        ], 
        "title": "西山道中与友人别", 
        "type": "律诗", 
        "yun": "真"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "老舫经残雨，俄生一菌长。", 
            "根连枯蘖润，色藉朵云黄。", 
            "稚子能加护，灵苗或异常。", 
            "题诗矜畀尔，击节和鸣榔。"
        ], 
        "title": "菌生船窗下作", 
        "type": "律诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "小住虹桥下，翩然得素书。", 
            "麈谈如见子，笔阵久降予。", 
            "山雨朝酲后，江花晚眺馀。", 
            "鉴湖真有约，归日办篮舆。"
        ], 
        "title": "吴江驿得司马通伯侍御书", 
        "type": "律诗", 
        "yun": "鱼"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "喜君得内徙，身已到三衢。", 
            "暂免尘埋足，遥闻雪上须。", 
            "烟云供草圣，岩壑助诗腴。", 
            "幸尔双鳞便，长应尺素俱。"
        ], 
        "title": "得萧文明衢州书", 
        "type": "律诗", 
        "yun": "虞"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "几载各西东，相逢一醉同。", 
            "客程山色外，离思雨声中。", 
            "白社寻常句，苍头四十翁。", 
            "停云知有意，江上候南鸿。"
        ], 
        "title": "东园口诵山色雨声一联且约为武夷之行随足成之", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "几日黄梅雨，平吞绿树湾。", 
            "犬惊船上屋，蛟纵水沉山。", 
            "两屐难乘兴，三杯暂破颜。", 
            "人生亦堪笑，咫尺是乡关。"
        ], 
        "title": "未至茶原梅水横发块坐三日", 
        "type": "律诗", 
        "yun": "删"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "山中秋已老，佳色见亭亭。", 
            "独历风霜苦，全羞粉黛形。", 
            "松篁同晚节，蒲柳胜先零。", 
            "凭仗幽贞意，相看到百龄。"
        ], 
        "title": "题画菊寿人母", 
        "type": "律诗", 
        "yun": "青"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "偶赴前村约，春泥曲巷通。", 
            "食便新笋好，饮发旧醅空。", 
            "澹月穿云上，青山与客东。", 
            "园居知不远，深树一灯红。"
        ], 
        "title": "二月十七日饮水南叶氏晚归作", 
        "type": "律诗", 
        "yun": "东"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "病来无酒兴，今夜忽清狂。", 
            "却暑风何快，行空月正凉。", 
            "鸡栖藏树稳，虫响出莎长。", 
            "未觉吟身倦，呼奴更一觞。"
        ], 
        "title": "对月独酌", 
        "type": "律诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "赏缘三日订，酒禁一朝宽。", 
            "藓蚀铭文瘦，山留菊意寒。", 
            "古泉深注碧，斜日半流丹。", 
            "更踏金鳌背，危亭独凭阑。"
        ], 
        "title": "次周太守石上旧韵", 
        "type": "律诗", 
        "yun": "寒"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "旷目秋无际，佳晴夜有霜。", 
            "花寒明废陇，叶落蔽横塘。", 
            "朔气山容瘦，斜晖屋影长。", 
            "一缣真画本，峰麓下牛羊。"
        ], 
        "title": "东干晚眺", 
        "type": "律诗", 
        "yun": "阳"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "借得樵夫杓，中流一棹开。", 
            "岚消还荏苒，溪浅亦萦回。", 
            "困欲凭乌几，寒思问绿醅。", 
            "阿咸真外我，犹道玉堂来。"
        ], 
        "title": "过会里遐富渡宗孙希周来迎", 
        "type": "律诗", 
        "yun": "灰"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "老天开异境，琼岛落尘寰。", 
            "鸟没黄云外，人行玉树间。", 
            "石陉翻齿齿，冰溜激潺潺。", 
            "剩得新诗料，奇观慰往还。"
        ], 
        "title": "四日大雪过新岭时山斗梦吉侄孙侍行", 
        "type": "律诗", 
        "yun": "删"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "落日五城道，怀人思不禁。", 
            "村酤浇恨短，邻笛寄愁深。", 
            "好古韩公辨，忧时贾傅心。", 
            "百年公论在，吾道未消沈。"
        ], 
        "title": "过五城怀黄世瑞亡友", 
        "type": "律诗", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "月上前山久，怀人坐夜深。", 
            "乱蛙鸣暗浦，一猰叫空林。", 
            "野屐东西惯，尘编岁月侵。", 
            "独馀窗下竹，能识个中心。"
        ], 
        "title": "望夜独坐书院有怀时承之还歙天爵入城敬之还汊口师鲁还率口逸清访彦夫于祁门", 
        "type": "律诗", 
        "yun": "侵"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "钤斋传盛事，春意着寒瓶。", 
            "瑞牒徵刘宠，诗邮到管宁。", 
            "老枝疏缀白，佳实乱垂青。", 
            "多少閒花木，勾萌待迅霆。"
        ], 
        "title": "和气致祥卷为黄州刘太守敬之赋次其韵二首 其二 折梅结实", 
        "type": "律诗", 
        "yun": "青"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "纷纷勃溪者，惊此孝姑名。", 
            "刲股和羹进，捐钗卜地成。", 
            "清河垂世范，吴郡有乡评。", 
            "抚卷三兴叹，周王化已行。"
        ], 
        "title": "崔孝妇葑门朱存理求赋", 
        "type": "律诗", 
        "yun": "庚"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "先业沦他姓，前当野水斜。", 
            "绿塍还旧物，白稻长新花。", 
            "有共义民里，无惭孝子家。", 
            "莫因心便得，诗礼足生涯。"
        ], 
        "title": "题华氏严埭旧业卷", 
        "type": "律诗", 
        "yun": "麻"
    }, 
    {
        "author": "程敏政", 
        "era": "明", 
        "subtype": "五言律诗", 
        "text": [
            "个个僧房密，真如百鸟窝。", 
            "经翻梵语乱，诗掩壁尘多。", 
            "渴吻思清供，忧心苦旱魔。", 
            "谁铭堂下石，聊为一摩挲。"
        ], 
        "title": "都城道中憩永明寺次壁上留题韵", 
        "type": "律诗", 
        "yun": "歌"
    }, 
    {
        "author": "童轩", 
        "era": "明", 
        "subtype": null, 
        "text": [
            "仙居之山几千仞兮，芙蓉万叠屼然直上而孤撑。", 
            "攒峰西来拥其下，是为金华诸山兮，左右环拱罗立而相迎。", 
            "红尘隔断数百里，时有彩云片片生。", 
            "其间兮只疑方壶圆峤之在目，丹厓翠壁掩映而霄峥。", 
            "玉堂老仙昔居此，诛茆缚屋时躬耕。", 
            "贮书万卷日披诵，列仙环侍皆儒生。", 
            "当窗翠屏宜晚对，飞流喷作瀑布声。", 
            "乱藤苍苍挂寒雨，白石一径香生蘅。", 
            "松风旦夕发清籁，彷佛天上来鸾笙。", 
            "幽深宛似白鹿洞，翛然一段沧洲情。", 
            "有时纵步一登眺，但见琪花瑶草不可以名状兮，上有好鸟宛宛声和鸣。", 
            "老仙抱道非逃名，慨然有志忧疲氓。", 
            "一朝飞步朝天京，万言披腹琅玕呈。", 
            "玉帝见之喜，首擢桂籍魁群英。", 
            "十年补衮作霖雨，诸方入贡歌升平。", 
            "列仙亦继起，先后俱登瀛。", 
            "锵锵环佩趋承明，文章班马世所惊。", 
            "回首仙居山，嵯峨天外横。", 
            "想当太古毓元气，间世降此长庚精。", 
            "地灵人杰信非偶，高名可轧岱与衡。", 
            "何须采药三山行，何须承露双金茎。", 
            "乃知仙人在清世，秦皇汉武白首望幸空无成。"
        ], 
        "title": "仙居书屋为相国商公题", 
        "type": "古风", 
        "yun": "庚"
    }, 
    {
        "author": "童轩", 
        "era": "明", 
        "subtype": null, 
        "text": [
            "何人貌此春意图，杏花照眼红模糊。", 
            "滇城朱氏称好手，点染自谓当时无。", 
            "初疑桃源在人境，溪水无风明似镜。", 
            "落红满岸误渔船，不见秦人来问讯。", 
            "复疑金谷桃李春，东风红紫几回新。", 
            "豪华转首成消歇，不见花前劝酒人。", 
            "摩挲细认久乃得，知是匡庐董仙宅。", 
            "门外青山万仞高，香炉五老森罗列。", 
            "天然一段幽奇趣，金削芙蓉隔旧世。", 
            "个中茅屋几人家，流水閒云自来去。", 
            "飞岚掩翠望中迷，古木寒藤夹岸垂。", 
            "抱琴来访者谁子，径度不避溪桥危。", 
            "苍苔白石连松岛，五陵游侠经过少。", 
            "门静常时下鹿群，溪晴几见飞鸥鸟。", 
            "先生开窗心澹如，手摊一卷岐黄书。", 
            "平生有志在经济，不作良相为良医。", 
            "活人不取青蚨直，种杏成林还自适。", 
            "年年花发正春风，一片朝霞绚晴日。", 
            "朝霞一片树头红，赤城彷佛遥相通。", 
            "从来种德知多少，但见春深子满丛。", 
            "实成更有于菟守，不似邻园杂花柳。", 
            "綵云遮户最宜诗，香雪扑帘堪对酒。", 
            "先生一去经几霜，画图高行至今扬。", 
            "苏耽橘井应同调，王母桃花可并芳。", 
            "文章内相耽清致，购图不惜千金费。", 
            "高堂相对澹忘情，移得山林在城市。"
        ], 
        "title": "朱寅仲写杏林春意图为内相素轩公题", 
        "type": "古风", 
        "yun": null
    }, 
    {
        "author": "童轩", 
        "era": "明", 
        "subtype": null, 
        "text": [
            "金陵吕氏家本吴，少膺姆教如罗敷。", 
            "伊昔笄年美且姝，嫁得良人君子徒。", 
            "双飞婉转鸾凤雏，胡期一朝镜影孤。", 
            "怀中弱婴声呱呱，高堂况有白发姑。", 
            "昨者与君为欢娱，何忍背弃如路途。", 
            "矢心清白永不渝，寸扃皎若秋霜俱。", 
            "朝课儿书夜䌟纑，膏沐不御泪眼枯。", 
            "天胡不吊姑且痡，吁天求代频号呼。", 
            "天愈姑病不负吾，而今春秋雪满颅。", 
            "天书褒异下清都，节孝大扁题门闾。", 
            "我愧为儒七尺躯，行年四十百行无。", 
            "闻母高谊敦薄夫，为作歌诗付董狐。"
        ], 
        "title": "吕氏节孝卷", 
        "type": "古风", 
        "yun": null
    }, 
    {
        "author": "程诰", 
        "era": "明", 
        "subtype": null, 
        "text": [
            "画楼红烛黄昏，思妇啼春泪痕。", 
            "杨柳轻烟别院，梨花细雨重门。"
        ], 
        "title": "春闺", 
        "type": "六言诗", 
        "yun": "元"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "晓驱羸马出褒城，风景苍苍入望清。", 
            "十里青山数行树，豆花篱落草虫鸣。"
        ], 
        "title": "褒城", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "几家同住一孤村，绿树团阴半掩门。", 
            "莫道野人生事少，晓晴篱落散鸡豚。"
        ], 
        "title": "沔县道傍见民舍偶作", 
        "type": "绝句", 
        "yun": "元"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "马首黄尘十丈飞，蓝袍今已化缁衣。", 
            "相过只有扬雄宅，几共谈经坐夕晖。"
        ], 
        "title": "次韵杨内翰宾筵留咏二首 其一", 
        "type": "绝句", 
        "yun": "微"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "木落亭皋白露凉，萧萧秋意近重阳。", 
            "小楼客去浑无事，唯有寻诗镇日忙。"
        ], 
        "title": "次韵杨内翰宾筵留咏二首 其二", 
        "type": "绝句", 
        "yun": "阳"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "镜掩孤鸾自少时，几回愁诵柏舟诗。", 
            "藁砧地下重相见，应说年来鬓已丝。"
        ], 
        "title": "挽祁阳郝节妇", 
        "type": "绝句", 
        "yun": "支"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "疏陈谕蜀选廷臣，愧我无才慰远人。", 
            "万里同来不同去，暮云回首一沾巾。"
        ], 
        "title": "九月三日送同使朱司厅柩出汉州南门怆然有作", 
        "type": "绝句", 
        "yun": "真"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "春雨图书画舫轻，满篷山色过夔城。", 
            "吟边为爱巴东水，酷似诗人意味清。"
        ], 
        "title": "三月十二日过夔府偶成", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "杖头擎钵十方游，踏遍神州与赵州。", 
            "却笑高车安坐者，一生肉食为身谋。"
        ], 
        "title": "头陀寺和壁间诗韵二首 其一", 
        "type": "绝句", 
        "yun": "尤"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "使节驱驰万里游，何曾骑鹤上杨州。", 
            "萧萧疏雨空山夕，且办僧房一榻谋。"
        ], 
        "title": "头陀寺和壁间诗韵二首 其二", 
        "type": "绝句", 
        "yun": "尤"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "不见王睢在水洲，野花黄蝶满墙头。", 
            "露筋祠下东流水，洗尽维扬万古羞。"
        ], 
        "title": "题露筋烈女祠（祠在扬州）", 
        "type": "绝句", 
        "yun": "尤"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "忽向空山见国香，冷烟凄雨自苍苍。", 
            "虚堂夜永琴声歇，一段骚人别恨长。"
        ], 
        "title": "题墨兰（并叙）", 
        "type": "绝句", 
        "yun": "阳"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "曾逐天骄出汉关，归来孤影放空山。", 
            "可怜苜蓿西风夜，犹忆骐驎十二闲。"
        ], 
        "title": "题马图", 
        "type": "绝句", 
        "yun": "删"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "伐木行歌入远峰，白云黄叶路重重。", 
            "归来掩耳当时事，门巷无媒草自浓。"
        ], 
        "title": "题胡得和金峰樵隐卷", 
        "type": "绝句", 
        "yun": "冬"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "好山青立县门西，细雨空阶草色齐。", 
            "镇日督邮来往少，衙回时听竹鸡啼。"
        ], 
        "title": "寿昌山中书事三首 其一", 
        "type": "绝句", 
        "yun": "齐"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "竹底寒泉汨汨流，穿云喷雪响床头。", 
            "连宵肌骨清无寐，那更山窗月正秋。"
        ], 
        "title": "寿昌山中书事三首 其二", 
        "type": "绝句", 
        "yun": "尤"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "二尺诗檠影半明，布衾高卧梦难成。", 
            "不堪破屋秋风急，乱叶萧萧作雨声。"
        ], 
        "title": "寿昌山中书事三首 其三", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "宁州日晚少人行，风景苍苍感客情。", 
            "村落浑如寒食节，野花无数上墙生。"
        ], 
        "title": "暮至宁州", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "名庄浑似习家园，绿树阴阴静掩门。", 
            "昨夜溪南春水涨，芹丝香处有河豚。"
        ], 
        "title": "田舍杂咏五首为梅庄诸处士赋 其一", 
        "type": "绝句", 
        "yun": "元"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "十角黄牛二顷田，新秧蔟蔟遍郊阡。", 
            "卧龙老去无人问，春雨躬耕又几年。"
        ], 
        "title": "田舍杂咏五首为梅庄诸处士赋 其二", 
        "type": "绝句", 
        "yun": "先"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "不放渔舟觅水源，绕溪花竹自成村。", 
            "青山遮断红尘路，只有诗僧日款门。"
        ], 
        "title": "田舍杂咏五首为梅庄诸处士赋 其三", 
        "type": "绝句", 
        "yun": "元"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "载酒看山湖上归，西风吹冷薜萝衣。", 
            "水田刈尽云千顷，无数牛羊草正腓。"
        ], 
        "title": "田舍杂咏五首为梅庄诸处士赋 其四", 
        "type": "绝句", 
        "yun": "微"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "古梅千树半开残，流水空山雪正寒。", 
            "花下有人恒闭户，一生清操到袁安。"
        ], 
        "title": "田舍杂咏五首为梅庄诸处士赋 其五", 
        "type": "绝句", 
        "yun": "寒"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "几年游脚苦匆匆，厌听晨鸡与暮钟。", 
            "今日归来趺坐稳，沙头咒钵学降龙。"
        ], 
        "title": "赠僧", 
        "type": "绝句", 
        "yun": "冬"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "十二街头雪正寒，春明门内有冰山。", 
            "茆檐且拾残编读，笑杀骑驴客未还。"
        ], 
        "title": "题画四首 其一 孙康映雪", 
        "type": "绝句", 
        "yun": "删"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "生计萧条一束薪，担头书卷久忘贫。", 
            "却怜昼锦还乡日，道上清除有故人。"
        ], 
        "title": "题画四首 其二 买臣负薪", 
        "type": "绝句", 
        "yun": "真"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "傅岩山下作胥靡，板筑躬操世未知。", 
            "忽肖画图天上梦，看施霖雨济疮痍。"
        ], 
        "title": "题画四首 其三 傅说筑岩", 
        "type": "绝句", 
        "yun": "支"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "当年自粥五羊皮，饭得牛肥辱不辞。", 
            "却笑有官居鼎鼐，都忘临别为烹雌。"
        ], 
        "title": "题画四首 其四 百里奚饭牛", 
        "type": "绝句", 
        "yun": "支"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "水流花谢两无情，还到春时别恨生。", 
            "明月自来还自往，夜深前殿按歌声。"
        ], 
        "title": "宫词集唐句五首 其一", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "紫烟衣上绣春云，但保朱颜莫保恩。", 
            "玉佩无声画屏冷，梨花满地不开门。"
        ], 
        "title": "宫词集唐句五首 其二", 
        "type": "绝句", 
        "yun": "元"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "建阳昨夜起春风，凤辇时巡出九重。", 
            "独见綵云飞不尽，碧霄何路得相逢。"
        ], 
        "title": "宫词集唐句五首 其三", 
        "type": "绝句", 
        "yun": "冬"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "花飞蝶骇不愁人，争奈君恩别处新。", 
            "翠辇不来宫殿闭，东风二十四回春。"
        ], 
        "title": "宫词集唐句五首 其四", 
        "type": "绝句", 
        "yun": "真"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "禁门深掩断人声，花落閒阶宿雨晴。", 
            "竟日倚阑空叹息，一场春梦不分明。"
        ], 
        "title": "宫词集唐句五首 其五", 
        "type": "绝句", 
        "yun": "庚"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "芙蓉肌肉绿云鬟，几许幽情欲画难。", 
            "闻说春来倍惆怅，莫教长袖倚阑干。"
        ], 
        "title": "无题集唐句十首 其一", 
        "type": "绝句", 
        "yun": "寒"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "云想衣裳花想容，未知何日得相从。", 
            "身无綵凤双飞翼，只有襄王忆梦中。"
        ], 
        "title": "无题集唐句十首 其二", 
        "type": "绝句", 
        "yun": null
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "万转千回懒下床，门前月色映横塘。", 
            "无情不似多情苦，一曲伊州泪数行。"
        ], 
        "title": "无题集唐句十首 其三", 
        "type": "绝句", 
        "yun": "阳"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "粉霞红绶藕丝裙，倏忽还随灵雨分。", 
            "一自高唐赋成后，梦来何处更为云。"
        ], 
        "title": "无题集唐句十首 其四", 
        "type": "绝句", 
        "yun": "文"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "浔阳向上不通潮，却算游程岁月遥。", 
            "明月断断清霭霭，玉人何处教吹箫。"
        ], 
        "title": "无题集唐句十首 其五", 
        "type": "绝句", 
        "yun": "萧"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "南陌愁为落叶分，阴蛩切切不堪闻。", 
            "晚来风起花如雪，忽到窗前疑是君。"
        ], 
        "title": "无题集唐句十首 其六", 
        "type": "绝句", 
        "yun": "文"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "愁心一倍长离忧，红树青山水急流。", 
            "门外晚晴秋色老，不堪吟倚夕阳楼。"
        ], 
        "title": "无题集唐句十首 其七", 
        "type": "绝句", 
        "yun": "尤"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "真成薄命久寻思，野寺寻花春已迟。", 
            "何处相思不相见，九疑云尽绿参差。"
        ], 
        "title": "无题集唐句十首 其八", 
        "type": "绝句", 
        "yun": "支"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "与君相见不相亲，脉脉无言几度春。", 
            "别恨转深何处写，晚来幽独恐伤神。"
        ], 
        "title": "无题集唐句十首 其九", 
        "type": "绝句", 
        "yun": "真"
    }, 
    {
        "author": "童轩", 
        "era": "明", 
        "subtype": "七言绝句", 
        "text": [
            "愁听寒螀泪湿衣，嗟君此别意何如。", 
            "相思莫道无来使，双鲤迢迢一纸书。"
        ], 
        "title": "无题集唐句十首 其十", 
        "type": "绝句", 
        "yun": "鱼"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "蓬莱阁下庆成时，佳气葱葱霭玉墀。", 
            "千载风云光禄宴，两轮日月太常旗。", 
            "香飘黼扆瞻龙御，乐奏箫韶听凤仪。", 
            "青琐小臣无寸补，载歌天保祝皇釐。"
        ], 
        "title": "癸未大礼庆成锡宴", 
        "type": "律诗", 
        "yun": "支"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "窗掩蝉纱怯晚风，刺桐垂影曲房东。", 
            "自怜燕谷无春到，谁信蓝桥有路通。", 
            "药玉杯擎鹦鹉绿，团金带束荔枝红。", 
            "十年一觉繁华梦，羞见青铜两鬓蓬。"
        ], 
        "title": "次韵李商隐无题 其一", 
        "type": "律诗", 
        "yun": "东"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "梦断行云会晤难，翠壶银箭漏初残。", 
            "小衾捲绣香犹在，团扇题情墨未乾。", 
            "满院落花春事晚，一庭芳草雨声寒。", 
            "机中几字回文锦，安得夫君一笑看。"
        ], 
        "title": "次韵李商隐无题 其二", 
        "type": "律诗", 
        "yun": "寒"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "梨花满地月明来，虚听宫车响若雷。", 
            "绠断银瓶难再续，锁开金钥又空回。", 
            "行云谩想高唐梦，咏絮谁怜谢韫才。", 
            "莫把春心比香灺，等閒篝下冷成灰。"
        ], 
        "title": "次韵李商隐无题 其三", 
        "type": "律诗", 
        "yun": "灰"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "花暗芳尘忆旧踪，巧莺帘外度歌钟。", 
            "绯罗袜衬双钩细，金缕衣薰百和浓。", 
            "露冷云廊吟桂叶，月明水殿看芙蓉。", 
            "而今往事浑难省，愁绝巫山十二重。"
        ], 
        "title": "次韵李商隐无题 其四", 
        "type": "律诗", 
        "yun": "冬"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "鄱江西上是吾家，帘卷青山寂不哗。", 
            "杨柳晚烟迷燕垒，蘼芜春雨涨鸥沙。", 
            "牙签插架堆书帙，竹笱悬流泊钓槎。", 
            "今日长安看图画，不胜归兴绕天涯。"
        ], 
        "title": "题鄱江小隐图", 
        "type": "律诗", 
        "yun": "麻"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "垂杨门巷嫩寒馀，银鸭香清绕燕居。", 
            "妆镜窥红春有态，黛蛾分绿画难如。", 
            "云飞巫峡频牵梦，潮隔浔阳久旷书。", 
            "惆怅碧栏干外月，梨花疏影到窗虚。"
        ], 
        "title": "和刘工部钦谟无题韵 其一", 
        "type": "律诗", 
        "yun": "鱼"
    }, 
    {
        "author": "童轩", 
        "era": "明", 
        "subtype": "七言律诗", 
        "text": [
            "金殿萤流月半沈，谩思当日宠恩深。", 
            "风清香箧捐秋扇，露冷空闺急暮砧。", 
            "别院频翻鹅管玉，长门深锁兽环金。", 
            "可怜碧海青天外，谁识姮娥夜夜心。"
        ], 
        "title": "和刘工部钦谟无题韵 其二", 
        "type": "律诗", 
        "yun": "侵"
    }
]