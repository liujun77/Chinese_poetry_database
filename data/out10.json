[
    {
        "author": "吴当", 
        "era": "元", 
        "subtype": "五言律诗", 
        "text": [
            "世事嗟何及，天伦恨已深。", 
            "乾坤一抔土，霜露百年心。", 
            "去住青山隔，艰危白发侵。", 
            "丈夫无别泪，此际倍沾襟。"
        ], 
        "title": "咏怀旧隐十五首 其十三", 
        "type": "律诗", 
        "yun": "侵"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "山黑天仍雪，江寒梅未花。", 
            "昔年宾国日，几醉上林霞。", 
            "勇退寻归棹，甘心理钓槎。", 
            "如何青布袜，未得踏溪沙。"
        ], 
        "title": "咏怀旧隐十五首 其十四", 
        "type": "律诗", 
        "yun": "麻"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "白社千头橘，成都八百桑。", 
            "每思亲棣萼，不为问山庄。", 
            "太史瞻凫影，家人识雁行。", 
            "茅茨容易葺，春水棹相将。"
        ], 
        "title": "咏怀旧隐十五首 其十五", 
        "type": "律诗", 
        "yun": "阳"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "冰霜寒序集，灯火夜堂深。", 
            "高卧尘侵榻，长吟雪满簪。", 
            "空存三寸舌，不负百年心。", 
            "慷慨能忘死，饥寒亦易禁。"
        ], 
        "title": "高卧", 
        "type": "律诗", 
        "yun": "侵"
    }, 
    {
        "author": "吴氏", 
        "era": "元", 
        "subtype": null, 
        "text": [
            "昔君曾奏三千牍，凛凛文风谁敢触？", 
            "乡老荐贤亲献书，邦侯劝驾勤推毂。", 
            "马头三控登长途，谓君此去离场屋。", 
            "整顿罗裳出送君，珠泪盈盈垂两目。", 
            "枕前一一向君言，马头犹自叮咛嘱。", 
            "青衫寸禄早荣归，莫遣妾心成局促。", 
            "秋天冬暮风雪寒，对镜懒把金蝉簇。", 
            "梦魂夜夜到君边，觉来寂寞鸳鸯独。", 
            "此时行坐閒窗纱，忍泪含情眉黛蹙。", 
            "古人惜别日三秋，不知君去几多宿？", 
            "山高水阔三千里，名利使人复尔尔。", 
            "昔年曾拨伯牙弦，未遇知音莫怨天。", 
            "去年又奏相如赋，汉殿依前还不遇。", 
            "时人不知双字讹，平川倏忽起风波。", 
            "当时南宫罢捷音，教妾沉吟杵中心。", 
            "为君滴下红粉泪，红罗帐里湿鸳衾。", 
            "愤愤调琴蝉鹊噪，默默吟诗怨桂林。", 
            "千调万拨不成曲，争那胸中气相掬。", 
            "千思万想不成诗，心如死灰自得知。", 
            "料得君心当此际，已拚抛却閒田地。", 
            "朝朝暮暮望君归，日在东隅月在西。", 
            "碧落翩翩飞雁过，青山切切子规啼。", 
            "望尽一月复一月，不见音容寸肠结。", 
            "又闻君自河东来，夜夜不教红烛灭。", 
            "鸡鸣犬吠侧耳听，寂寂不闻车马音。", 
            "自此知君无定止，一片情怀冷如水。", 
            "既无黄耳寄家书，也合随时寄雁鱼。", 
            "日月逡巡又一年，何事归期竟杳然？", 
            "堂上双亲发垂白，用尽倚门多少力。", 
            "孟郊曾赋游子行，陟岵如何不见情。", 
            "室中儿女亦双双，频问如何客异乡？", 
            "异乡知是育才处，人情不免且契慕。", 
            "低头含泪告儿女，游必有方况得所。", 
            "八月凉风满道途，好整征鞍寻旧路。", 
            "吾乡虽多俊秀才，往往怕君头角露。", 
            "圣朝飞诏下来春，青毡早早慰双亲。", 
            "飞龙公道取科第，男儿事业公卿志。", 
            "笔下密密为君言，书中重重写妾意。", 
            "秋林有声秋夜长，愿君莫把斯文弃。"
        ], 
        "title": "寄外", 
        "type": "古风", 
        "yun": null
    }, 
    {
        "author": "吴元德", 
        "era": "元", 
        "subtype": "七言律诗", 
        "text": [
            "飞絮晴丝络马头，春风常记侍宸游。", 
            "牙樯映日开龙舰，天乐连云上翠楼。", 
            "杨柳尽随堤北偃，芙蕖不碍水东流。", 
            "遥瞻玉辇时巡处，千里风烟紫塞秋。"
        ], 
        "title": "次韵马伯庸游玉泉山", 
        "type": "律诗", 
        "yun": "尤"
    }, 
    {
        "author": "吴元德", 
        "era": "元", 
        "subtype": "七言律诗", 
        "text": [
            "蹀躞青骢白玉珂，百官朝会日相过。", 
            "天临奎壁星辰近，云覆蓬莱雨露多。", 
            "寿岳倚空开宝殿，御沟流水绕金河。", 
            "微臣稽首无封事，愿进清平第一歌。"
        ], 
        "title": "兴圣宫退朝口号", 
        "type": "律诗", 
        "yun": "歌"
    }, 
    {
        "author": "吴仁叔", 
        "era": "元", 
        "subtype": "七言绝句", 
        "text": [
            "一幅空笺聊达意，佳人端的巧形言。", 
            "贤妻若也投科试，应作人间女状元。"
        ], 
        "title": "答内", 
        "type": "绝句", 
        "yun": "元"
    }, 
    {
        "author": "余善", 
        "era": "元", 
        "subtype": null, 
        "text": [
            "长桑树烂金鸡死。壶中天地小如瓜。"
        ], 
        "title": "句", 
        "type": "句", 
        "yun": "麻"
    }, 
    {
        "author": "余善", 
        "era": "元", 
        "subtype": "七言绝句", 
        "text": [
            "鸾书趣燕五城东，下视星辰在半空。", 
            "行过瑶台重回首，玉清更在有无中。"
        ], 
        "title": "追和张外史游仙诗五首 其一", 
        "type": "绝句", 
        "yun": "东"
    }, 
    {
        "author": "余善", 
        "era": "元", 
        "subtype": "七言绝句", 
        "text": [
            "城阙芙蓉晓未分，身骑金虎谒元君。", 
            "青童不道天家近，笑指空中五色云。"
        ], 
        "title": "追和张外史游仙诗五首 其二", 
        "type": "绝句", 
        "yun": "文"
    }, 
    {
        "author": "余善", 
        "era": "元", 
        "subtype": "七言绝句", 
        "text": [
            "溪头流水泛胡麻，曾折琼林第一花。", 
            "欲识道人藏密处，一壶天地小于瓜。"
        ], 
        "title": "追和张外史游仙诗五首 其三", 
        "type": "绝句", 
        "yun": "麻"
    }, 
    {
        "author": "余善", 
        "era": "元", 
        "subtype": "七言绝句", 
        "text": [
            "不到麟洲五百年，归来风日尚依然。", 
            "稚龙化作雪衣女，来问东华古玉篇。"
        ], 
        "title": "追和张外史游仙诗五首 其四", 
        "type": "绝句", 
        "yun": "先"
    }, 
    {
        "author": "余善", 
        "era": "元", 
        "subtype": "七言绝句", 
        "text": [
            "春宴瑶池日景高，乌纱巾上插仙桃。", 
            "长桑树烂金鸡死，一笑黄尘变海涛。"
        ], 
        "title": "追和张外史游仙诗五首 其五", 
        "type": "绝句", 
        "yun": "豪"
    }, 
    {
        "author": "余阙", 
        "era": "元", 
        "subtype": null, 
        "text": [
            "野人篱落通潜口，贾客帆樯出汉阳。"
        ], 
        "title": "句", 
        "type": "句", 
        "yun": "阳"
    }, 
    {
        "author": "余阙", 
        "era": "元", 
        "subtype": null, 
        "text": [
            "白马谁家子，绿辔缦胡缨。", 
            "腰间双宝剑，璀璨雪花明。", 
            "甫出金华省，还过五凤城。", 
            "君王赐颜色，七宝奉威声。", 
            "夜入琼楼饮，金樽满绣楹。", 
            "燕姬陈屡舞，楚女奏鸣筝。", 
            "慷慨顾宾从，英风四座生。", 
            "一朝富贵尽，不如秋草荣。", 
            "黔娄固贫贱，千载有馀名。"
        ], 
        "title": "白马谁家子", 
        "type": "古风", 
        "yun": "庚"
    }, 
    {
        "author": "余阙", 
        "era": "元", 
        "subtype": null, 
        "text": [
            "祖帐依山馆，车盖何缤纷。", 
            "使君驱驷马，衣上绣成文。", 
            "中坐陈绮席，羽觞流薄薰。", 
            "情多酒行急，意促歌吹殷。", 
            "况我同乡友，同馆复离群。", 
            "初旸丽神皋，遥望澄远氛。", 
            "回镳望双阙，五色若卿云。", 
            "苍茫岁年徂，东西歧路分。", 
            "道长会日远，何以奉殷勤。", 
            "惟有凌霜柏，天寒可赠君。"
        ], 
        "title": "送刘伯温之江西廉使得云字", 
        "type": "古风", 
        "yun": "文"
    }, 
    {
        "author": "余阙", 
        "era": "元", 
        "subtype": null, 
        "text": [
            "仙客鍊金地，苍山深几重。", 
            "至今龙虎气，犹在琵琶峰。", 
            "峰前石路整，金涧垂杨岭。", 
            "万壑閟阿宫，千年奉丹鼎。", 
            "日日采三秀，人人吹玉笙。", 
            "既要王子晋，复命董双成。", 
            "方朔金门步，春来多自豫。", 
            "青鸟几时还，衔书寄君去。", 
            "北阙怀美禄，南山思远游。", 
            "劳心如御水，东去复西流。"
        ], 
        "title": "先天观", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "连山环绝壑，云木乱纷披。", 
            "中有抱琴者，有如荣启期。", 
            "萧然久不去，问子欲何为？"
        ], 
        "title": "山亭会琴图", 
        "type": "古风", 
        "yun": "支"
    }, 
    {
        "author": "余阙", 
        "era": "元", 
        "subtype": null, 
        "text": [
            "战龙起新室，群鸟亦翩翩。", 
            "伟哉龙丘生，抱琴归故山。", 
            "仰视天际鸿，俯弄席上弦。", 
            "清音发疏越，逸响遗涧泉。", 
            "悠悠凤翔汉，婉婉虬媚川。", 
            "清风自千古，何用能草玄。"
        ], 
        "title": "龙丘苌吟赠程子正", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "孟冬寒律应，原野降繁霜。", 
            "客子倦游览，结笥还故乡。", 
            "驱车出城阙，旭日悬晶光。", 
            "绮宫上烂烂，翠阁后苍苍。", 
            "岂无凉华志，晞景发清扬。", 
            "富贵在荣遇，贫贱有安行。", 
            "恒恐岁年迫，皋兰凋紫芳。", 
            "君看沙上雁，骞翮乃随阳。"
        ], 
        "title": "送胥式南还", 
        "type": "古风", 
        "yun": "阳"
    }, 
    {
        "author": "余阙", 
        "era": "元", 
        "subtype": null, 
        "text": [
            "群峰拥临槛，修竹郁菁菁。", 
            "荫向曲池好，声惟雪夜清。", 
            "天寒三日卧，人道是袁生。"
        ], 
        "title": "题刘氏听雪楼", 
        "type": "古风", 
        "yun": "庚"
    }, 
    {
        "author": "余阙", 
        "era": "元", 
        "subtype": null, 
        "text": [
            "结缨趋魏阙，俯仰二十霜。", 
            "化运易迁逝，故老今尽亡。", 
            "维时游公门，时节会高堂。", 
            "峥嵘奉馀论，炫耀晞报章。", 
            "制若缛绣陈，声若宝瑟张。", 
            "仪若龙文鼎，烨若照夜珰。", 
            "芊眠出工巧，幻妙极豪芒。", 
            "抽思究皇术，振藻咏时康。", 
            "是时朝廷上，才彦侯有望。", 
            "公如逸虬出，万骥为留行。", 
            "念此今已矣，松柏杳茫茫。", 
            "驱车入珂里，穹门委旧衡。", 
            "珠移青渊涸，桃尽故蹊荒。", 
            "龙火出劲秋，玉衡变春阳。", 
            "朝荣计已殒，夕香岂不芳。", 
            "感彼推轮始，恻恻我心伤。"
        ], 
        "title": "马伯庸中丞哀诗", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "奉节过东鄙，总辔临越墟。", 
            "览此崇山阿，亭树犹晋馀。", 
            "阳林积珍木，禊馆疏镂渠。", 
            "徵风旋轻濑，宛委写成书。", 
            "秋杪霜露滋，清商满县隅。", 
            "红莲凋绮蕊，微澜见跃鱼。", 
            "藉芳泛羽觞，视听良有娱。", 
            "逍遥大化内，岂必三月初。"
        ], 
        "title": "兰亭", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "今日良宴集，玉帐设金悬。", 
            "宾称此嘉辰，令德应重乾。", 
            "凄凄秋阳升，湛湛江景鲜。", 
            "西驰三澨津，东瞻九华山。", 
            "文湍带粉堞，卿云覆綵旃。", 
            "清歌送银爵，泛此秋花妍。", 
            "嗟予远征人，别家今四年。", 
            "采薇夜归戍，操筑朝治垣。", 
            "微此一日欢，苦辛良可怜。", 
            "中觞感前谍，抚运当泰年。", 
            "燔柴盛唐郡，泛舟枞江前。", 
            "临川射长蛟，雄风推八埏。", 
            "竖儒缪从役，任重力乃绵。", 
            "武功既无成，文德何由宣。", 
            "微勋傥有济，敢愧鲁仲连。"
        ], 
        "title": "九日宴盛唐门", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "尝登大龙岭，横槊视四方。", 
            "原野何萧条，白骨纷交横。", 
            "维昔休明日，兹城冠荆扬。", 
            "芳郊列华屋，文纕被五章。", 
            "乘车衣螭绣，贵拟金与张。", 
            "此祸谁所为？念之五内伤。", 
            "竖儒谬乘障，永赖天降康。", 
            "枞阳将解甲，皖邑寖开疆。", 
            "耕夫缘南亩，士女各在桑。", 
            "念子中林士，振策亦有行。", 
            "我闻三城美，龙岭在其傍。", 
            "连林积修阻，下有澄湖光。", 
            "明当洗甲兵，从子卧石床。"
        ], 
        "title": "送康上人往三城", 
        "type": "古风", 
        "yun": "阳"
    }, 
    {
        "author": "余阙", 
        "era": "元", 
        "subtype": null, 
        "text": [
            "《殷武》诵罙阻，周鲁歌东征。", 
            "圣哲则有然，我何敢留行。", 
            "斩牲祀好畤，衅鼓起前旌。", 
            "野布鱼丽阵，山鸣铙吹声。", 
            "函关何用塞，受降行已城。", 
            "路逢故乡人，取书寄东京。", 
            "寄言东京友，勉树千载名。", 
            "一身未足惜，妻子非无情。"
        ], 
        "title": "七哀", 
        "type": "古风", 
        "yun": "庚"
    }, 
    {
        "author": "余阙", 
        "era": "元", 
        "subtype": null, 
        "text": [
            "初日高楼上，卷幔对黄山。", 
            "黄山出霄汉，烂熳发青莲。", 
            "参差非一状，朝夕看屡妍。", 
            "九华承双舄，敬亭附骈筵。", 
            "漫漫云羃岭，沈沈松覆泉。", 
            "清飙坐中起，如闻帝女弦。", 
            "静有幽事乐，动无尘虑牵。", 
            "消摇悦心目，兹道可长年。"
        ], 
        "title": "云松楼", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "重城控秋塞，丹楼耀芳甸。", 
            "赪霞上氛氲，苍林下葱茜。", 
            "长河城边急，积岨窗中见。", 
            "远雁灭居延，行云归鄯善。", 
            "大贤谢卿相，垂帏化乡县。", 
            "春虫触宝瑟，馀花飘玉研。", 
            "方从董园乐，陋彼歌梁转。", 
            "伊予去山泽，寒斋秋草遍。", 
            "载览登楼篇，益重临渊羡。"
        ], 
        "title": "杨平章崇德楼", 
        "type": "古风", 
        "yun": "霰"
    }, 
    {
        "author": "余阙", 
        "era": "元", 
        "subtype": null, 
        "text": [
            "春风吹人上妆楼，楼头画眉望池州。", 
            "平生倚君似山海，十年不见胡不愁。", 
            "东家买红聘小女，西家迎鸾夜击鼓。", 
            "眼看拾翠同年人，今又堂堂作人母。", 
            "良人良人固家贫，妾身待君亦苦辛。", 
            "只愁明镜生白发，有钱难买而今春。", 
            "此心悬知燕堪托，裁书系渠左边脚。", 
            "愿将妾言入其幕，缬纹资装亦不恶。"
        ], 
        "title": "可惜吟", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "玄武夕始正，华月升秋旻。", 
            "徘徊出西陆，照曜此瓯闽。", 
            "金波何穆穆，绿枝满中轮。", 
            "馀辉动轩房，紫兰含微津。", 
            "皇天降丰岁，王政亦已陈。", 
            "乐哉一杯酒，允矣同庶人。"
        ], 
        "title": "八月十五夜处州分司对月", 
        "type": "古风", 
        "yun": "真"
    }, 
    {
        "author": "余阙", 
        "era": "元", 
        "subtype": null, 
        "text": [
            "昔在西京日，纵观质前闻。", 
            "皇皇九衢里，列第起朱门。", 
            "借问所居谁，丞相大将军。", 
            "平明事游谒，车马若云屯。", 
            "芍药调羹鼎，狒狖铸酒樽。", 
            "颂声美东鲁，逸奏出西秦。", 
            "回风薄兰气，十里扬清芬。", 
            "东家有狂生，容颜若中人。", 
            "谬言拟宣尼，幽思切玄文。", 
            "著书空自苦，名宦乃不振。", 
            "悠悠千载下，安有扬子云。"
        ], 
        "title": "拟古 其一", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "昊天转时律，大火西南驰。", 
            "劲商发群籁，白露降严威。", 
            "揽衣起视夜，明月鉴薄帷。", 
            "翩翩征雁翔，唧唧寒蛩悲。", 
            "红兰委芳采，柏叶亦离披。", 
            "乔乔千丈松，孤生泰山隈。", 
            "凝霜裂其肤，层冰断其柢。", 
            "摧残若倾盖，苍翠终不移。", 
            "草木有至性，明哲宜戒哉。"
        ], 
        "title": "拟古 其二", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "杨子博地志，名山屡出王。", 
            "但言隐弥匪，崇冠峙嵩梁。", 
            "井络通遥甸，天经列钜障。", 
            "群峰如菡萏，历乱发金塘。", 
            "玉壶既岖崿，天门迥开张。", 
            "宛虫连紫盖，母泉溅石床。", 
            "入门荫脩竹，中夏若寒霜。", 
            "灵鸟多异色，中林皆妙香。", 
            "耀真启幽室，积石构瑶房。", 
            "万里秘冥奥，千秋阻秩望。", 
            "惟应学仙侣，结桂共相羊。"
        ], 
        "title": "天门山（保宁知府杨丹作记）", 
        "type": "古风", 
        "yun": "阳"
    }, 
    {
        "author": "余阙", 
        "era": "元", 
        "subtype": null, 
        "text": [
            "南州理秋祓，嘉节协乾阳。", 
            "爰与幕中友，临眺涉崇冈。", 
            "维时天气肃，芬菊已沾霜。", 
            "雷雷风振谷，凄凄日在房。", 
            "高云敛楚岫，曜景游川梁。", 
            "微径出丹林，列坐泛金觞。", 
            "佳宾未会合，良会安可常。", 
            "英曹幸文雅，献酬宁计行。", 
            "预恐还吹帽，烦君戒太康。"
        ], 
        "title": "九日鄂渚登高", 
        "type": "古风", 
        "yun": "阳"
    }, 
    {
        "author": "余阙", 
        "era": "元", 
        "subtype": null, 
        "text": [
            "南州山水丽，中田岁事丰。", 
            "时贞文物粲，道合朋辈同。", 
            "济济众君子，班坐荫青松。", 
            "回洲环偃月，丹林结綵虹。", 
            "翔鸥方矫矫，鸣雁亦嗈嗈。", 
            "即趣情已展，染翰思弥工。", 
            "予亦幽栖者，缨冠朝北宫。", 
            "披图诵佳咏，邈尔想高风。"
        ], 
        "title": "题虞邵庵送别图", 
        "type": "古风", 
        "yun": null
    }, 
    {
        "author": "余寅", 
        "era": "元", 
        "subtype": "五言绝句", 
        "text": [
            "海波浮玉殿，宝网拂珊瑚。", 
            "座上来听法，龙精即老夫。"
        ], 
        "title": "静安八咏录三 其一 陈桧", 
        "type": "绝句", 
        "yun": "虞"
    }, 
    {
        "author": "余寅", 
        "era": "元", 
        "subtype": "五言绝句", 
        "text": [
            "老禅不解事，眉白鬓茎稀。", 
            "曹溪一滴水，虾子作龙飞。"
        ], 
        "title": "静安八咏录三 其二 虾子禅", 
        "type": "绝句", 
        "yun": "微"
    }, 
    {
        "author": "余寅", 
        "era": "元", 
        "subtype": "五言绝句", 
        "text": [
            "我过袁崧宅，重寻沪渎津。", 
            "英雄千载下，遗垒大江滨。"
        ], 
        "title": "静安八咏录三 其三 沪渎垒", 
        "type": "绝句", 
        "yun": "真"
    }, 
    {
        "author": "余阙", 
        "era": "元", 
        "subtype": "五言排律", 
        "text": [
            "涉江登危榭，引望二川流。", 
            "双城共临水，两岸起飞楼。", 
            "汉渚深初绿，江皋迥易秋。", 
            "金风扬素浪，丹霞丽綵舟。", 
            "登高及佳日，能赋命良俦。", 
            "御者奉旨酒，庖人供膳羞。", 
            "一为山水媚，能令车骑留。", 
            "为语同怀者，有暇即来游。"
        ], 
        "title": "秋兴亭", 
        "type": "排律", 
        "yun": "尤"
    }, 
    {
        "author": "余阙", 
        "era": "元", 
        "subtype": "五言排律", 
        "text": [
            "琼峰毓奇态，高高出先天。", 
            "柄超琳阙迥，盘影渌池圆。", 
            "别□标苍樾，回窗蓄紫烟。", 
            "淙流如度曲，藤蔓似长弦。", 
            "肖像生仪始，希颜太古前。", 
            "虽无罗袖拂，常映涧花妍。", 
            "子有灵侯技，能弹《大道》篇。", 
            "函香一临眺，天际意飘然。"
        ], 
        "title": "赋得琵琶峰送人降香龙虎山", 
        "type": "排律", 
        "yun": "先"
    }, 
    {
        "author": "余阙", 
        "era": "元", 
        "subtype": "五言排律", 
        "text": [
            "上林花落尽，东门饯别初。", 
            "游丝横辇道，金波溢镂渠。", 
            "含觞不能饮，踯躅此城隅。", 
            "念子正英妙，丹泉媚绿蕖。", 
            "翻然阻山岫，邈尔问离居。", 
            "芸阁谁同坐，蒲生孰共书。", 
            "时应有词赋，为寄北飞鱼。"
        ], 
        "title": "送黄绍及第归江西", 
        "type": "排律", 
        "yun": null
    }, 
    {
        "author": "余阙", 
        "era": "元", 
        "subtype": "五言排律", 
        "text": [
            "葭菼启望国，灼灼咏桃夭。", 
            "操觚染芳藻，短发未胜翘。", 
            "始聆白雪句，兼传黄竹谣。", 
            "兰萌初映砌，春霜已降霄。", 
            "秋榛覆故陇，惊蓬飒回飙。", 
            "金樽与瑶席，庶足奉仁娇。"
        ], 
        "title": "待制张廷美姑阿庆诗", 
        "type": "排律", 
        "yun": "萧"
    }, 
    {
        "author": "余氏", 
        "era": "元", 
        "subtype": null, 
        "text": [
            "妾谁怨兮薄命，一气孔神兮化生若甑。", 
            "春山娟兮秋水净，秉贞洁兮妾之性。", 
            "聊复歌兮遣兴。", 
            "夜梦兮食梨，命灵氛兮与子占之。", 
            "曰行道兮迟迟，敛角枕兮粲如。", 
            "风动帷兮心而悲。", 
            "云黯黯兮雪飞棘，夫子介兮如石。", 
            "苦复留兮不得，望平原兮太息。", 
            "涕泗横兮沾臆。", 
            "送子去兮春树青，望子来兮秋树零。", 
            "树有枝兮枝有英，我胡为兮茕茕？", 
            "孑在此兮山城。", 
            "织女兮牛郎，岂谓化兮为参商。", 
            "欲径度兮河无梁。", 
            "霜露侵袭兮，病偃在床。", 
            "嗟嗟夫子兮，谁与缝裳？"
        ], 
        "title": "寄夫诗", 
        "type": "古风", 
        "yun": null
    }, 
    {
        "author": "吴当", 
        "era": "元", 
        "subtype": null, 
        "text": [
            "诗人自昔身多穷，云是身穷诗乃工。", 
            "太白飘零一杯酒，杜陵茅屋随秋风。", 
            "君庄采菽不盈掬，仅有新诗千万幅。", 
            "饥来一字不堪煮，犹是逢人索珠玉。", 
            "年少执戟称卫郎，软裘快马双明珰。", 
            "驱驰玉事出奉诏，西拂弱水东扶桑。", 
            "龙光南去冲牛斗，含香曾到扶胥口。", 
            "云边晓挂洞庭帆，花时夜醉长沙酒。", 
            "人间曾见墨淋漓，当时采笔生光辉。", 
            "千金散尽不自惜，囊中惟喜有新诗。", 
            "嗟予岂是能吟者，秋月春花浑漫写。", 
            "故园菊松已荒芜，两鬓萧萧雪盈把。", 
            "君不见相如作赋家四壁，子云草玄宅一区。", 
            "君庄风月固有馀，不知身世贫何如。"
        ], 
        "title": "诗庄", 
        "type": "古风", 
        "yun": null
    }, 
    {
        "author": "吴当", 
        "era": "元", 
        "subtype": null, 
        "text": [
            "临平湖边秋阁小，古木幽篁通窅窕。", 
            "云间返照落渔帆，江上馀霞送飞鸟。", 
            "蒹葭苍苍月满矶，何日西风一棹归。", 
            "诗成沽酒切鲈脍，坐见山水涵清辉。"
        ], 
        "title": "段应奉湖山旧隐", 
        "type": "古风", 
        "yun": null
    }, 
    {
        "author": "吴当", 
        "era": "元", 
        "subtype": null, 
        "text": [
            "晴川迟日明花柳，酒帘乐器村村有。", 
            "承平官府劝农来，竹马齐迎贤太守。", 
            "自从太守到南徐，春衣有帛食有鱼。", 
            "男耕女织不用劝，连冈断垄皆新畬。", 
            "今年又见祠田祖，牢醴香肥杂歌舞。", 
            "乌犍受策自扶犁，东风霎霎吹灵雨。", 
            "柔桑枝上啭黄鹂，树下父老相支携。", 
            "官曹抱瓮贮浓酒，移馔芳亭随所宜。", 
            "老农得饮增欢喜，起听训言书满纸。", 
            "朝廷无以我公归，坐使风移民俗美。", 
            "我公归去民何从，作图赖与奏天聪。", 
            "常遣太守如我公，我民至老歌年丰。"
        ], 
        "title": "南徐守李士宁劝农之日朝廷遣使召为大兴府尹郡人为图其事求予赋诗以记", 
        "type": "古风", 
        "yun": null
    }, 
    {
        "author": "吴当", 
        "era": "元", 
        "subtype": null, 
        "text": [
            "滦阳三月雪正飞，陇树四月青红稀。", 
            "白翎啄沙黄草薄，阿蓝短翅寒相依。", 
            "南薰吹水振群蛰，满川花草浓云湿。", 
            "穹庐露冷牛马肥，蒺藜沙上西风急。", 
            "潘侯妙笔留神都，金莲紫菊谁家无。", 
            "江南莺花春冉冉，谁写当年蛱蝶图。"
        ], 
        "title": "潘子华画上京花鸟", 
        "type": "古风", 
        "yun": null
    }, 
    {
        "author": "吴当", 
        "era": "元", 
        "subtype": null, 
        "text": [
            "江空月冷霜如水，双鹊梢头飞不起。", 
            "钱侯写生苦逼真，淡墨萧疏妙难似。", 
            "君不见上林高树拂云齐，托巢生子总相宜。", 
            "愿尔朝朝来报喜，春风长在万年枝。"
        ], 
        "title": "栖鹊图", 
        "type": "古风", 
        "yun": null
    }, 
    {
        "author": "吴当", 
        "era": "元", 
        "subtype": null, 
        "text": [
            "山人筑居青涧傍，数间矮屋如舟航。", 
            "清风粼粼白石烂，满目野水凝秋光。", 
            "浴水凫鹭閒来去，凭栏总是沧洲趣。", 
            "竹间凉月白纷纷，更似芦花最深处。", 
            "高情阅世犹虚舟，久矣委心从去留。", 
            "秋风不待归张翰，夜雪每疑来子猷。", 
            "儿童忽报前川涨，云雾轩窗九天上。", 
            "故园梦断酒初醒，落日遥闻采莲唱。", 
            "西安城边芳草多，乱汀横渚尽烟波。", 
            "纫兰为佩寄远道，又恐閒门无客过。", 
            "迢递江南望江北，住久岂知身是客。", 
            "多情我自爱桐乡，自信鸥盟寒不得。", 
            "亦有扁舟彭蠡宾，别却槎头今几春。", 
            "明朝便合投簪笏，向子亭边与卜邻。"
        ], 
        "title": "野航亭为陈晋赋", 
        "type": "古风", 
        "yun": null
    }, 
    {
        "author": "吴当", 
        "era": "元", 
        "subtype": null, 
        "text": [
            "临川山人来作客，万里携书上京国。", 
            "朔风吹起黄河冰，河上行舟带寒色。", 
            "穷冬雪花三尺深，客窗抱膝惟长吟。", 
            "夜闻解鞍有同邸，晨即市酒开囊金。", 
            "举杯殷勤相为语，家在单州闾巷里。", 
            "庭闱有亲七十馀，阖家稚耋数百指。", 
            "上堂称寿春熙熙，下堂服劳日济济。", 
            "门户有子应晨昏，盘飧任妇承甘旨。", 
            "东风吹绿牛羊肥，良田自足供锄犁。", 
            "夹溪桃李炫晴昼，映阶萱草迎春辉。", 
            "共知吾邦是乐土，男勤耕桑女织组。", 
            "贸迁有货居廛市，岁时无事烦官府。", 
            "家人老大不出门，长儿近日游荆楚。", 
            "阿婶爱孙如至宝，尽室悲惊为愁苦。", 
            "予情触此更皇皇，远出求之来侍旁。", 
            "贤愚不足挂怀抱，夙夕忍此慈心伤。", 
            "我闻斯言亦感激，秉彝至德各有常。", 
            "尔能慈孝出天性，笃行自足为义方。", 
            "责善恐违贤圣训，至诚可贯金石刚。", 
            "琴瑟在御良燕喜，埙篪迭奏成雁行。", 
            "庭前綵服列三世，人生至乐乐未央。", 
            "酒酣为子歌慷慨，持赠可比黄金珰。", 
            "嗟予霜露兴惨怆，蓼莪三复劬劳章。"
        ], 
        "title": "徐州赠同邸客", 
        "type": "古风", 
        "yun": null
    }, 
    {
        "author": "吴当", 
        "era": "元", 
        "subtype": null, 
        "text": [
            "青山湖上去，白云湖上住。", 
            "草屋八九间，梅花两三树。", 
            "年年许客看花开，花下携琴载酒来。", 
            "对花把酒唤鹤舞，酒酣落月尚衔杯。", 
            "黄昏疏影横斜好，更取生绢拈笔扫。", 
            "高情能画胜能吟，风雪荒寒忆郊岛。", 
            "我来不值花开时，骑马独从湖外归。", 
            "上阳密露春如海，祗有东家蝴蝶飞。"
        ], 
        "title": "湖西罗受可作梅月图赠予北行赋此报之", 
        "type": "古风", 
        "yun": null
    }, 
    {
        "author": "吴当", 
        "era": "元", 
        "subtype": null, 
        "text": [
            "上丁脩祀又春分，鼓吹声传旅夜魂。", 
            "世路荆榛迷圣域，沱江烟草怨王孙。", 
            "空怜宇内干戈满，无复河间礼乐存。", 
            "上国风云清庙閟，中天日月素王尊。", 
            "春秋摄献元臣重，爵秩追崇祝号敦。", 
            "束帛承筐先俎豆，牢牲升鼎从羔豚。", 
            "公侯显相千金币，牺象宗彝九酝樽。", 
            "玉磬编钟歌大吕，朱弦疏越奏云门。", 
            "诸生襟佩趋鹓序，百辟冠裳谨骏奔。", 
            "翠积宫庭寒肃肃，光生花树晓焞焞。", 
            "秦坑灰烬遗经坠，王业陵迟古道昏。", 
            "霄翮倚风留退鹢，辙鳞随水化冥鹍。", 
            "八音夔律何由正，六典周官讵易论。", 
            "自叹白头思绍述，谩垂青简照乾坤。"
        ], 
        "title": "九江丁祀闻鼓吹感怀", 
        "type": "古风", 
        "yun": "元"
    }, 
    {
        "author": "何景福", 
        "era": "元", 
        "subtype": null, 
        "text": [
            "绣床渐觉香毬满，鱼艇初疑雪片多。", 
            "龙吟五夜霜飞瓦，鼍吼三更月满城。", 
            "青山自此诗名重，采石如今酒价低。", 
            "荒祠昼掩无人到，苦木丛中春鸟啼。", 
            "风景不殊豪杰尽，新亭谁复泪沾衣。"
        ], 
        "title": "句", 
        "type": "句", 
        "yun": null
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "关雎麟趾久无声，谁共周官识治平。", 
            "独抱遗经身己老，空山落月梦魂惊。"
        ], 
        "title": "先子讲道濂溪书院今四十馀年 其一", 
        "type": "绝句", 
        "yun": "庚"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "江头风月夜萧萧，旅馆寒灯共寂寥。", 
            "三月病来忘肉味，九天清夜听箫韶。"
        ], 
        "title": "先子讲道濂溪书院今四十馀年 其二", 
        "type": "绝句", 
        "yun": "萧"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "春雨黄精似玉𦘺，东风漠漠紫山薇。", 
            "饥来白石还堪煮，自叹时人服食稀。"
        ], 
        "title": "先子讲道濂溪书院今四十馀年 其三", 
        "type": "绝句", 
        "yun": "微"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "柳外郊墟旧战场，寒芜秋燐暮云黄。", 
            "渐看三月莺花里，陌上新苗陇上桑。"
        ], 
        "title": "先子讲道濂溪书院今四十馀年 其四", 
        "type": "绝句", 
        "yun": "阳"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "周业凌迟伯失宗，纷纷功利起衡从。", 
            "时君不识真王佐，卿禄宁辞十万钟。"
        ], 
        "title": "读史 其一", 
        "type": "绝句", 
        "yun": "冬"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "牛酒争迎暴已除，沛中屠贩漫高车。", 
            "鸿沟更举真筹策，圮上功成一卷书。"
        ], 
        "title": "读史 其二", 
        "type": "绝句", 
        "yun": "鱼"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "受命趋关定约时，鄛翁多算竟何为。", 
            "可怜空碎鸿门玉，天下雄雌亦易知。"
        ], 
        "title": "读史 其三", 
        "type": "绝句", 
        "yun": "支"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "灭仇报主已成功，还定三秦众策同。", 
            "西楚能存韩社稷，赤松无迹到关中。"
        ], 
        "title": "读史 其四", 
        "type": "绝句", 
        "yun": "东"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "四海为家辨本支，大封同姓奠邦基。", 
            "留侯漫使储君固，遗毒无端及爱儿。"
        ], 
        "title": "读史 其五", 
        "type": "绝句", 
        "yun": "支"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "女祸几令社稷危，安刘一语已先知。", 
            "良平无术强根本，功在诸君左袒时。"
        ], 
        "title": "读史 其六", 
        "type": "绝句", 
        "yun": "支"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "盖世功名意气雄，楚齐国大势难容。", 
            "从容进退知天道，一邑封留事赤松。"
        ], 
        "title": "读史 其七", 
        "type": "绝句", 
        "yun": "冬"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "先汉雄词后世无，子云学业冠西都。", 
            "大醇难掩终身玷，直笔凄凉莽大夫。"
        ], 
        "title": "读史 其八", 
        "type": "绝句", 
        "yun": "虞"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "草罢玄经雪满头，美新兴颂不深谋。", 
            "千年遗恨曾投阁，金谷何人肯坠楼。"
        ], 
        "title": "读史 其九", 
        "type": "绝句", 
        "yun": "尤"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "桐江波上有渔蓑，东汉流风节义多。", 
            "大器已移名独在，犹将公论作干戈。"
        ], 
        "title": "读史 其十", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "九夷辟地识遗贤，白帽端居木榻穿。", 
            "卓行至今推有道，建安词藻漫流传。"
        ], 
        "title": "读史 其十一", 
        "type": "绝句", 
        "yun": "先"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "天自西倾水自东，三分割据识英雄。", 
            "仲谋有子曹郎在，盖世功名仅汉中。"
        ], 
        "title": "读史 其十二", 
        "type": "绝句", 
        "yun": "东"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "一方僻险控孙曹，兵术相疑治道高。", 
            "尚父鹰扬身未死，讵应典午得称豪。"
        ], 
        "title": "读史 其十三", 
        "type": "绝句", 
        "yun": "豪"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "六朝才气苦厌厌，归去辞高义独严。", 
            "忧世乐天真有道，千年处士晋陶潜。"
        ], 
        "title": "读史 其十四", 
        "type": "绝句", 
        "yun": "盐"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "束帛难招鲁两生，奉常绵蕞乱纵横。", 
            "满朝将相轻年少，治道难因礼乐行。"
        ], 
        "title": "礼乐 其一", 
        "type": "绝句", 
        "yun": "庚"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "伦纪无章古道昏，哇声乱耳讵堪论。", 
            "千年不睹真儒效，空忆河间礼乐存。"
        ], 
        "title": "礼乐 其二", 
        "type": "绝句", 
        "yun": "元"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "瘦骨棱层病未安，江天风雪夜漫漫。", 
            "布衾铁石浑无寐，难得梅花入梦看。"
        ], 
        "title": "连旬大雪 其一", 
        "type": "绝句", 
        "yun": "寒"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "平施翠壑与丹崖，风磴云门处处埋。", 
            "直待东风花尽发，却寻布袜踏青鞋。"
        ], 
        "title": "连旬大雪 其二", 
        "type": "绝句", 
        "yun": "佳"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "五老峰前雪未消，烟岚染处夕阳挠。", 
            "沽来尊酒寻梅树，钓得江鱼上柳条。"
        ], 
        "title": "五老峰", 
        "type": "绝句", 
        "yun": null
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "忠义曾书宋两都，一时直笔共描摹。", 
            "万方顺逆苍天在，遗臭难称莽大夫。"
        ], 
        "title": "可叹 其一", 
        "type": "绝句", 
        "yun": "虞"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "汉水生波郡邑墟，空传楚魄葬江鱼。", 
            "前年节钺秋江上，满纸祈哀逐客书。"
        ], 
        "title": "可叹 其二", 
        "type": "绝句", 
        "yun": "鱼"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "碧桃红杏艳阳天，礼聘相期举按贤。", 
            "肠断关河时听雁，琵琶却在卖茶船。"
        ], 
        "title": "可叹 其三", 
        "type": "绝句", 
        "yun": "先"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "虎迹烟村少室墟，羊肠尘路太行车。", 
            "上林应射春归羽，江海累臣有帛书。"
        ], 
        "title": "春思", 
        "type": "绝句", 
        "yun": "鱼"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "上林高处凤凰栖，羽翮垂云五色辉。", 
            "黄竹雪深梧影落，山鸡临水炤毛衣。"
        ], 
        "title": "谩题 其一", 
        "type": "绝句", 
        "yun": "微"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "日出扶桑海不惊，曾将巨钓掣鲵鲸。", 
            "一蓑回首秋江上，卧听兰苕翡翠鸣。"
        ], 
        "title": "谩题 其二", 
        "type": "绝句", 
        "yun": "庚"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "香炉峰色白巉巉，黄独无苗雪满镵。", 
            "燕子经年江上别，东风回首听呢喃。"
        ], 
        "title": "谩题 其三", 
        "type": "绝句", 
        "yun": "咸"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "几年别却帝城傩，种树书传郭橐驼。", 
            "华盖芙蓉秋色里，钓竿犹伴旧时蓑。"
        ], 
        "title": "除夕", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "南楼谯鼓北楼钟，楼外泥牛綵仗丛。", 
            "黄道泰阶春浩荡，苍龙观阙晓曈昽。"
        ], 
        "title": "立春日感旧 其一", 
        "type": "绝句", 
        "yun": "东"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "麒麟烟树凤凰毛，列侍趋朝礼独劳。", 
            "中使传宣排内宴，御园春动乐声高。"
        ], 
        "title": "立春日感旧 其二", 
        "type": "绝句", 
        "yun": "豪"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "春盘生菜翠如丝，内赐金幡映白髭。", 
            "前度桃花何处去，故园花草不胜思。"
        ], 
        "title": "立春日感旧 其三", 
        "type": "绝句", 
        "yun": "支"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "照眼榴花酒入唇，愁颜衰鬓又逢春。", 
            "御沟冰泮河鱼美，惆怅江波有钓纶。"
        ], 
        "title": "立春日感旧 其四", 
        "type": "绝句", 
        "yun": "真"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "匡卢晴雪自㠝岏，万里清江一棹寒。", 
            "自笑老来情思别，九天楼阁梦中看。"
        ], 
        "title": "梦登书阁", 
        "type": "绝句", 
        "yun": "寒"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "山城马足动红尘，杂沓晨趋服色新。", 
            "绵蕞草仪谁所具，伤心半是大廷臣。"
        ], 
        "title": "讲仪", 
        "type": "绝句", 
        "yun": "真"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "东驱海若百年傩，尚度龙沙几两驼。", 
            "春雨莘郊留负耒，秋风渭水起渔蓑。"
        ], 
        "title": "与同馆戏续前韵 其一", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "燕歌赵舞国人傩，塞下牛羊塞上驼。", 
            "烟草随营飞猎骑，毡城无地挂耕蓑。"
        ], 
        "title": "与同馆戏续前韵 其二", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "紫髯都护气降傩，姬妾毡车橐载驼。", 
            "马挏浓於燕市酒，貂裘多似野人蓑。"
        ], 
        "title": "与同馆戏续前韵 其三", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "金目横戈夜进傩，锦幪负毂晓鸣驼。", 
            "灯前尽理朝天佩，林下谁缝钓雪蓑。"
        ], 
        "title": "与同馆戏续前韵 其四", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "仪凤青娥杂戏傩，肉峰翠釜荐珍驼。", 
            "碧桃天上云千树，白发江头雪一蓑。"
        ], 
        "title": "与同馆戏续前韵 其五", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "未踏猖狂举世傩，长安紫陌望铜驼。", 
            "陶公门外犹存菊，严子滩前不解蓑。"
        ], 
        "title": "与同馆戏续前韵 其六", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "尘眼争看楚俗傩，书灯独对汉时驼。", 
            "歌声无复渔家傲，处处金章换绿蓑。"
        ], 
        "title": "与同馆戏续前韵 其七", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "赤子妖成绛帻傩，皇都尘接紫关驼。", 
            "故人风雪谁联骑，野老江湖独拥蓑。"
        ], 
        "title": "与同馆戏续前韵 其八", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "蛮隶横过绝类傩，海艘任载岂烦驼。", 
            "杜鹃花外春连屋，布谷声中雨一蓑。"
        ], 
        "title": "与同馆戏续前韵 其九", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "看云不用买山钱，带雨宜翻种秫田。", 
            "白发数茎非故态，青山何日是归年。"
        ], 
        "title": "咏归 其一", 
        "type": "绝句", 
        "yun": "先"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "荷花香里白鸥飞，绿树浓阴拂石矶。", 
            "一枕清风长夏簟，云边何日钓船归。"
        ], 
        "title": "咏归 其二", 
        "type": "绝句", 
        "yun": "微"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "稻畦黄处树多红，山色岚光紫翠通。", 
            "茅屋数间流水外，一丝何日对秋风。"
        ], 
        "title": "咏归 其三", 
        "type": "绝句", 
        "yun": "东"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "苍松翠竹映溪沙，溪上寒梅树树花。", 
            "十月瓮头春酒熟，杖藜何日到山家。"
        ], 
        "title": "咏归 其四", 
        "type": "绝句", 
        "yun": "麻"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "蓬莱云气合从龙，肠断关山几万重。", 
            "水落城空山未晓，长生院里鼓逢逢。"
        ], 
        "title": "长生院作寿 其一", 
        "type": "绝句", 
        "yun": "冬"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "天秩民彝不可磨，伤心蚁穴与蜂窠。", 
            "无端紫绶红尘里，犹说先朝第几科。"
        ], 
        "title": "长生院作寿 其二", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "归舟日日向南风，积雨初收浪拍空。", 
            "梦入龙冈清暑地，夜凉万斛水晶宫。"
        ], 
        "title": "归舟湖中梦至上都", 
        "type": "绝句", 
        "yun": "东"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "仙李移根雨露边，青春江汉共风烟。", 
            "千年事往蟠桃熟，黄竹歌传阿母筵。"
        ], 
        "title": "李节妇田氏 其一", 
        "type": "绝句", 
        "yun": "先"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "绿鬓飞蓬四岁儿，寒机对月夜眠迟。", 
            "碧梧翠竹春云合，斜日慈乌返哺时。"
        ], 
        "title": "李节妇田氏 其二", 
        "type": "绝句", 
        "yun": "支"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "江上莺花满目春，冰霜皎皎百年身。", 
            "自从破镜留孤影，锦瑟无声落燕尘。"
        ], 
        "title": "李节妇田氏 其三", 
        "type": "绝句", 
        "yun": "真"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "朋酒升堂着舞衣，忘忧草色动春晖。", 
            "贻谋曾授三迁教，断缕犹存旧织机。"
        ], 
        "title": "李节妇田氏 其四", 
        "type": "绝句", 
        "yun": "微"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "廉耻风移士节隳，壸仪犹足正民彝。", 
            "世情无限伤心地，惆怅琵琶掩面时。"
        ], 
        "title": "李节妇田氏 其五", 
        "type": "绝句", 
        "yun": "支"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "丑夜城头烈炬红，数声笳起戍楼空。", 
            "江山如旧豪华去，无食无衣一病翁。"
        ], 
        "title": "八月二十四日", 
        "type": "绝句", 
        "yun": "东"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "古木昏鸦接翅飞，扶桑顾兔倍光辉。", 
            "广寒梦到嫦娥殿，新剪红霓制舞衣。"
        ], 
        "title": "中秋对月口号 其一", 
        "type": "绝句", 
        "yun": "微"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "静听新人笑语声，天寒翠袖若为情。", 
            "举头不辨山河影，坐看儿童斗眼明。"
        ], 
        "title": "中秋对月口号 其二", 
        "type": "绝句", 
        "yun": "庚"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "豫章城头百尺楼，三年明镜炤人愁。", 
            "五老峰前秋色里，寸心折尽大刀头。"
        ], 
        "title": "中秋对月口号 其三", 
        "type": "绝句", 
        "yun": "尤"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "百年如见鲁灵光，一炬堪怜瓦砾场。", 
            "秋水满池门独在，古槐依旧带斜阳。"
        ], 
        "title": "宣圣庙", 
        "type": "绝句", 
        "yun": "阳"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "日永南陵栋宇深，涿河绕屋树阴阴。", 
            "二仪覆焘生成德，百岁期颐孝友心。", 
            "戏綵自供堂上水，击鲜无藉橐中金。", 
            "汉家旧赐麟符在，奕叶蝉联直到今。"
        ], 
        "title": "寄题卫立本具庆堂", 
        "type": "律诗", 
        "yun": "侵"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "花县哦松赋式微，杖藜风雨返郊扉。", 
            "不将轩冕矜闾里，只似山林一布衣。", 
            "陈梁未觉乌巾垫，儋耳何妨木屐归。", 
            "旷士古来同一致，先生无意在轻肥。"
        ], 
        "title": "风雨途中遇罗主簿杖履归北山", 
        "type": "律诗", 
        "yun": "微"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "山泽癯儒岂列仙，丹梯万丈莫攀缘。", 
            "垂弧不记逢初度，载酒何烦颂大年。", 
            "花甲历周辛夘岁，玄枵日在女星躔。", 
            "此生自断君休问，消息盈虚总付天。"
        ], 
        "title": "次韵答友人", 
        "type": "律诗", 
        "yun": "先"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "至正青龙在辛夘，三冬民物跻春台。", 
            "虹霓屡向朝昏见，雷电长随风雨来。", 
            "岂有星霜消瘴疠，只看桃李发条枚。", 
            "天时人事都休问，且尽生前有限杯。"
        ], 
        "title": "辛夘冬", 
        "type": "律诗", 
        "yun": "灰"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "羊山踏碎白云堆，不见仙翁未肯回。", 
            "小有洞中持节待，大罗天上散花来。", 
            "丹崖翠壁参差见，琳馆琼宫迤逦开。", 
            "借得初平双白鹤，月明骑上素华台。"
        ], 
        "title": "送张道士 其一", 
        "type": "律诗", 
        "yun": "灰"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "岁晚揆余初度日，梅花索笑共清妍。", 
            "留连风月三千界，俯仰乾坤六十年。", 
            "斥鴳海鹍齐小大，春猿秋鹤与周旋。", 
            "但教强健加飧饭，莫把穷通更问天。"
        ], 
        "title": "送张道士 其二", 
        "type": "律诗", 
        "yun": "先"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "方外论交独有师，一谈一笑共襟期。", 
            "閒云屋下传灯处，慈母冈头忆弟时。", 
            "土室每同清夜话，草堂犹有去年诗。", 
            "青山满目人何在，收泪长怀不尽思。"
        ], 
        "title": "挽恽东阳", 
        "type": "律诗", 
        "yun": "支"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "垂老方知悟昨非，野情长与世情违。", 
            "可堪青镜生华发，莫遣缁尘点素衣。", 
            "辽鹤归来悲往事，海鸥飞去识先机。", 
            "幽栖只合逃空谷，深掩山中白版扉。"
        ], 
        "title": "自警", 
        "type": "律诗", 
        "yun": "微"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "古木回岩障绿阴，此中知有小丛林。", 
            "悬厓置屋依空曲，绕涧穿云入窈深。", 
            "薝卜香来清鼻观，莲花色净悟禅心。", 
            "宝坊亦有差徭及，从此应无布地金。"
        ], 
        "title": "游紫岩寺", 
        "type": "律诗", 
        "yun": "侵"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "城复于隍四十年，荆吴忽尔举烽烟。", 
            "雄藩已设金汤固，惟婺还如铁瓮坚。", 
            "十万役夫操畚锸，三层埤堄列戈鋋。", 
            "引锥蒸土民劳止，但愿皇图际幅员。"
        ], 
        "title": "筑城", 
        "type": "律诗", 
        "yun": "先"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "镜中华发不胜簪，歌咏周南治世音。", 
            "老骥谩怀千里志，隙驹空负百年心。", 
            "传声烽火犹虚远，遁迹山林竟密深。", 
            "多谢故人怜寂寞，可堪庄舄独哀吟。"
        ], 
        "title": "奉简吴浚仲避地紫岩山", 
        "type": "律诗", 
        "yun": "侵"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "三伏炎宵困郁蒸，揽衣盘礴敞閒庭。", 
            "自移冰簟邀明月，卧看银河倒列星。", 
            "竹树繁阴薄沆瀣，乾坤清气入襟灵。", 
            "蓐收按节明朝至，先落梧桐一叶青。"
        ], 
        "title": "暑夜对月", 
        "type": "律诗", 
        "yun": "青"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "恽老相逢梦里身，笑谈犹自惜离群。", 
            "精魂不返三生石，台阁长垂五色云。", 
            "涧水松风秋瑟瑟，草堂烟树月纷纷。", 
            "觉来多少悲凉意，清泪潸潸夜欲分。"
        ], 
        "title": "梦恽东阳", 
        "type": "律诗", 
        "yun": "文"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "龙凤山前一径长，钱王宰木郁苍苍。", 
            "英雄何用作疑冢，富贵不如归故乡。", 
            "锦绣湖山犹髣髴，麒麟荆棘已荒凉。", 
            "表忠观里礼碑在，坡老文章共耿光。"
        ], 
        "title": "次韵过表忠观", 
        "type": "律诗", 
        "yun": "阳"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "垂老行歌独隐沦，索居长是念离群。", 
            "也知月色秋来好，只怪鸡声夜不闻。", 
            "满鬓风沙时暧暧，侧身天地思纷纷。", 
            "故人相望隔秋水，几度凭高对暮云。"
        ], 
        "title": "垂老有怀叶景翰范景先胡仲申", 
        "type": "律诗", 
        "yun": "文"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "风露平分洗太清，团团顾兔又东生。", 
            "一年独爱今宵好，万里同看此夕晴。", 
            "大地山河由仰照，中天星斗只微明。", 
            "霓裳翻作人间曲，得似箫韶奏九成。"
        ], 
        "title": "中秋", 
        "type": "律诗", 
        "yun": "庚"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "银河吹浪泻长空，南国萧萧草木风。", 
            "千里共看明月好，一尊那得故人同。", 
            "关河牢落无来雁，江海飘零任转蓬。", 
            "近喜皇威清海岱，紫微星在五云中。"
        ], 
        "title": "月夜怀友", 
        "type": "律诗", 
        "yun": "东"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "诏书飞下紫微天，太傅仍兼将相权。", 
            "入总夔龙陪帝舜，出为叔虎佐周宣。", 
            "西北旌旗腾杀气，东南海岳静烽烟。", 
            "功高带砺归朝日，圣主垂衣亿万年。"
        ], 
        "title": "喜闻太傅右丞相出师平寇", 
        "type": "律诗", 
        "yun": "先"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "春来壬子无风雨，共卜今年麦有秋。", 
            "且愿王师息征伐，尽安农事乐耕耰。", 
            "墟中能几炊烟起，闾右惟多赋粟忧。", 
            "剩喜山城过百雉，长濠如带涨新秋。"
        ], 
        "title": "癸巳岁二月壬子日晴", 
        "type": "律诗", 
        "yun": "尤"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "二月阑珊逢百五，疾风甚雨思翛然。", 
            "青春白发愁千种，柳絮梨花又一年。", 
            "想像汉宫传蜡烛，幽忧楚泽起烽烟。", 
            "崇碑多取泉台石，麦饭无从洒墓田。"
        ], 
        "title": "寒食", 
        "type": "律诗", 
        "yun": "先"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "罢讲常陪御史骢，龙翔如在五云中。", 
            "匡庐驻锡看秋瀑，衡岳褰裳振海风。", 
            "岁月峥嵘怀旧隐，烟尘澒洞正兴戎。", 
            "禅馀梦绕珠峰塔，万丈灵光贯白虹。"
        ], 
        "title": "答胜上人", 
        "type": "律诗", 
        "yun": "东"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "衰疾年添算，劬劳思转伤。", 
            "声华江上雾，勋业鬓边霜。", 
            "诗继唐风作，书从禹穴藏。", 
            "光阴何冉冉，华盖郁苍苍。"
        ], 
        "title": "初度日", 
        "type": "律诗", 
        "yun": "阳"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "圣祖开寰宇，英贤集网罗。", 
            "暂烦周斧钺，即听舜讴歌。", 
            "世阀风云阔，耕岩雨露颇。", 
            "万方俱职贡，一旦尽烟波。"
        ], 
        "title": "述感十五首 其一", 
        "type": "律诗", 
        "yun": "歌"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "舆图归覆载，天畀万方全。", 
            "帝德元无外，皇纲自失权。", 
            "中原堕土赋，内郡落民编。", 
            "国计东南隘，经邦愧昔贤。"
        ], 
        "title": "述感十五首 其二", 
        "type": "律诗", 
        "yun": "先"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "太祖收中夏，供储赋土田。", 
            "河仓红粟腐，漕壤紫台烟。", 
            "民物滋殷阜，车书转瘠捐。", 
            "可怜疆理在，运会付茫然。"
        ], 
        "title": "述感十五首 其三", 
        "type": "律诗", 
        "yun": "先"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "南国昔归顺，中原仍戍藩。", 
            "岁分貔虎士，阵入鸟云屯。", 
            "名籍沦逋窜，枢兵失讨论。", 
            "诸君甘负国，故里亦空村。"
        ], 
        "title": "述感十五首 其四", 
        "type": "律诗", 
        "yun": "元"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "帝患湮洪水，人思凿钜河。", 
            "万方劳畚锸，列郡困徵科。", 
            "处处黄巾社，纷纷赤子戈。", 
            "千年遗恨在，铭石写嵯峨。"
        ], 
        "title": "述感十五首 其五", 
        "type": "律诗", 
        "yun": "歌"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "泉货资桑币，经纶称物宜。", 
            "低昂三尺法，敛散百年规。", 
            "拙甚黄金注，凄其白鹿皮。", 
            "纷更愆祖宪，废阁失天威。"
        ], 
        "title": "述感十五首 其六", 
        "type": "律诗", 
        "yun": null
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "夜直麒麟殿，晨司虎豹关。", 
            "周庐诸子贵，枕戟卫郎閒。", 
            "通籍存奴隶，连车载匪颁。", 
            "世勋何补报，戎马泪潸潸。"
        ], 
        "title": "述感十五首 其七", 
        "type": "律诗", 
        "yun": "删"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "世爵推勋阀，元戎典禁兵。", 
            "营分龙虎卫，势接凤凰城。", 
            "烽火迷千里，烟尘犯两京。", 
            "临危忘勇决，何以答升平。"
        ], 
        "title": "述感十五首 其八", 
        "type": "律诗", 
        "yun": "庚"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "黄头称国士，碧眼佩天弧。", 
            "突骑今何在，风光古所无。", 
            "旧看装宝剑，可怕执金吾。", 
            "畜锐思防患，凭谁卫两都。"
        ], 
        "title": "述感十五首 其九", 
        "type": "律诗", 
        "yun": "虞"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "命将图推爵，登坛愧匪材。", 
            "舟车空府库，金帛散舆台。", 
            "论赏屯膏泽，争权稔祸胎。", 
            "旧家零落尽，庙算实堪哀。"
        ], 
        "title": "述感十五首 其十", 
        "type": "律诗", 
        "yun": "灰"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "四野悲龙战，群方习豹韬。", 
            "烟尘来滚滚，江汉去滔滔。", 
            "云构千章栋，风帆万斛艘。", 
            "炎波俱鼎沸，何用赋民劳。"
        ], 
        "title": "述感十五首 其十一", 
        "type": "律诗", 
        "yun": "豪"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "福极频移柄，明良久失图。", 
            "匠材违矩度，博局转枭卢。", 
            "宝鼎宗周器，玄圭大禹谟。", 
            "万方俱有间，九贡近来无。"
        ], 
        "title": "述感十五首 其十二", 
        "type": "律诗", 
        "yun": "虞"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "乳羝随敝节，帛雁识累臣。", 
            "渐觉关河壮，应瞻日月新。", 
            "威声通海岱，喜气入梁秦。", 
            "万骑轻天堑，何时一问津。"
        ], 
        "title": "述感十五首 其十三", 
        "type": "律诗", 
        "yun": "真"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "异乡风景切，人事见推移。", 
            "冠盖非前日，豪华又几时。", 
            "年深鹦鹉草，春老杜鹃枝。", 
            "依旧青山色，寒云满目悲。"
        ], 
        "title": "述感十五首 其十四", 
        "type": "律诗", 
        "yun": "支"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "世自馀蛇豕，人犹慕凤麟。", 
            "节旄寒在牧，鈇钺暗生尘。", 
            "有梦能归国，无邻可避秦。", 
            "几年江海上，老泪独沾巾。"
        ], 
        "title": "述感十五首 其十五", 
        "type": "律诗", 
        "yun": "真"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "萧萧惊朔雪，浩浩怒天风。", 
            "虎穴先朝事，鹅池半夜功。", 
            "中原思将帅，乱世识英雄。", 
            "今古兴亡迹，乾坤阖辟中。"
        ], 
        "title": "大雪", 
        "type": "律诗", 
        "yun": "东"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "向国应无计，归田屡作期。", 
            "江湖身病日，松柏岁寒时。", 
            "老鹤云千里，惊乌月一枝。", 
            "人生各有志，物态莫相疑。"
        ], 
        "title": "相疑", 
        "type": "律诗", 
        "yun": "支"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "积雪凝冬瑞，群情兆岁登。", 
            "洞门沦径隧，宫瓦失觚棱。", 
            "烟火江村猎，寒澌野水罾。", 
            "殊方兼久病，高卧竟何能。"
        ], 
        "title": "雪", 
        "type": "律诗", 
        "yun": "蒸"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "江上千峰雪，天边几缕霞。", 
            "冻澌依岸梗，冰柱落檐花。", 
            "野回山光薄，沙明树影斜。", 
            "负暄貂已敝，抱病虱空爬。"
        ], 
        "title": "雪霁", 
        "type": "律诗", 
        "yun": "麻"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "羁客无颁朔，穷年有此朝。", 
            "山明仍戴雪，水落不通潮。", 
            "黄道环辰极，青阳转斗杓。", 
            "仰关身万里，转壑梦连宵。"
        ], 
        "title": "腊月朔", 
        "type": "律诗", 
        "yun": "萧"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "世路难如此，京华事若何。", 
            "风云归草昧，日月傍干戈。", 
            "南土分争久，西秦王气多。", 
            "累臣独洒泪，衰疾卧江沱。"
        ], 
        "title": "世路", 
        "type": "律诗", 
        "yun": "歌"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "白日行天速，青山去国遥。", 
            "昔年苍水佩，同驾紫云轺。", 
            "汉节犹堪牧，虞旌不待招。", 
            "人生誇气概，莫遣旅魂销。"
        ], 
        "title": "同驾", 
        "type": "律诗", 
        "yun": "萧"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "乡心违伏腊，宦迹历关河。", 
            "酥酪分邻粥，弦匏拥醉歌。", 
            "天清云路阔，春近雪花多。", 
            "事业今如此，江边一钓蓑。"
        ], 
        "title": "腊日", 
        "type": "律诗", 
        "yun": "歌"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "窃据窥神器，人心事事非。", 
            "每闻优诏下，无复报音归。", 
            "虎穴宁容饰，龙韬未息机。", 
            "小臣徒溅血，不得沃天衣。"
        ], 
        "title": "闵姜公硕", 
        "type": "律诗", 
        "yun": "微"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "风雪夜迢迢，探囊失敝貂。", 
            "烛龙沧海阔，帛雁上林遥。", 
            "伏枕调诗律，篝灯注酒瓢。", 
            "馆人情思厚，尚觉旅魂销。"
        ], 
        "title": "馆人", 
        "type": "律诗", 
        "yun": "萧"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "牧地连云水，羔羊饱杞椒。", 
            "体充香透骨，尾重雪凝膘。", 
            "珍出天厨馔，炉传禁脔烧。", 
            "先尝时有赐，况复酒频浇。"
        ], 
        "title": "戏题 其一", 
        "type": "律诗", 
        "yun": "萧"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "西域葡萄熟，浆醪不用酤。", 
            "色深滦水菊，香重塞城酥。", 
            "甘露浮银瓮，寒冰贮玉壶。", 
            "相如犹病渴，传赐近来无。"
        ], 
        "title": "戏题 其二", 
        "type": "律诗", 
        "yun": "虞"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "旅馆经时序，羁愁转寂寥。", 
            "山空寒隐雾，风急夜鸣条。", 
            "塞雪应无际，军声自不骄。", 
            "何时衰老泪，拭目圣明朝。"
        ], 
        "title": "旅馆", 
        "type": "律诗", 
        "yun": "萧"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "颇觉边尘净，仍看昼刻添。", 
            "江风寒透屋，野日暧窥檐。", 
            "病减寻书帙，春来忆酒帘。", 
            "归心何日遂，谈笑听闾阎。"
        ], 
        "title": "春近", 
        "type": "律诗", 
        "yun": "盐"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "积雪山河净，昏霾宇宙迷。", 
            "雁声来漠北，兵气自征西。", 
            "海雾浮龙影，关寒惬马蹄。", 
            "时危增愤结，衰病属羁栖。"
        ], 
        "title": "积雪", 
        "type": "律诗", 
        "yun": "齐"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "庐岳不可极，山深宜养恬。", 
            "松巢邻李白，菊径似陶潜。", 
            "秀色云千仞，秋光雨一帘。", 
            "渔樵与麋鹿，於我更无嫌。"
        ], 
        "title": "庐岳", 
        "type": "律诗", 
        "yun": "盐"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "厄会符阳九，沉痾阅岁三。", 
            "苏卿吟漠北，庾信赋江南。", 
            "山影开晴黛，湖光接暮岚。", 
            "艰危心不展，俯仰事何惭。"
        ], 
        "title": "阳九", 
        "type": "律诗", 
        "yun": "覃"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "旅思春江上，乡山宿雾中。", 
            "鬓毛难再黑，花蕊转添红。", 
            "病减诗囊在，愁多酒盏空。", 
            "衣冠俱散走，何地哭途穷。"
        ], 
        "title": "春日得乡信", 
        "type": "律诗", 
        "yun": "东"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "世乱复为客，衰颜对物华。", 
            "江城年节酒，野树岁寒花。", 
            "雪岭明残照，烟汀带落霞。", 
            "为谁添白发，何计问丹砂。"
        ], 
        "title": "释闷", 
        "type": "律诗", 
        "yun": "麻"
    }, 
    {
        "author": "何致中", 
        "era": "元", 
        "subtype": null, 
        "text": [
            "苦吟生白发，归梦绕青山。", 
            "雨久琴丝润，风清扇影閒。"
        ], 
        "title": "句", 
        "type": "句", 
        "yun": "删"
    }, 
    {
        "author": "何继高", 
        "era": "元", 
        "subtype": null, 
        "text": [
            "醉归那忍旋分手，竹屋灯明。", 
            "石鼎茶声。", 
            "坐久听来酒力轻。", 
            "粉笺染就芙蓉滑，小句初成。", 
            "转自凄清。", 
            "寒逼春衫欲二更。"
        ], 
        "title": "采桑子", 
        "type": "词", 
        "yun": null
    }, 
    {
        "author": "何景福", 
        "era": "元", 
        "subtype": null, 
        "text": [
            "三年奔走荒山道。", 
            "喜说苕溪好。", 
            "苕溪秋水漫悠悠。", 
            "载将离恨上杭州。", 
            "干戈未已身如寄。", 
            "安乐知何处。", 
            "青溪溪上钓鱼矶。", 
            "纵使无鱼，还有蟹螯肥。"
        ], 
        "title": "虞美人 别鲁道源", 
        "type": "词", 
        "yun": null
    }, 
    {
        "author": "何景福", 
        "era": "元", 
        "subtype": null, 
        "text": [
            "丹溪青山冠闽浙，胜游忽聚金台客。", 
            "朱阑碧槛倚云隈，满地松花踏香雪。", 
            "玉京北望苍烟重，山光水色开天容。", 
            "咳唾随风落珠玉，葡萄酒艳玻瓈钟。", 
            "逍遥聊作无事饮，倒著接䍦从酩酊。", 
            "潮生眼缬春风和，月上松萝酒初醒。", 
            "金闺公子玉堂仙，长歌击节音琅然。", 
            "君不闻香山老子长短三千篇，一金一首鸡林传。"
        ], 
        "title": "和散里平章游东安汪伯谅半山亭诗韵", 
        "type": "古风", 
        "yun": null
    }, 
    {
        "author": "何景福", 
        "era": "元", 
        "subtype": null, 
        "text": [
            "粉垣皎皎雪不如，道人为我开天奇。", 
            "长杠运入霹雳手，墨池飞出龙门姿。", 
            "云烟郁律出半堵，下有汹涌波涛随。", 
            "锦鳞队队晃光彩，扬鳍掉尾噞喁吹。", 
            "相忘似识湖海阔，肯与虾蟹相娱嬉。", 
            "由来至理与神会，泼剌健鬣直欲飞。", 
            "嗟予久缩钓鳌手，卒见欲理长竿丝。", 
            "僧钟繇，任公子。", 
            "不须点龙晴，不须投犗饵。", 
            "禹门春浪拍天流，只要雷公助烧尾。"
        ], 
        "title": "画鱼", 
        "type": "古风", 
        "yun": null
    }, 
    {
        "author": "何景福", 
        "era": "元", 
        "subtype": null, 
        "text": [
            "东君费尽春功绩，万紫千红竞容色。", 
            "岂知晴光变霪雨，故为芳程入衔勒。", 
            "柳腰孱颜珠翠重，棠腮泪落胭脂湿。", 
            "纷纷桃李委泥滓，翳翳云霾裹山脊。", 
            "屋茅蒸菌灶产蛙，涛声入户风掀席。", 
            "繁华九十暗中老，园林陡觉秋萧瑟。", 
            "鞦韆高阁粉墙西，门锁深宫土花碧。", 
            "穿钱甃径世无有，辗地香轮已何适。", 
            "云间踆乌如可赎，一掷千金讵容啬。", 
            "长须沽酒出门去，陌上泥深几没屐。", 
            "倚阑对花重太息，花为春开春不惜。", 
            "应知造物等儿戏，天怒花妖丧民德。", 
            "薄命佳人亦如此，伤春背立阑干泣。", 
            "君不见玉环花妖祸唐室，西施花妖沼吴国。", 
            "江湖□困只忧民，不忧花死忧无麦。"
        ], 
        "title": "花时苦雨", 
        "type": "古风", 
        "yun": null
    }, 
    {
        "author": "何景福", 
        "era": "元", 
        "subtype": null, 
        "text": [
            "紫童劲直过眉长，饱谙风雪含苍凉。", 
            "老眼乳节似有夺朱色，响落爪甲四座闻铿锵。", 
            "余将南游苍梧叫虞舜，又欲西谒王母求玄霜。", 
            "扶颠持危用舍在我尔，讵知穷途阮子空猖狂。", 
            "童乎童乎毋乃梓橦遣汝来吾傍，未易役汝去荷奚奴囊。"
        ], 
        "title": "和李鹏飞紫童歌韵", 
        "type": "古风", 
        "yun": "阳"
    }, 
    {
        "author": "何景福", 
        "era": "元", 
        "subtype": null, 
        "text": [
            "雷声填填云羃羃，雨打梅头麦穗黑。", 
            "老农倚耒向天泣，污邪水深耕不得。", 
            "余生熟知稼穑艰，倚阑对雨兴长叹。", 
            "垢衣未浣生败点，础甓流润无时乾。", 
            "客中况值天中节，一举蒲觞仰天说。", 
            "民是天民天合怜，天不怜民何降割。", 
            "少年饱暖居无何，龙舟槌鼓飞洪波。", 
            "锦标夺得竟归去，江干怅立空渔蓑。"
        ], 
        "title": "五月五日对雨有作", 
        "type": "古风", 
        "yun": null
    }, 
    {
        "author": "何景福", 
        "era": "元", 
        "subtype": null, 
        "text": [
            "去年九日留丹溪，款段踏遍云山西。", 
            "归来醉卧扶不起，吻燥亟索冰壶齑。", 
            "今年南冈逢九日，谪仙两孙奇俊逸。", 
            "湘潭潭水水如螺，一叶金蕉吸秋色。", 
            "黄花不惜插满头，但惜岁月如川流。", 
            "人生富贵行乐耳，龙山戏马俱荒丘。", 
            "君家先茔气葱郁，龙骧凤翥通心出。", 
            "大江衣带环其前，对面一峰卓文笔。", 
            "我时已入无何乡，醉眼岂复论曾杨。", 
            "篮舆径挟玉山去，梦魂犹怪茱萸香。"
        ], 
        "title": "九日同李仲达游湘潭", 
        "type": "古风", 
        "yun": null
    }, 
    {
        "author": "何景福", 
        "era": "元", 
        "subtype": null, 
        "text": [
            "看山初不登高丘，登高却上看山楼。", 
            "凝光滴翠杳无际，一览便可穷清幽。", 
            "楼中歌鼓出霄汉，小红行酒大白浮。", 
            "西风飘然似有意，吹我远出湘潭游。", 
            "锦袍仙人凿山骨，著亭松底罗珍羞。", 
            "金蕉一叶注琼液，我亦到口如吞舟。", 
            "回鞭踏碎花月影，耳热但觉风飕飕。", 
            "归来却忆水曹子，市声聒聒同哑呕。", 
            "岂无陈雷旧胶漆，但恐诗律烦赓酬。", 
            "故乡莼熟不归去，致身独善非良谋。", 
            "插萸簪菊强从俗，拔剑起舞霜横秋。", 
            "傥来富贵亦偶尔，草泽往往生公侯。", 
            "书毡当复我家物，未审天意从人不。", 
            "诗成寄来定捧腹，一裁一狂简袪閒愁。"
        ], 
        "title": "君文兄作书来问九日插萸香会诗如何赋此以寄", 
        "type": "古风", 
        "yun": "尤"
    }, 
    {
        "author": "何景福", 
        "era": "元", 
        "subtype": null, 
        "text": [
            "三家聚钱买一犊，晴雨无分轮次牧。", 
            "跳梁穿鼻不牵犁，意欲养渠筋力足。", 
            "今春教熟初下田，靷鞅在头𩉴在肩。", 
            "叱之则行呵则止，终朝一亩宁烦鞭。", 
            "西来忽来答剌罕，却恨牵逃逃不远。", 
            "左驱右逐拽下山，缚向旗干得银椀。", 
            "三家聚哭无奈何，一人扶耒两人拖。", 
            "新秧节出田草多，犊乎犊乎还遇时苗么。"
        ], 
        "title": "买犊歌", 
        "type": "古风", 
        "yun": null
    }, 
    {
        "author": "何景福", 
        "era": "元", 
        "subtype": null, 
        "text": [
            "木阑为楫沙棠舟，翩然荡漾从夷犹。", 
            "其中家具载何物，缥帙万卷金丹百斛装两头。", 
            "东林旧有回公约，散金收书仍畜药。", 
            "药期济世书名家，葫芦不挂袖里无青蛇。", 
            "有时齁鼾浪花里，黄粱一枕邯郸市。", 
            "忘机狎鸥鸥不猜，长鸣飞鹤横江来。", 
            "吾伊有声出金石，抽添有误传金台。", 
            "君不见白玉堂黄金屋，身后空名真一粟。", 
            "又不见赤松子丹丘生，眼底直视无三彭。", 
            "舟中书药无尽藏，明月行天风破浪。", 
            "何当更著水曹郎，风流来往苕溪上。"
        ], 
        "title": "书药舟", 
        "type": "古风", 
        "yun": null
    }, 
    {
        "author": "何景福", 
        "era": "元", 
        "subtype": null, 
        "text": [
            "玉华秀色青摩空，天目注渌弯如弓。", 
            "龙骞虎玃老蛟舞，鸾翔凤翥飞南东。", 
            "麻姑觉道两仙去，真人飞影留遗踪。", 
            "湘潭蒲牢就湮没，白鹤一去劳山空。", 
            "牧亭侯封有茅土，淳分派别于英公。", 
            "琅玕楮树率苗裔，石棱埋草存双峰。", 
            "我今扫松考宗谱，发飒霜鬓飘秋蓬。", 
            "阶庭云仍待秀彦，往往学问如撞钟。", 
            "阎闾更革兵燹后，畎亩桑梓无前功。", 
            "从容绵匝犹近古，但视志气如长虹。", 
            "梅边岁寒得三友，诗人援笔鼋鸮宫。", 
            "他年有问铁牛子，赤松黄石相追从。"
        ], 
        "title": "题分阳麻姑仙祠壁", 
        "type": "古风", 
        "yun": null
    }, 
    {
        "author": "何景福", 
        "era": "元", 
        "subtype": "五言绝句", 
        "text": [
            "石齿粼粼水，云衣齾齾山。", 
            "天风吹客梦，何日抹鱼颁。"
        ], 
        "title": "山水阁为黄子久题", 
        "type": "绝句", 
        "yun": "删"
    }, 
    {
        "author": "何景福", 
        "era": "元", 
        "subtype": "五言绝句", 
        "text": [
            "石润非经雨，林空岂借秋。", 
            "诗成清不禁，髣髴到沧洲。"
        ], 
        "title": "水石为陈太初赋", 
        "type": "绝句", 
        "yun": "尤"
    }, 
    {
        "author": "何景福", 
        "era": "元", 
        "subtype": "七言绝句", 
        "text": [
            "黄金可惜作阑干，偎倚相看尽日欢。", 
            "秉烛归来犹未足，梦随蝴蝶绕枝看。"
        ], 
        "title": "惜花", 
        "type": "绝句", 
        "yun": "寒"
    }, 
    {
        "author": "何景福", 
        "era": "元", 
        "subtype": "七言绝句", 
        "text": [
            "春祈秋报一年期，土谷神灵知未知。", 
            "昨日街头穹米价，三钱一斗定何时。"
        ], 
        "title": "伤田家二首 其一", 
        "type": "绝句", 
        "yun": "支"
    }, 
    {
        "author": "何景福", 
        "era": "元", 
        "subtype": "七言绝句", 
        "text": [
            "缫车未歇取丝分，私债官逋夜打门。", 
            "里正不慈胥吏酷，穷民空感半租恩。"
        ], 
        "title": "伤田家二首 其二", 
        "type": "绝句", 
        "yun": "元"
    }, 
    {
        "author": "何景福", 
        "era": "元", 
        "subtype": "五言律诗", 
        "text": [
            "春事遽如许，相过忽偶同。", 
            "四檐留客雨，一径落花风。", 
            "病骨缘诗瘦，愁颜借酒红。", 
            "抟沙宁久聚，明日又西东。"
        ], 
        "title": "暮春王茂叔相过", 
        "type": "律诗", 
        "yun": "东"
    }, 
    {
        "author": "何景福", 
        "era": "元", 
        "subtype": "五言律诗", 
        "text": [
            "坦率坐中庭，高门夜不扃。", 
            "露垂闻警鹤，风急落流萤。", 
            "对语头俱黑，相看眼更青。", 
            "客星在何处？指点认天经。"
        ], 
        "title": "六月十七日夜坐李宁之忽得风急落流萤之句遂命足成一律", 
        "type": "律诗", 
        "yun": "青"
    }, 
    {
        "author": "何景福", 
        "era": "元", 
        "subtype": "五言律诗", 
        "text": [
            "云压天边树，瑶英欲下时。", 
            "风威寒更急，潮信冻来迟。", 
            "酒市增高价，渔舟误晚炊。", 
            "灞桥诗思好，先借蹇驴骑。"
        ], 
        "title": "江天雪意", 
        "type": "律诗", 
        "yun": "支"
    }, 
    {
        "author": "何景福", 
        "era": "元", 
        "subtype": "五言律诗", 
        "text": [
            "清和风日美，策策快幽寻。", 
            "白水青秧短，绿阴黄鸟深。", 
            "吴蚕眠未足，蜀鸟怨难禁。", 
            "流水音谁赏，令人欲破琴。"
        ], 
        "title": "偶成寄王伯玉", 
        "type": "律诗", 
        "yun": "侵"
    }, 
    {
        "author": "何景福", 
        "era": "元", 
        "subtype": "五言律诗", 
        "text": [
            "险扼三吴地，深涵一片天。", 
            "龙归珠宝露，鼍跃浪花圆。", 
            "谁击中流楫，思乘下濑船。", 
            "东风鼓鼙急，四顾意茫然。"
        ], 
        "title": "次陈湖韵", 
        "type": "律诗", 
        "yun": "先"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "风搅晴空日色和，柳花故故恼诗魔。", 
            "绣床渐觉香毬满，渔艇初疑雪片多。", 
            "随意飞来无定著，捲春归去欲如何。", 
            "颠狂到底风流在，又化浮萍漾绿波。"
        ], 
        "title": "柳絮", 
        "type": "律诗", 
        "yun": "歌"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "警昏戒晓复司更，矢棘翚飞结构成。", 
            "角韵唤醒晨过客，鼓声催动夜巡兵。", 
            "龙吟一奏霜飞瓦，鼍吼三通月满城。", 
            "自是太平无暴客，金壶漏箭要分明。"
        ], 
        "title": "鼓角楼", 
        "type": "律诗", 
        "yun": "庚"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "姑孰村南日正西，丰碑八尺大书题。", 
            "青山自此诗名重，采石如今酒价低。", 
            "捧砚太真犹入梦，脱靴力士竟何挤。", 
            "荒祠昼掩无人到，苦竹丛深春鸟啼。"
        ], 
        "title": "太白墓", 
        "type": "律诗", 
        "yun": "齐"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "水红裙淡画眉浓，婆饼焦香唤郭公。", 
            "姑恶久嗔乌面妾，姊妇深恨白头翁。", 
            "上村百箔蚕登簇，半篰千钱叶价穹。", 
            "快活有声麰麦熟，岂辞脱裤过溪东。"
        ], 
        "title": "禽名", 
        "type": "律诗", 
        "yun": "东"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "开落分明梦觉关，玉妃厌世谢尘寰。", 
            "英精已出冰霜外，标格犹存水石间。", 
            "淡月写真招不返，香风入骨引初还。", 
            "数声羌笛知何处？迷却罗浮一片山。"
        ], 
        "title": "梅魂", 
        "type": "律诗", 
        "yun": "删"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "天低江阔雁行微，独倚危阑送落晖。", 
            "绚日金丸橙橘熟，飞霜银缕鳜鲈肥。", 
            "莼香自可呼村酒，枫落谁能问客衣。", 
            "何日束装同买棹，片帆东过子陵矶。"
        ], 
        "title": "秋江旅怀", 
        "type": "律诗", 
        "yun": "微"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "世途无处不间关，老我星星两鬓斑。", 
            "江水送潮归绿渚，谷风吹雨过黄山。", 
            "千金弊裤谁能买，百石强弓每自弯。", 
            "何事无心云一片，等间飞去又飞还。"
        ], 
        "title": "感兴", 
        "type": "律诗", 
        "yun": "删"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "春来日日醉琼螺，嗟叹流光去掷梭。", 
            "过雨落花三月暮，东风啼鸟五更多。", 
            "文章官样千机锦，落魄仙人一足靴。", 
            "世态升平应有象，小儿争戏午桥坡。"
        ], 
        "title": "东安即事", 
        "type": "律诗", 
        "yun": "歌"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "独宿江楼梦一回，滞人官库酒多灰。", 
            "满城钟动漏初歇，近岸舟喧潮欲来。", 
            "富贵在天三尺命，姓名震地一声雷。", 
            "海门千里波光赤，火齐还升玉镜台。"
        ], 
        "title": "武林偶成", 
        "type": "律诗", 
        "yun": "灰"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "合江亭下买舟行，击楫中流万古情。", 
            "严子台高烟树暗，桐君塔映浪花明。", 
            "英雄不并青山在，时事还随红日生。", 
            "我欲远寻方外诀，白云深处石桥横。"
        ], 
        "title": "桐江怀古", 
        "type": "律诗", 
        "yun": "庚"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "武林春望不堪吟，独倚阑干万古心。", 
            "钱氏池台荒草满，苏卿门巷落花深。", 
            "人歌人哭几生死，潮去潮来无古今。", 
            "风景不殊豪杰尽，新亭谁复泪沾襟。"
        ], 
        "title": "武林春望", 
        "type": "律诗", 
        "yun": "侵"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "笑倚香云懒画眉，海棠庭院步迟迟。", 
            "莺声芳树歌阑处，花影重门睡起时。", 
            "蝶舞正高停扇待，絮飞欲下就帘吹。", 
            "鸳鸯绣罢无人问，背立东风听子规。"
        ], 
        "title": "春日闺思", 
        "type": "律诗", 
        "yun": "支"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "阿翁弄孙心可乐，痴儿观光志愈坚。", 
            "灯烬悬花形顾影，雨声刮梦夜如年。", 
            "攀龙期对三千字，跨鹤须缠十万钱。", 
            "为报还家定何日，一阳春信到梅边。"
        ], 
        "title": "上家君", 
        "type": "律诗", 
        "yun": "先"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "曲水亭空卧石龙，入门鼍鼓震逢逢。", 
            "六朝冠冕埋孤塔，七宝幡𣄢占故宫。", 
            "借剑生前谁斩佞，震堂死后尚旌忠。", 
            "暮潮西上东风急，满目山河落照红。"
        ], 
        "title": "望江亭", 
        "type": "律诗", 
        "yun": "东"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "桐山蟉蚴摩空青，桐仙长眠呼不醒。", 
            "龙归洞口云漠漠，鹤飞华表秋冥冥。", 
            "玉乳流膏落轻滴，蜗涎凝石留馀腥。", 
            "同游选胜一乐事，凌虚飞屩凭高亭。"
        ], 
        "title": "寄题李宁之朱铜岩坟亭", 
        "type": "律诗", 
        "yun": "青"
    }, 
    {
        "author": "余阙", 
        "era": "元", 
        "subtype": "五言绝句", 
        "text": [
            "欲去更还顾，依依恋所知。", 
            "今朝去京日，似子渡江时。"
        ], 
        "title": "题合鲁易之鄞江送别图", 
        "type": "绝句", 
        "yun": "支"
    }, 
    {
        "author": "余阙", 
        "era": "元", 
        "subtype": "五言绝句", 
        "text": [
            "溪水绿悠悠，高楼在溪上。", 
            "日暮望江南，舟中采菱唱。"
        ], 
        "title": "题溪楼", 
        "type": "绝句", 
        "yun": "漾"
    }, 
    {
        "author": "余阙", 
        "era": "元", 
        "subtype": "五言绝句", 
        "text": [
            "本是仙源种，移来禁中栽。", 
            "为爱妖娇色，偏临露井开。"
        ], 
        "title": "咏井上桃花", 
        "type": "绝句", 
        "yun": "灰"
    }, 
    {
        "author": "余阙", 
        "era": "元", 
        "subtype": "五言绝句", 
        "text": [
            "水如剡溪水，山似沃洲山。", 
            "想见鲈鱼美，扁舟常不还。"
        ], 
        "title": "题段应奉山水图", 
        "type": "绝句", 
        "yun": "删"
    }, 
    {
        "author": "余阙", 
        "era": "元", 
        "subtype": "七言绝句", 
        "text": [
            "桃花灼灼柳丝柔，立马看君发鄂州。", 
            "懊恼人生是离别，不如江汉共东流。"
        ], 
        "title": "别樊时中", 
        "type": "绝句", 
        "yun": "尤"
    }, 
    {
        "author": "余阙", 
        "era": "元", 
        "subtype": "七言绝句", 
        "text": [
            "竹叶梅花一色春，盈盈翠袖掩丹唇。", 
            "休言画史无情思，却胜宫中剪綵人。"
        ], 
        "title": "题红悔翠竹图", 
        "type": "绝句", 
        "yun": "真"
    }, 
    {
        "author": "余阙", 
        "era": "元", 
        "subtype": "七言绝句", 
        "text": [
            "坏色衣裳护七条，手持经卷意萧萧。", 
            "头陀寺里相逢后，又向天台访石桥。"
        ], 
        "title": "赠澄上人", 
        "type": "绝句", 
        "yun": "萧"
    }, 
    {
        "author": "余阙", 
        "era": "元", 
        "subtype": "七言绝句", 
        "text": [
            "山中道士绿荷衣，新抱瑶琴出翠微。", 
            "已与尘缘断来往，逢人犹鼓《雉朝飞》。"
        ], 
        "title": "赠山中道士善琴", 
        "type": "绝句", 
        "yun": "微"
    }, 
    {
        "author": "余阙", 
        "era": "元", 
        "subtype": "七言绝句", 
        "text": [
            "光禄桥西惜解携，春星欲傍露盘低。", 
            "自来官柳多离思，更著城乌在上啼。"
        ], 
        "title": "别樊时中廉使", 
        "type": "绝句", 
        "yun": "齐"
    }, 
    {
        "author": "余阙", 
        "era": "元", 
        "subtype": "七言绝句", 
        "text": [
            "帝城南下望江城，此去乡关半月程。", 
            "同向春风折杨柳，一般离别两般情。"
        ], 
        "title": "南归偶书二首 其一", 
        "type": "绝句", 
        "yun": "庚"
    }, 
    {
        "author": "余阙", 
        "era": "元", 
        "subtype": "七言绝句", 
        "text": [
            "二月不归三月归，已将行箧捲征衣。", 
            "殷勤未报家园树，缓缓开花缓缓飞。"
        ], 
        "title": "南归偶书二首 其二", 
        "type": "绝句", 
        "yun": "微"
    }, 
    {
        "author": "余阙", 
        "era": "元", 
        "subtype": "七言绝句", 
        "text": [
            "船头浇酒祀神龙，手掷金钱撒水中。", 
            "百尺楼船双夹橹，唱歌齐上吕梁洪。"
        ], 
        "title": "扬州客舍", 
        "type": "绝句", 
        "yun": "东"
    }, 
    {
        "author": "余阙", 
        "era": "元", 
        "subtype": "七言绝句", 
        "text": [
            "春池细雨柳纤纤，手倦挥毫日上帘。", 
            "想得停杯江海夜，月明照见水晶盐。"
        ], 
        "title": "李白玩月图", 
        "type": "绝句", 
        "yun": "盐"
    }, 
    {
        "author": "余阙", 
        "era": "元", 
        "subtype": "七言绝句", 
        "text": [
            "沈香羯鼓弄春杯，席上才看半作堆。", 
            "争似君家屏障里，年年岁岁有花开。"
        ], 
        "title": "题光禄主事虎仲桓海棠图", 
        "type": "绝句", 
        "yun": "灰"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "霜署起南天，云霄画榜悬。", 
            "两帏犹可对，二妙古难全。", 
            "夏木笼彫槛，风华度绣筵。", 
            "时应联骑出，谁谓非神仙。"
        ], 
        "title": "送普原理之南台御史兼简察士安", 
        "type": "律诗", 
        "yun": "先"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "鄂渚江汉会，兹亭宅其幽。", 
            "我来窥石镜，兼得眺芳洲。", 
            "远岫云中没，春江雨外流。", 
            "何如乘白鹤，吹笛过南楼。"
        ], 
        "title": "吕公亭", 
        "type": "律诗", 
        "yun": "尤"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "秋水镜台隍，孤洲入淼茫。", 
            "地如方丈好，山接会稽长。", 
            "紫蔓林中合，红莲叶底香。", 
            "何人酒船里，似是贺知章。"
        ], 
        "title": "竹屿", 
        "type": "律诗", 
        "yun": "阳"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "峡路传清警，金舆夹綵旃。", 
            "还如向姑射，讵比幸甘泉。", 
            "苑树纷成幄，关榆始委钱。", 
            "从臣偏宠近，载笔幔城边。"
        ], 
        "title": "送危应奉分院上京", 
        "type": "律诗", 
        "yun": "先"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "网轩开翠崿，山水下葱茏。", 
            "江中宝床拥，树杪画栏红。", 
            "心融二阵灭，境静六尘空。", 
            "应似青莲叶，齐开绿水中。"
        ], 
        "title": "元兴寺二首 其一 绝尘轩", 
        "type": "律诗", 
        "yun": "东"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "轩辕铸鼎处，仙台成昼图。", 
            "寒云生洞渚，暝色入苍梧。", 
            "如雾飘丹阁，非烟起玉炉。", 
            "年年漫来此，无处挽龙胡。"
        ], 
        "title": "元兴寺二首 其二 压雪轩", 
        "type": "律诗", 
        "yun": "虞"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "窗中望苍翠，春木起晨霏。", 
            "孤嶂才盈尺，长松未合围。", 
            "萧萧此仙客，日日候岩扉。", 
            "念尔空延伫，王孙且未归。"
        ], 
        "title": "题合鲁易之四明山水图", 
        "type": "律诗", 
        "yun": "微"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "祇园开塔庙，遐瞰尽三秦。", 
            "雕玉裁文陛，金铜结绮轮。", 
            "高标双阙外，流影灞陵津。", 
            "揽辔还登眺，题名继昔人。"
        ], 
        "title": "赋得慈恩寺塔送李惟中赴西台侍御", 
        "type": "律诗", 
        "yun": "真"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "昔别情何乐，今还语向谁？", 
            "幽房通贝阙，空馆罥芜丝。", 
            "未过徐公墓，徒怀有道碑。", 
            "扁舟望湖曲，清泪湿江离。"
        ], 
        "title": "葛编修挽歌（景光）", 
        "type": "律诗", 
        "yun": "支"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "堤上柳沈沈，春蒲泛渚禽。", 
            "济田东汇阔，汶水北流深。", 
            "落日依中沚，浮云积太阴。", 
            "微茫看不尽，浑似别时心。"
        ], 
        "title": "赋得钜野泽送宋显夫佥事之南山", 
        "type": "律诗", 
        "yun": "侵"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "晓路通高嶂，春城入大江。", 
            "草生垂钓浦，人语读书窗。", 
            "肃客移茶鼎，行田载酒缸。", 
            "幕寮谁得似，高步绝纷庞。"
        ], 
        "title": "送张有恒赴安庆郡经历", 
        "type": "律诗", 
        "yun": "江"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "之子不得意，南行无怨辞。", 
            "官河人杳杳，客路雨丝丝。", 
            "古木淮阴市，春城孺子祠。", 
            "悽然千里别，为赋《小星》诗。"
        ], 
        "title": "送李伯寔下第还江西", 
        "type": "律诗", 
        "yun": "支"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "浩浩长安陌，琼楼夹广廛。", 
            "鸳鸯御沟上，芍药吹楼前。", 
            "骏马追韩嫣，金尊约郑虔。", 
            "功名有时有，且得乐当年。"
        ], 
        "title": "长安陌", 
        "type": "律诗", 
        "yun": "先"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "君子没已久，遗井郡斋中。", 
            "本寓思人意，兼全泽物功。", 
            "银床驳故藓，玉甃落寒桐。", 
            "几日趋官舍，横经诵养蒙。"
        ], 
        "title": "赋得君子泉送彭公权为黄州教", 
        "type": "律诗", 
        "yun": "东"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "春风起蘋末，旅雁尚回翔。", 
            "乳鸭娇同睫，新蒲短可藏。", 
            "应怀洞庭水，非避塞垣霜。", 
            "客路频怀旧，题诗寄帝乡。"
        ], 
        "title": "赋得春雁送司执中江西宪幕", 
        "type": "律诗", 
        "yun": "阳"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "江亭望华崿，望望似修眉。", 
            "扫黛偏能巧，含颦知为谁？", 
            "娟娟微雨里，脉脉夕阳时。", 
            "千里乘骢去，因之伤别离。"
        ], 
        "title": "赋得蛾眉亭送王德常御史赴南台", 
        "type": "律诗", 
        "yun": "支"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "契阔思相见，留连及此辰。", 
            "长江映酒色，细雨若歌尘。", 
            "所喜襟怀共，由来态度真。", 
            "何时洗兵马，得与孟家邻。"
        ], 
        "title": "饮散答卢使君", 
        "type": "律诗", 
        "yun": "真"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "都门相送处，旭日动兰晖。", 
            "绮树莺初下，金沟絮渐飞。", 
            "分骖向远道，把袂恋音徽。", 
            "去去江南陌，应看满路威。"
        ], 
        "title": "送李好古之南台御史", 
        "type": "律诗", 
        "yun": "微"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "握手兰宫外，朝光满禁涂。", 
            "山寒知塞近，苑静觉莺疏。", 
            "草草离樽既，悠悠征辆驱。", 
            "还应轸时念，不羡报金吾。"
        ], 
        "title": "送霍维肃令尹", 
        "type": "律诗", 
        "yun": null
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "汉坻开绣阁，萧然似渚宫。", 
            "晴江华楯外，列岫绮钱中。", 
            "树色芳樽绿，荷花粉脸红。", 
            "贤王敬爱客，乐宴意何终。"
        ], 
        "title": "宴晴江山拱北楼", 
        "type": "律诗", 
        "yun": "东"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "嘉植将百岁，积翠广庭间。", 
            "高柯出闾巷，低枝荫井干。", 
            "流膏从风飏，芳气散如兰。", 
            "别有清霜节，将同绮树看。"
        ], 
        "title": "嘉树轩", 
        "type": "律诗", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "善理崇富教，长郡等烹鲜。", 
            "况兹久凋瘵，望治切宸渊。", 
            "绶组承明里，结驷双阙前。", 
            "燕郊芳草歇，商墟大火悬。", 
            "高怀薄霄汉，揽辔殊慨然。", 
            "揆子昧时用，载橐从甘泉。", 
            "庶闻两岐咏，为予书汗篇。"
        ], 
        "title": "送观至能赴归德知府", 
        "type": "古风", 
        "yun": "先"
    }, 
    {
        "author": "余阙", 
        "era": "元", 
        "subtype": null, 
        "text": [
            "大明照四海，之子乃陆沈。", 
            "远绝仁义绊，结宇幽嵓阴。", 
            "荟翳谷中路，崭崱北山岑。", 
            "窗莺响初荫，陇月颓夕林。", 
            "时凭曲水几，萧散发长吟。", 
            "委化谅为达，滞乐恐遂淫。", 
            "援琴鼓招隐，念子为薰心。"
        ], 
        "title": "题黄河清艮岑幽居", 
        "type": "古风", 
        "yun": "侵"
    }, 
    {
        "author": "余阙", 
        "era": "元", 
        "subtype": null, 
        "text": [
            "中智贵得性，得性非易求。", 
            "羡君淠川曲，松竹蔽层丘。", 
            "春秋当佳日，兄弟各命俦。", 
            "总辔凌晨术，展席面清流。", 
            "参差琼峰出，泓澄绮碛周。", 
            "缃荷承绣宇，黄鸟响疏楼。", 
            "起坐玩芳帙，为乐鲜优游。", 
            "河阳耻巧宦，建春压旅愁。", 
            "安得周公瑾，为馆孙仲谋。"
        ], 
        "title": "题施氏西屿书堂", 
        "type": "古风", 
        "yun": "尤"
    }, 
    {
        "author": "余阙", 
        "era": "元", 
        "subtype": null, 
        "text": [
            "帝仁同禹泣，典宪辍朝缨。", 
            "我友膺时选，衔命出承明。", 
            "是日芳节届，列饯多钜卿。", 
            "桃花疑组色，鸟啭杂歌声。", 
            "仰献一杯酒，远慰千里行。", 
            "丈夫有远业，文墨非所营。", 
            "勉布惟良政，持用答皇情。"
        ], 
        "title": "送方以愚之嘉兴推官", 
        "type": "古风", 
        "yun": "庚"
    }, 
    {
        "author": "余阙", 
        "era": "元", 
        "subtype": null, 
        "text": [
            "皖公标楚甸，兹岭孕奇形。", 
            "翠积枞江浒，崇冠吕蒙城。", 
            "戒途入中林，平冈驻我旌。", 
            "延望失来术，周览多所经。", 
            "峨峨石窗矗，窅窅岩岫冥。", 
            "离离云朝隮，粲粲树敷荣。", 
            "关弓射鸣雁，群谷振弦声。", 
            "仰怜山人居，俯悦洞下耕。", 
            "苍龙启春候，金虎收光精。", 
            "权家既非学，农用或可明。", 
            "愿言同载者，为尔铸阿兵。"
        ], 
        "title": "自集贤岭入大龙山", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "将命坐藩服，式礼奉国宾。", 
            "贤王重意气，延客列华裀。", 
            "肃肃高堂上，圆方馈八珍。", 
            "齐优杂赵女，歌曲一何新。", 
            "遗响从风发，雕梁落素尘。", 
            "中觞舟传满，眷眷难具陈。", 
            "厚往已有愧，怀报恐无因。"
        ], 
        "title": "安南王留宴", 
        "type": "古风", 
        "yun": "真"
    }, 
    {
        "author": "余阙", 
        "era": "元", 
        "subtype": null, 
        "text": [
            "岧峣黄鹄岭，岿巍构楚材。", 
            "澄江还画楯，连城抗铅阶。", 
            "雕衡朱鸟峙，渊井绿荷开。", 
            "隐见长沙渚，想望云阳台。", 
            "晴霄一仰止，轮奂信美哉。", 
            "淮南傥好道，日夕化人来。"
        ], 
        "title": "黄鹤楼", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "叶县飞凫舄，琴高驾赤鳞。", 
            "岂若青田鹤，潇洒乃仙伦。", 
            "刷羽琪树侧，振唳华池津。", 
            "骞腾望霄汉，逸气已冲天。", 
            "鍊液谅有验，灭景入无垠。", 
            "还乘过缑岭，举手谢乡人。"
        ], 
        "title": "鹤斋", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "江梅有至性，能怡君子颜。", 
            "开花竞芳节，棹秀带春寒。", 
            "惟与玉同色，还嗤雪易残。", 
            "芳香拂罗袖，如薰金博山。", 
            "置此宾席上，人人别意看。"
        ], 
        "title": "玉雪坡为周伯温赋", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "杨生仕州县，谋国不谋身。", 
            "一朝解印绶，归来但长贫。", 
            "茅茨上穿漏，颓垣翳绿榛。", 
            "空床积风雨，蜗牛止其巾。", 
            "辛苦岂足念，杀身且成仁。"
        ], 
        "title": "咏古（杨沛）", 
        "type": "古风", 
        "yun": "真"
    }, 
    {
        "author": "余阙", 
        "era": "元", 
        "subtype": null, 
        "text": [
            "奇树如蛟蜃，盘骫上虚空。", 
            "孤生虽异桂，半死反如桐。", 
            "香带金炉气，色映绮钱中。", 
            "灵从后皇服，年随天地终。", 
            "常瞻北枝翠，终古郁葱葱。"
        ], 
        "title": "大别山柏树", 
        "type": "古风", 
        "yun": "东"
    }, 
    {
        "author": "余阙", 
        "era": "元", 
        "subtype": null, 
        "text": [
            "苍茫吴楚会，纵横淮坂流。", 
            "春冰未泮渚，芳杜已生洲。", 
            "扬旌朱楼前，张猎青山幽。", 
            "献功效大兕，亦致公子裘。", 
            "消摇足为乐，何嗟晚不侯。"
        ], 
        "title": "送王关赴泗州行捕提举", 
        "type": "古风", 
        "yun": "尤"
    }, 
    {
        "author": "余阙", 
        "era": "元", 
        "subtype": null, 
        "text": [
            "君家南山下，南山果何如。", 
            "开阖尽云路，向背凌空虚。", 
            "木客采薜荔，怨女咏蘼芜。", 
            "何当牵白犬，见君岩下书。"
        ], 
        "title": "南山赠隐者", 
        "type": "古风", 
        "yun": null
    }, 
    {
        "author": "余阙", 
        "era": "元", 
        "subtype": null, 
        "text": [
            "杀机起无象，平陆忽成红。", 
            "苍生吮猛虎，日驭经纷虹。", 
            "举目墟里间，但见蒿与蓬。", 
            "惟有王官谷，于今似画中。"
        ], 
        "title": "题周伯宁画", 
        "type": "古风", 
        "yun": "东"
    }, 
    {
        "author": "余阙", 
        "era": "元", 
        "subtype": null, 
        "text": [
            "片月生碣石，微光挂玉弓。", 
            "秋河空窈窕，遥映建章宫。", 
            "哀鸿知时节，南飞正匆匆。", 
            "感君思亲味，恻恻此心中。"
        ], 
        "title": "夜坐和成太常 其一", 
        "type": "古风", 
        "yun": "东"
    }, 
    {
        "author": "余阙", 
        "era": "元", 
        "subtype": null, 
        "text": [
            "牵牛表宫雉，华星动绮钱。", 
            "沈沈鳷鹊观，悠悠清漏传。", 
            "无才愧三益，虚食念百廛。", 
            "绵思至中旦，莫继瑶华篇。"
        ], 
        "title": "夜坐和成太常 其二", 
        "type": "古风", 
        "yun": "先"
    }, 
    {
        "author": "余善", 
        "era": "元", 
        "subtype": "七言律诗", 
        "text": [
            "玉女乘鸾下绛霄，梨云漠漠带香飘。", 
            "帘开淡月香初发，雪满柔条暖未销。", 
            "花下洗妆时载酒，亭前度曲夜吹箫。", 
            "主人爱客情怀好，折简频烦远见招。"
        ], 
        "title": "题顾玉山淡香亭", 
        "type": "律诗", 
        "yun": "萧"
    }, 
    {
        "author": "吴氏", 
        "era": "元", 
        "subtype": "七言绝句", 
        "text": [
            "慈亲未识意如何，不肯令君画翠蛾。", 
            "自是杏花开较晚，梅花占得旧情多。"
        ], 
        "title": "和郑生", 
        "type": "绝句", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "骇浪惊风动楚天，乡心羁思漫年年。", 
            "鲈鱼不受寒江钓，今夜朱矶雪满船。"
        ], 
        "title": "朱矶除夕", 
        "type": "绝句", 
        "yun": "先"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "繁华一夕怨西风，金雁钿蝉镜影空。", 
            "咫尺关山春梦里，桃花又向别人红。"
        ], 
        "title": "即事", 
        "type": "绝句", 
        "yun": "东"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "长夜漫漫雪一篷，有衾如铁卧如弓。", 
            "窖中犹拥胡姬暖，未信当年属国穷。"
        ], 
        "title": "丑月六日见迫趋升抗论力争复絷于小舟龙开河口累夕惊风怒涛中六日夜至十有二日大雪冱冻病卧赋此 其一", 
        "type": "绝句", 
        "yun": "东"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "曾忆黄河守冻船，鱼肥肉美酒如泉。", 
            "半生辛苦成何事，衰病饥寒雪里眠。"
        ], 
        "title": "丑月六日见迫趋升抗论力争复絷于小舟龙开河口累夕惊风怒涛中六日夜至十有二日大雪冱冻病卧赋此 其二", 
        "type": "绝句", 
        "yun": "先"
    }, 
    {
        "author": "吴当", 
        "era": "元", 
        "subtype": "七言绝句", 
        "text": [
            "雁书不到祝融峰，怅望苍梧驻六龙。", 
            "尚欲暮年专一壑，白云深处寄行踪。"
        ], 
        "title": "衡山春游图", 
        "type": "绝句", 
        "yun": "冬"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "学士悬车自日边，太常先已得云泉。", 
            "政如洛社尊诸老，曾听虞廷奏五弦。", 
            "礼乐雍容清庙祀，丝纶紬绎玉堂仙。", 
            "归欤好结山中友，来往风流白发年。"
        ], 
        "title": "胡太常录寄黄侍讲诗二首见示因次韵 其一", 
        "type": "律诗", 
        "yun": "先"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "翰林风度似涪翁，伐木相求一笑逢。", 
            "东岘看云披鹤氅，北门视草忆鳌峰。", 
            "花间载酒清歌起，竹里行厨异味重。", 
            "晚岁文章浩如海，百川日夜尽朝宗。"
        ], 
        "title": "胡太常录寄黄侍讲诗二首见示因次韵 其二", 
        "type": "律诗", 
        "yun": "冬"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "薇垣左辖镇江东，维翰维藩复总戎。", 
            "千里旌旗开玉帐，九天阊阖锡彤弓。", 
            "龙韬密应非熊兆，虎旅争收汗马功。", 
            "有待贼壕浑铲尽，班师入奏大明宫。"
        ], 
        "title": "次韵美老左丞总戎有功", 
        "type": "律诗", 
        "yun": "东"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "舞阶干羽未班师，命将南征即陛辞。", 
            "绣斧风行迎暴胜，羽书日报获仙芝。", 
            "宪曹得士资谋画，才略如公出等夷。", 
            "儒术可亲军旅事，投壶相与雅歌诗。"
        ], 
        "title": "次韵张子恭督兵衢州二首 其一", 
        "type": "律诗", 
        "yun": "支"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "绣衣有缘志冲天，谈笑挥兵用命前。", 
            "借箸留侯知有后，誓江祖逖勇居先。", 
            "一时蛇豕俱风靡，万灶貔貅解甲眠。", 
            "如此贤劳端为国，咏歌当见太平年。"
        ], 
        "title": "次韵张子恭督兵衢州二首 其二", 
        "type": "律诗", 
        "yun": "先"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "省郎勋胄著关西，江左行师纵马蹄。", 
            "鞭算熟谙军旅事，笔筹不使简书稽。", 
            "笑谈风动嫖姚幕，步武云随宰相堤。", 
            "如此定功须第一，金门天近听朝鸡。"
        ], 
        "title": "美杨志诚", 
        "type": "律诗", 
        "yun": "齐"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "秋气萧条一半过，西风满眼奈愁何。", 
            "登楼见月忽长啸，看剑引杯成醉歌。", 
            "菽粟岂能如水火，甲兵谁为洗天河。", 
            "苍生正堕颠崖里，弦管堂深列翠蛾。"
        ], 
        "title": "中秋二首 其一", 
        "type": "律诗", 
        "yun": "歌"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "去岁今宵醉似泥，今年对月独眠迟。", 
            "人间共挹金波爽，天上谁将玉笛吹。", 
            "黄道星辰环北极，青冥风露洗南陲。", 
            "银桥试问乘鸾女，仙桂谁攀第一枝。"
        ], 
        "title": "中秋二首 其二", 
        "type": "律诗", 
        "yun": "支"
    }, 
    {
        "author": "吴景奎", 
        "era": "元", 
        "subtype": "七言律诗", 
        "text": [
            "公子王孙领倅车，桐江秋月浸冰壶。", 
            "奋身破贼自草檄，拜命专城分竹符。", 
            "仁政涵濡真召杜，奇名髣髴是孙吴。", 
            "功成早晚登枢要，添入麒麟阁上图。"
        ], 
        "title": "建德同知苍岩公以平寇升总管", 
        "type": "律诗", 
        "yun": "虞"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "虎狼犹搆祸，四海苦兵交。", 
            "鼓动霜飞剑，笳鸣月拂弰。", 
            "川红依壁垒，林黑避橧巢。", 
            "野老仍羁旅，何乡可结茅。"
        ], 
        "title": "兵交", 
        "type": "律诗", 
        "yun": "肴"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "戒守时鸣鼜，传更夜击刁。", 
            "乱山青拂眼，衰柳绿垂髫。", 
            "略阵楼船壮，先锋越骑骁。", 
            "军中称汉将，谁是霍嫖姚。"
        ], 
        "title": "戒守", 
        "type": "律诗", 
        "yun": "萧"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "气合冰天址，光连雪岭西。", 
            "愁来望不极，诗罢思俱迷。", 
            "澌冻江淮远，昏霾岭峤齐。", 
            "饥寒春事迫，何以慰蒸黎。"
        ], 
        "title": "十有一月至于正月连雪不已", 
        "type": "律诗", 
        "yun": "齐"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "世已声华改，身兼老病侵。", 
            "几年沧海梦，一旦白头吟。", 
            "旅馆惊虚橐，寒城急暮砧。", 
            "固穷知义命，何用较升沉。"
        ], 
        "title": "虚橐", 
        "type": "律诗", 
        "yun": "侵"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "水外十三坡，居人总荷戈。", 
            "烟营江树尽，霜木陇云多。", 
            "樵爨村村屋，斧斤旦旦柯。", 
            "白驹空谷在，何事卜行窝。"
        ], 
        "title": "卜筑", 
        "type": "律诗", 
        "yun": "歌"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "战士屯边垒，家人问繇爻。", 
            "寒堂悲蟋蟀，月户怨蟏蛸。", 
            "巷有招魂帛，林无返哺巢。", 
            "干戈何日洗，倒载虎皮包。"
        ], 
        "title": "战士", 
        "type": "律诗", 
        "yun": "肴"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "江水东流去，庐山北向来。", 
            "孤城新第宅，浮世旧风埃。", 
            "久病频移榻，多情数举杯。", 
            "乡心犹未已，春色苦相催。"
        ], 
        "title": "病中移居 其一", 
        "type": "律诗", 
        "yun": "灰"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "扰扰人间世，萧萧物外身。", 
            "江山如有态，草树暗生春。", 
            "自笑新巢燕，谁怜旧主贫。", 
            "旅怀相慰藉，真率见情亲。"
        ], 
        "title": "病中移居 其二", 
        "type": "律诗", 
        "yun": "真"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "烽烟寒转急，丧乱岁难休。", 
            "野老无家别，遗畦尽力求。", 
            "关河多骑气，江海自渔舟。", 
            "世事由天运，何须涕泗流。"
        ], 
        "title": "烽烟", 
        "type": "律诗", 
        "yun": "尤"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "何乡能遁迹，天地有渔翁。", 
            "沽酒时曾醉，探囊岁屡空。", 
            "衰年双鬓白，长日一丝风。", 
            "谈笑兵戈外，兴亡俛仰中。"
        ], 
        "title": "舟中", 
        "type": "律诗", 
        "yun": "东"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "两度黄花酒，尊空思转伤。", 
            "去年留病榻，今日复虚樯。", 
            "粝饭依人爨，疏衣透骨凉。", 
            "干戈天意在，去住更何乡。"
        ], 
        "title": "九日辛丑", 
        "type": "律诗", 
        "yun": "阳"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "社稷生奇变，关河入战图。", 
            "楼前朱汗马，城上白头乌。", 
            "国步分光岳，江流接蜀吴。", 
            "群情思伯业，佳气瞩皇都。"
        ], 
        "title": "群情", 
        "type": "律诗", 
        "yun": "虞"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "舆图真混一，廊庙乏才贤。", 
            "得失轻千虑，奸雄起九廛。", 
            "阴霾迷岁月，战地起风烟。", 
            "洒涕江湖外，渔舟白日眠。"
        ], 
        "title": "所思", 
        "type": "律诗", 
        "yun": "先"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "僣窃千家郭，颠连一病夫。", 
            "虎狼相啖噬，齿爪及茕孤。", 
            "冻馁民何赖，分争霸易图。", 
            "物情知厌乱，天意启祯符。"
        ], 
        "title": "天意", 
        "type": "律诗", 
        "yun": "虞"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "远客又遘患，其如头白何。", 
            "系舟沙岸久，闭户水寒多。", 
            "喜气闻关塞，军声接汉沱。", 
            "废兴知运数，海内厌兵戈。"
        ], 
        "title": "远客", 
        "type": "律诗", 
        "yun": "歌"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "钞掠民何赖，孤穷痛不禁。", 
            "江山惨寒色，鸿雁有哀音。", 
            "白发三年病，青霄万里心。", 
            "路迷尘冉冉，肠断暮骎骎。"
        ], 
        "title": "钞掠", 
        "type": "律诗", 
        "yun": "侵"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "牛斗缠兵气，江湖隐使星。", 
            "客头元自白，天眼为谁青。", 
            "夕照留渔屋，寒芜接雁汀。", 
            "孤舟风水阔，百计问柴扃。"
        ], 
        "title": "孤舟", 
        "type": "律诗", 
        "yun": "青"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "世乱人多暴，魂惊客屡过。", 
            "采薇春事远，席秸夜寒多。", 
            "凉月侵萝薜，清霜看芰荷。", 
            "荒墟唯痛哭，野老亦悲歌。"
        ], 
        "title": "悲歌", 
        "type": "律诗", 
        "yun": "歌"
    }, 
    {
        "author": "吴当", 
        "era": "元", 
        "subtype": "五言律诗", 
        "text": [
            "客愁随日度，寒律向东排。", 
            "黎庶干戈暴，苍天号令乖。", 
            "江雷宵送雨，山雾晓生霾。", 
            "安得氛埃净，春光接泰阶。"
        ], 
        "title": "子月午日壬子夜半雷雨", 
        "type": "律诗", 
        "yun": "佳"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "忆昨承恩乞鉴湖，几回清梦谒神都。", 
            "葡萄天马来边徼，粳稻云帆出越吴。", 
            "旸谷吠晨惊蜀犬，神祠乘夜托城狐。", 
            "龙钟卧病空筹策，万里云霄羽翮孤。"
        ], 
        "title": "赠樊秀才", 
        "type": "律诗", 
        "yun": "虞"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "百年头上著乌纱，一日江边踏钓槎。", 
            "病似相如空有赋，贫于杜甫更无家。", 
            "渔歌楚楚蒹葭月，樵笛村村踯躅花。", 
            "事业已随兵燹尽，青门惟守邵平瓜。"
        ], 
        "title": "浔阳舟中三首 其一", 
        "type": "律诗", 
        "yun": "麻"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "天地无情泪眼枯，故园松菊久荒芜。", 
            "秋风屋破从谁葺？春酒家贫祗自沽。", 
            "万里关山劳梦寐，孤舟烟雨落江湖。", 
            "渥洼龙种空相忆，云汉迢迢不易呼。"
        ], 
        "title": "浔阳舟中三首 其二", 
        "type": "律诗", 
        "yun": "虞"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "伏枕移床向小舟，江头渔父问何由？", 
            "风波接棹鱼龙冷，烟草迷津雁鹜秋。", 
            "往事几年怀内顾，狂澜百折任东流。", 
            "草玄不守扬雄宅，垂白空添宋玉愁。"
        ], 
        "title": "浔阳舟中三首 其三", 
        "type": "律诗", 
        "yun": "尤"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "客窗呼酒濯离愁，别后骎骎岁若流。", 
            "困学久磨维翰铁，怀人空倚仲宣楼。", 
            "芝川风月添新梦，葛水溪山忆旧游。", 
            "后会相期在何日，浙江亭上看潮头。"
        ], 
        "title": "寄东安刘鹏举", 
        "type": "律诗", 
        "yun": "尤"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "日出孤城万灶烟，绿芦青柳暗晴川。", 
            "举杯谁共论文酒，塞港惟多运米船。", 
            "为客未归春又夏，忆家无梦夜如年。", 
            "浪游莫待貂裘弊，及此归耕负郭田。"
        ], 
        "title": "题朱德甫店壁", 
        "type": "律诗", 
        "yun": "先"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "一巷人家白板扉，数问驿舍粉墙围。", 
            "舟师聚泊鱼为市，使客稀来马脱鞿。", 
            "江转潮冲渔浦震，天低云压燕山微。", 
            "太平有象边无警，打鼓邮亭送落晖。"
        ], 
        "title": "书庙山驿", 
        "type": "律诗", 
        "yun": "微"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "问酒江头解黑貂，朔风吹面冷萧萧。", 
            "云黏海树天浮雨，土屑盐花水不潮。", 
            "钱氏箭埋金镞壮，张侯祠镇石塘遥。", 
            "吟边多少兴亡事，猛拍阑干恨未消。"
        ], 
        "title": "己卯冬书江头段家楼", 
        "type": "律诗", 
        "yun": "萧"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "春事三分已二过，客窗牢落怨蹉跎。", 
            "江湖青眼如公少，道路黄尘奈我何。", 
            "百五芳辰惊暗度，二三益友愿同哦。", 
            "明朝行乐犹非晚，莫遣吟髭雪样皤。"
        ], 
        "title": "寒食和友人韵", 
        "type": "律诗", 
        "yun": "歌"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "乱山齾齾水粼粼，倚杖旌川试问津。", 
            "数点落花春事老，一声啼鴂客愁新。", 
            "腰缠用尽难骑鹤，意钓投深未获鳞。", 
            "独有柳营貔虎将，却舒青眼盼诗人。"
        ], 
        "title": "次王千户韵", 
        "type": "律诗", 
        "yun": "真"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "鸦投烟树日将昏，撩客诗愁欲断魂。", 
            "郭外青山招太白，城中老树识桓温。", 
            "火馀穷巷皆煨烬，潮落浮梁觉涨痕。", 
            "父子明朝游采石，倾囊准拟一开尊。"
        ], 
        "title": "寓太平州和壁间旧题", 
        "type": "律诗", 
        "yun": "元"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "二纪重来访葛洪，旧知大半白头翁。", 
            "留连光景衔山日，排辨霜威隔夜风。", 
            "雷火烧鳞悲跃鲤，雪泥印迹叹飞鸿。", 
            "黄鸡白酒陶然醉，休话头巾黑与红。"
        ], 
        "title": "重到比原与茂卿同宿偶成", 
        "type": "律诗", 
        "yun": "东"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "东君容我出郊行，过却清明日日晴。", 
            "怕损落花移屐缓，恐妨啼鸟策筇轻。", 
            "春风入髓红颜晕，世事萦心白发生。", 
            "花下小车如共载，绿阴深处听啼莺。"
        ], 
        "title": "童尧夫招饮回途偶成", 
        "type": "律诗", 
        "yun": "庚"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "千林深夜响宫商，听彻幽斋夜更长。", 
            "露下鹤轩萤火湿，天低牛渚雁声凉。", 
            "捣衣月暗更三鼓，挑锦灯明字几行。", 
            "梦觉邻机犹晓织，凄其絺绤叹无裳。"
        ], 
        "title": "和希尧侄秋夜长韵", 
        "type": "律诗", 
        "yun": "阳"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "祗稠红叶缀残秋，相对黄花思缪悠。", 
            "天地犹怜衰朽质，江山不替古今愁。", 
            "耳闻彭蠡鱼龙舞，眼见姑苏麋鹿游。", 
            "珍重吾宗老孙子，竹林酣饮可同不。"
        ], 
        "title": "和克旻孙秋日感兴", 
        "type": "律诗", 
        "yun": "尤"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "步入龙宫路更幽，阴崖虚籁雨飕飕。", 
            "松根石磴留猿迹，竹外茶烟眩鹤眸。", 
            "防客未先藏斗酒，爱山更欲上层楼。", 
            "一龛已足平生料，多景何须二百州。"
        ], 
        "title": "游白龙寺", 
        "type": "律诗", 
        "yun": "尤"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "香瑞春繁久耐看，移根犹喜近雕阑。", 
            "蹙成百结流苏帐，撷碎千金玛瑙盘。", 
            "处女暖薰沈水恼，侏儒新顶紫霞冠。", 
            "东君有意宣和气，底事班班雨酿寒。"
        ], 
        "title": "咏李鹏飞庭下瑞香", 
        "type": "律诗", 
        "yun": "寒"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "踏遍春风桃李场，凭高一览总群芳。", 
            "亭前纹甃铜花碧，洞口甘流石髓香。", 
            "对白抽黄呼小阮，染红濡绿笑中郎。", 
            "紫阳孙子欣留客，一醉从人卧竹床。"
        ], 
        "title": "游铜山示规孺侄", 
        "type": "律诗", 
        "yun": "阳"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "年年客里度青春，行役劳劳二百程。", 
            "白发未酬平日志，青山似有故人情。", 
            "老成已觉晨星少，人事还随晓日生。", 
            "莫怪春山风雨恶，烟蓑曾有子陵耕。"
        ], 
        "title": "和洪伯英感怀三首 其一", 
        "type": "律诗", 
        "yun": "庚"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "元龙湖海半生豪，斗大黄金未著腰。", 
            "不学单衣歌白石，拟将一剑倚青霄。", 
            "贾生痛哭心犹在，季子从盟舌太饶。", 
            "得失鸡虫何足较，为君呼酒酌椰瓢。"
        ], 
        "title": "和洪伯英感怀三首 其二", 
        "type": "律诗", 
        "yun": "萧"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "家住梅花水月村，长裾偶共曳王门。", 
            "齐纨肯试千钧弩，鲁酒须浮五石樽。", 
            "蜃架海楼虚作市，蚁知天潦豫移屯。", 
            "镆铘定价无人识，只作铅刀一样论。"
        ], 
        "title": "和洪伯英感怀三首 其三", 
        "type": "律诗", 
        "yun": "元"
    }, 
    {
        "author": "何景福", 
        "era": "元", 
        "subtype": "七言律诗", 
        "text": [
            "玉堂公子银钩字，花县郎官水墨图。", 
            "老干吟秋声迭和，寒梢写月影相扶。", 
            "律筒待剪箫韶管，使节容分英簜符。", 
            "为问子猷吟啸处，种梅肯著水曹无。"
        ], 
        "title": "篬筤轩为张克旻作（三墩人）", 
        "type": "律诗", 
        "yun": "虞"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "旧花已萎绝，新花乃再芳。", 
            "都缘禀金气，特解傲司藏。", 
            "旖旎生残馥，葳蕤出故房。", 
            "应怜蕙草质，戢颖委微霜。"
        ], 
        "title": "祯祥菊", 
        "type": "律诗", 
        "yun": "阳"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "结驷向青郊，松阴九里遥。", 
            "言从天竺寺，自度小春桥。", 
            "偃蹇成芝盖，萧瑟荫兰桡。", 
            "相送将何赠，期君保后凋。"
        ], 
        "title": "赋得九里松送吴元振之江浙左丞", 
        "type": "律诗", 
        "yun": "萧"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "逸轨无还辙，惊川有怨思。", 
            "苍苔生旧馆，素简委空帷。", 
            "龚胜谁相吊，虞翻少见知。", 
            "惟应问道者，寂寞荐江蓠。"
        ], 
        "title": "祝蕃远经历挽诗", 
        "type": "律诗", 
        "yun": "支"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "空亭瞰牛渚，高高凌紫氛。", 
            "澄江万里至，华崿两眉分。", 
            "落日兼霞綵，流光成绮文。", 
            "凭轩引兰酌，休忆谢将军。"
        ], 
        "title": "题蛾眉亭", 
        "type": "律诗", 
        "yun": "文"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "喧喧引长绂，箫鸣闾井间。", 
            "旌连绮霞阁，路指敬亭山。", 
            "泉底鸾台掩，城中翟盖还。", 
            "尚书老归国，谁与袭芳兰。"
        ], 
        "title": "汪尚书夫人挽诗", 
        "type": "律诗", 
        "yun": null
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "宗老来相报，黄梅盗已平。", 
            "传闻一峰下，临眺九江横。", 
            "象构谁能坏，香台积可成。", 
            "凭询几小劫，又复到昆明。"
        ], 
        "title": "寄题环秀亭（在五祖寺）", 
        "type": "律诗", 
        "yun": "庚"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "文章知有数，耆旧忽先零。", 
            "东井开图画，西山閟爽灵。", 
            "司徒虚执馈，太史早垂铭。", 
            "怅望平原绣，时时问客星。"
        ], 
        "title": "宋祭酒挽歌", 
        "type": "律诗", 
        "yun": "青"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "春风起寒色，春衣方重熏。", 
            "新装捲罗幕，清唱入行云。", 
            "艳色若流月，芳泽谢兰芬。", 
            "婵娟信无度，我思何在君。"
        ], 
        "title": "有所思", 
        "type": "律诗", 
        "yun": "文"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "上德抚玄运，吁俊尹神京。", 
            "三雍烝髦士，五学训齐氓。", 
            "登高陈羽县，鸾刀奉丽牲。", 
            "优游乐清化，大道嘉方行。"
        ], 
        "title": "伯九德兴学诗", 
        "type": "律诗", 
        "yun": "庚"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "皇情重声教，宵装尔载驰。", 
            "边城南徼外，礼殿左江陲。", 
            "揖让陈椰器，弦歌荫薜帷。", 
            "全胜宜春郭，花落闭门时。"
        ], 
        "title": "送孙教授", 
        "type": "律诗", 
        "yun": "支"
    }, 
    {
        "author": "余阙", 
        "era": "元", 
        "subtype": "五言律诗", 
        "text": [
            "玉署挂新图，如君旧隐居。", 
            "峰高托霞上，叶变是秋初。", 
            "游客看常在，溪声听却无。", 
            "只此同登望，岂必命柴车。"
        ], 
        "title": "题段吉甫助教别墅图", 
        "type": "律诗", 
        "yun": null
    }, 
    {
        "author": "余阙", 
        "era": "元", 
        "subtype": "七言律诗", 
        "text": [
            "都门杨柳万丝垂，城下行人驷牡騑。", 
            "宫中近得三年谒，箧里新裁五色衣。", 
            "汉皋秋晚游娼少，梦渚波寒猎火微。", 
            "我有愁心似征雁，随君日日向南飞。"
        ], 
        "title": "送王其用随州省亲", 
        "type": "律诗", 
        "yun": "微"
    }, 
    {
        "author": "余阙", 
        "era": "元", 
        "subtype": "七言律诗", 
        "text": [
            "萧寺行春望下方，城中云物变凄凉。", 
            "野人篱落通灊口，贾客帆樯出汉阳。", 
            "多难渐平堪对酒，一尊未尽更焚香。", 
            "凭将使者阳春曲，消尽征人鬓上霜。"
        ], 
        "title": "登太平寺次韵董宪副", 
        "type": "律诗", 
        "yun": "阳"
    }, 
    {
        "author": "何真", 
        "era": "元", 
        "subtype": "七言绝句", 
        "text": [
            "水落鼋鼍隐钓台，峡山风动野云开。", 
            "寒潭昨夜龙归晚，带得山前骤雨来。"
        ], 
        "title": "过龙潭峡", 
        "type": "绝句", 
        "yun": "灰"
    }, 
    {
        "author": "何恒", 
        "era": "元", 
        "subtype": "七言律诗", 
        "text": [
            "一室萧然四壁空，客怀况复雨兼风。", 
            "湿沾衣服愁仍重，清到肌肤句转工。", 
            "知命肯随时变化，甘贫宜为道污隆。", 
            "夜深尚对羲皇易，应怪寒灯不耐红。"
        ], 
        "title": "题破窗风雨图", 
        "type": "律诗", 
        "yun": "东"
    }, 
    {
        "author": "何贞立", 
        "era": "元", 
        "subtype": "七言绝句", 
        "text": [
            "陶令归来不受官，黄花采采晓灵寒。", 
            "悠然一见南山后，故向东篱子细看。"
        ], 
        "title": "题墨菊卷", 
        "type": "绝句", 
        "yun": "寒"
    }, 
    {
        "author": "何真", 
        "era": "元", 
        "subtype": "七言律诗", 
        "text": [
            "鼎沸图存仅十年，平生忠义在安边。", 
            "英雄不学万人敌，方寸长悬尺五天。", 
            "宣布曾分南国政，贤劳敢咏北山篇。", 
            "真心独有松堪比，臣节惟应老更坚。"
        ], 
        "title": "洪武三年朝京师转授山东等处行中书省参知政事有感而作", 
        "type": "律诗", 
        "yun": "先"
    }, 
    {
        "author": "何真", 
        "era": "元", 
        "subtype": "七言律诗", 
        "text": [
            "提兵昔过梅关北，奉命今还五岭东。", 
            "古庙尚留朱履迹，旧题羞见碧纱笼。", 
            "一天云气千山雨，万壑松声十里风。", 
            "谒罢相祠重回首，蓬莱宫阙五云中。"
        ], 
        "title": "洪武四年蒙宣回京钦差回广东收集军士道经梅关谒张公九龄诗", 
        "type": "律诗", 
        "yun": "东"
    }, 
    {
        "author": "何真", 
        "era": "元", 
        "subtype": "七言律诗", 
        "text": [
            "蛮烟漠漠障荆隈，日到天中尚未开。", 
            "中土尽皆沾露雨，荒边何足动风雷。", 
            "投鞭饮马黄河竭，指手挥戈华岳摧。", 
            "不识洗天风雨起，片霞犹得拟中台。"
        ], 
        "title": "征蛮洞作", 
        "type": "律诗", 
        "yun": "灰"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "河山锦绣帝城中，更辟名园在屋东。", 
            "满地绿阴三月雨，数声黄鸟百花风。", 
            "轩楹有席渔樵对，樽酒多情父老同。", 
            "逸兴已无朝市梦，相逢往往说年丰。"
        ], 
        "title": "徐氏园亭", 
        "type": "律诗", 
        "yun": "东"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "江州义门天下传，君今分教岛云边。", 
            "百蛮俎豆先王学，列坐弦歌弟子员。", 
            "鹦鹉园林春似海，秭归风雨夜如年。", 
            "宦情莫叹微班冷，禄米分时蚌蛤田。"
        ], 
        "title": "送陈廷佐高州路教授", 
        "type": "律诗", 
        "yun": "先"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "阳关东出接西凉，皂盖朱轓陇路长。", 
            "五郡人烟无堡塞，千村部落有牛羊。", 
            "休屠庭远曾归汉，都尉城荒尚护羌。", 
            "四海舆图真浑一，祗将声教答时康。"
        ], 
        "title": "送归彦温河西宪使", 
        "type": "律诗", 
        "yun": "阳"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "东曹礼乐竦朝端，忽奏皇华遣豸冠。", 
            "五色文章金匮富，九天风露玉壶寒。", 
            "江头画舫迎潮去，海上青山立马看。", 
            "二十四桥春似锦，飞花不到使君鞍。"
        ], 
        "title": "送苏伯脩由礼部侍郎赴淮东宪使", 
        "type": "律诗", 
        "yun": "寒"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "盘结松萝四壁空，静看云影坐从容。", 
            "风清时送归岩鹤，雨散常依在钵龙。", 
            "野水带潮微辨树，山光敛暮只闻钟。", 
            "杖藜欲去分禅榻，知隔慈溪苐几重。"
        ], 
        "title": "看云亭为慈溪匡上人赋", 
        "type": "律诗", 
        "yun": "冬"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "曾识罗浮山下树，苍茫白石共烟萝。", 
            "几年种玉云千尺，镇日花开雪一坡。", 
            "酒熟谷中春事早，诗成湖上月明多。", 
            "青绫夜向金銮直，疏影黄昏奈尔何。"
        ], 
        "title": "玉雪坡为周学士赋", 
        "type": "律诗", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "紫髯不见旧参军，桓表旌门墨色新。", 
            "云雨几时同穴梦，冰霜百岁未亡身。", 
            "香奁有泪迷鸾影，锦瑟无声落燕尘。", 
            "萱草堂前今种柏，翰林留记写精神。"
        ], 
        "title": "丘参军妻守节", 
        "type": "律诗", 
        "yun": "真"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "皇家赐帛出郊圻，王母光荣九十时。", 
            "仙露酿成千日酒，春风来自万年枝。", 
            "旧颁官诰从儿贵，新制恩袍与体宜。", 
            "已是八荒开寿域，城南咫尺接天墀。"
        ], 
        "title": "保定王氏母九十得赐帛乡人合燕为寿", 
        "type": "律诗", 
        "yun": "支"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "蜑雨收岚海气凉，陇船迎浪粤山长。", 
            "杜鹃乱叫杨梅熟，鹦鹉低飞荔子香。", 
            "筹幕望云依北极，琴台延月对东床。", 
            "宫岩石乳𦘺于玉，服食应须远寄将。"
        ], 
        "title": "送毕氏子韶州访翁李知事", 
        "type": "律诗", 
        "yun": "阳"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "湖上开轩接浪波，映阶梅竹更婆娑。", 
            "润留翠黛春云合，寒入冰绡夜月多。", 
            "嘉实可供调鼎餗，长竿终自伴渔蓑。", 
            "清风三径人如玉，越水吴山奈尔何。"
        ], 
        "title": "赋梅竹轩寄太史杨公", 
        "type": "律诗", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "玉溪杨柳绿依依，新着丹袍陟帝畿。", 
            "江上马蹄春蹀𨇾，日边龙角晓依微。", 
            "禁墀香近神仙佩，御苑花开锦绣围。", 
            "亦欲乘槎问星使，祗愁老却故山薇。"
        ], 
        "title": "送刘成德之京师", 
        "type": "律诗", 
        "yun": "微"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "韩家相业当时重，盛德名昆集凤池。", 
            "章佩并县金错落，宣麻同拜玉淋漓。", 
            "梧桐春雨江南梦，松柏秋风海内悲。", 
            "孙子尚馀宗谱在，更传遗事后人知。"
        ], 
        "title": "题桐木韩氏族谱", 
        "type": "律诗", 
        "yun": "支"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "临危百箭忠臣血，流落孤踪孝子心。", 
            "霜露年年秋草碧，关河处处暮云深。", 
            "仰天已觉恩如海，爱日常怀泪满襟。", 
            "继述好留青史传，凄凉更赋白头吟。"
        ], 
        "title": "宋蕲之广济簿尉黄刚中脩水人也至元天兵渡江中十九矢而死妻刘被掠子甫十岁既长求其母凡十年知已没入官迎驾哀诉得旨使为母子如初", 
        "type": "律诗", 
        "yun": "侵"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "黔南泉石尽烟霞，幽夐偏宜隐者家。", 
            "四坐春山有秋色，一川流水见桃花。", 
            "樵歌窈窕穿云去，眉黛婵娟对日斜。", 
            "更说官閒松菊在，芒鞋应许踏轻莎。"
        ], 
        "title": "环青堂", 
        "type": "律诗", 
        "yun": "麻"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "几杖曾陪上玉京，几回听漏酒初醒。", 
            "琳琅春盍朝天佩，云母时开迎御屏。", 
            "银瓮赐馀莲子白，金鱼恩重荔枝青。", 
            "不才犹欲承先泽，樗散何堪辱在庭。"
        ], 
        "title": "杨公明徐志可贻诗次韵荅之 其一", 
        "type": "律诗", 
        "yun": "青"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "南州榻在长留客，北海樽空未易醒。", 
            "台馆四时如锦绣，云霞长日作帷屏。", 
            "桃成秋实千年碧，橘待霜肥万颗青。", 
            "闻说临池多逸兴，笼鹅时与换黄庭。"
        ], 
        "title": "杨公明徐志可贻诗次韵荅之 其二", 
        "type": "律诗", 
        "yun": "青"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "银烛金莲禁署深，香飘秘殿碧沉沉。", 
            "鼎湖弓剑千年在，黼座衣冠五夜临。", 
            "帘外雨云飞野鸟，殿中燎火起巢禽。", 
            "悲丝急管俱增感，谁识朱颜白发心。"
        ], 
        "title": "史院秋祀三朝神御殿用郑编脩韵", 
        "type": "律诗", 
        "yun": "侵"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "公子孤标绝世奇，亭前栽竹静相宜。", 
            "苍龙垂影云千尺，翠袖临风玉一枝。", 
            "特操不随春色改，高情只许岁寒知。", 
            "江头留得扁舟在，何日从君独钓时。"
        ], 
        "title": "彦脩秘监作亭阶前栽竹一个名一竿亭咸为赋诗", 
        "type": "律诗", 
        "yun": "支"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "宫庭白日静相宜，铃索无声谩自讥。", 
            "云近帘栊秋影薄，香飘殿阁晚风微。", 
            "典谟事业千年册，黼黻文章五色机。", 
            "每叹小臣怀补报，寸衷何计达宵衣。"
        ], 
        "title": "翰林上直次周伯温韵 其一", 
        "type": "律诗", 
        "yun": "微"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "金鸭香分石鼎茶，日长宫署寂无哗。", 
            "庭前草树皆生意，壁上丹青有岁华。", 
            "禁直夜凉初赐被，讲筵秋近又宣麻。", 
            "神光郁郁冲牛斗，河汉层阴莫漫遮。"
        ], 
        "title": "翰林上直次周伯温韵 其二", 
        "type": "律诗", 
        "yun": "麻"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "五马翩翩渡五溪，玉融更在桂林西。", 
            "连山晴黛分岩洞，列戍昏烟叠鼓鼙。", 
            "陇上梅花无雁过，庭前榕叶有莺啼。", 
            "使君自是金闺彦，暂为分忧及远黎。"
        ], 
        "title": "送达天山融州大守", 
        "type": "律诗", 
        "yun": "齐"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "岩峰三十六盘通，塔殿高低翠谷中。", 
            "传法有宗僧业白，安身无语佛灯红。", 
            "松杉种得云千本，泉瀑飞来雪半空。", 
            "最喜老龙泓下卧，肯将霖雨致年丰。"
        ], 
        "title": "宜春盘龙寺", 
        "type": "律诗", 
        "yun": "东"
    }, 
    {
        "author": "何芝凤", 
        "era": "元", 
        "subtype": "七言律诗", 
        "text": [
            "岭海几千年异事，祠兴祠废数应关。", 
            "丹青正想官三太，香火未应僧半间。", 
            "景仰当时皆□见，萧条异代信多难。", 
            "夜窗细读辞荣表，邈矣清风不可攀。"
        ], 
        "title": "崔清献公祠", 
        "type": "律诗", 
        "yun": null
    }, 
    {
        "author": "何有成", 
        "era": "元", 
        "subtype": null, 
        "text": [
            "曾有仙人双白鹤，可无老子一青牛。"
        ], 
        "title": "句", 
        "type": "句", 
        "yun": "尤"
    }, 
    {
        "author": "何守谦", 
        "era": "元", 
        "subtype": null, 
        "text": [
            "梦寐武夷仙岛上，一来欲浣羁愁。", 
            "山灵何事厌人游。", 
            "白云生洞口，微雨暗溪头。", 
            "顾我平生非俗客，豸冠此日清流。", 
            "好将仙籍姓名收。", 
            "他年勋业了，准拟卜菟裘。"
        ], 
        "title": "临江仙", 
        "type": "词", 
        "yun": null
    }, 
    {
        "author": "何守谦", 
        "era": "元", 
        "subtype": null, 
        "text": [
            "山下清溪溪上渡，舟回九曲皆奇。", 
            "诸峰罗列翠屏围。", 
            "烟霞今阆苑，花木昔瑶池。", 
            "念念神仙无觅处，洞天留在灵祠。", 
            "从教猿鹤笑吾痴。", 
            "还山非不乐，未忍负明时。"
        ], 
        "title": "临江仙", 
        "type": "词", 
        "yun": null
    }, 
    {
        "author": "何正", 
        "era": "元", 
        "subtype": "七言律诗", 
        "text": [
            "春来无处不芳菲，色透湘帘好染衣。", 
            "南浦暝烟凫鸟没，曲江寒雨鹧鸪飞。", 
            "高人有意怜新绿，游子无心恋旧归。", 
            "淮海年年空入望，六朝王业竟成非！"
        ], 
        "title": "春草", 
        "type": "律诗", 
        "yun": "微"
    }, 
    {
        "author": "何正", 
        "era": "元", 
        "subtype": "七言律诗", 
        "text": [
            "宴罢瑶台出禁迟，玉轮飞上已多时。", 
            "一天星斗光芒后，万里银河影渐移。", 
            "素女夜寒初倦舞，嫦娥秋老正含悲。", 
            "黄沙碛里凉如水，人在青楼有所思。"
        ], 
        "title": "月", 
        "type": "律诗", 
        "yun": "支"
    }, 
    {
        "author": "何失", 
        "era": "元", 
        "subtype": null, 
        "text": [
            "一井当门冻，寒光照四邻。", 
            "我住东街北，钟楼在屋西。"
        ], 
        "title": "句", 
        "type": "句", 
        "yun": null
    }, 
    {
        "author": "何失", 
        "era": "元", 
        "subtype": null, 
        "text": [
            "古人不我俟，不共此酒醇。", 
            "此酒复易尽，不能俟后人。", 
            "并世有不察，毕代若为亲。", 
            "茫茫宇宙间，此抱难具陈。", 
            "惟应空中月，分留大江滨。"
        ], 
        "title": "对酒", 
        "type": "古风", 
        "yun": "真"
    }, 
    {
        "author": "何失", 
        "era": "元", 
        "subtype": null, 
        "text": [
            "积雨释炎热，凉飙变清商。", 
            "薄帷纳朝景，倏尔颓西厢。", 
            "念我二三子，不来复一觞。", 
            "言笑吐兰菊，芬芳粲中堂。", 
            "仰慕不昨日，忽别若殊方。", 
            "况各迫桑榆，何以永夕光。"
        ], 
        "title": "招贾元播马德昌饮", 
        "type": "古风", 
        "yun": "阳"
    }, 
    {
        "author": "何失", 
        "era": "元", 
        "subtype": null, 
        "text": [
            "大宝隐于石，哲匠莫覈真。", 
            "猛虎走四野，尺草岂蔽身。", 
            "昧者虎不见，投石安足珍。", 
            "所以卞和泣，千载共沾巾。"
        ], 
        "title": "感兴四首 其一", 
        "type": "古风", 
        "yun": "真"
    }, 
    {
        "author": "何失", 
        "era": "元", 
        "subtype": null, 
        "text": [
            "饮酒莫啜醨，结交当求知。", 
            "论人先论行，相马不相皮。", 
            "一谄余何敢，三谗亲亦疑。", 
            "投身入屠钓，犹胜坐书痴。"
        ], 
        "title": "感兴四首 其二", 
        "type": "古风", 
        "yun": "支"
    }, 
    {
        "author": "何失", 
        "era": "元", 
        "subtype": null, 
        "text": [
            "人皆欲富贵，我岂愿贫贱。", 
            "青云一差池，如药弗瞑眩。", 
            "幼学苦不多，夜思曾得半。", 
            "今也发尽白，梳头雪满面。", 
            "长恐愧乡闾，一朝死愚懦。"
        ], 
        "title": "感兴四首 其三", 
        "type": "古风", 
        "yun": null
    }, 
    {
        "author": "何失", 
        "era": "元", 
        "subtype": null, 
        "text": [
            "渥洼骐骥儿，自有绝尘足。", 
            "锦张过都门，飞采射众目。", 
            "叹彼辕下姿，亦非驽骀物。", 
            "世乏伯乐俦，谁识千金骨？", 
            "所以荷蓑士，烟水日沦没。"
        ], 
        "title": "感兴四首 其四", 
        "type": "古风", 
        "yun": null
    }, 
    {
        "author": "何失", 
        "era": "元", 
        "subtype": null, 
        "text": [
            "地白雪方作，城乌夜始啼。", 
            "风枝久不定，达曙未能栖。", 
            "长安多逆旅，客意势连鸡。", 
            "岂不怀其宝，念子寒与饥。", 
            "我瓮酒初熟，葡萄涨玻瓈。", 
            "野老日无事，出望几千回。", 
            "如何不见来，覆此红螺杯。"
        ], 
        "title": "招畅纯甫饮", 
        "type": "古风", 
        "yun": null
    }, 
    {
        "author": "何失", 
        "era": "元", 
        "subtype": null, 
        "text": [
            "老病积渐来，筋力日觉堕。", 
            "南园一步地，杖藜不能过。", 
            "阶前宿雨晴，屋角红日大。", 
            "不是卖花声，晓梦谁惊破？"
        ], 
        "title": "老病", 
        "type": "古风", 
        "yun": null
    }, 
    {
        "author": "何失", 
        "era": "元", 
        "subtype": null, 
        "text": [
            "独老朝朝出，或醉暮未归。", 
            "高树挂新月，山妻候柴扉。", 
            "饮伴更相送，欲辞意难违。", 
            "感此乡曲情，泪下忽沾衣。"
        ], 
        "title": "暮吟（一作归）", 
        "type": "古风", 
        "yun": "微"
    }, 
    {
        "author": "何失", 
        "era": "元", 
        "subtype": null, 
        "text": [
            "野性等麋鹿，长林足游盘。", 
            "焉知廊庙器，峨峨巍其冠。", 
            "有时一壶酒，花下自成欢。", 
            "妻孥尽辛勤，生理固其然。", 
            "我今虽白发，敢不思古贤。"
        ], 
        "title": "野性", 
        "type": "古风", 
        "yun": null
    }, 
    {
        "author": "何失", 
        "era": "元", 
        "subtype": null, 
        "text": [
            "不爱种松树，以我非长年。", 
            "不爱种竹竿，以我无閒缘。", 
            "所爱一杯酒，吟咏诗百篇。", 
            "酒能陶我性，诗能俟采官。", 
            "得达至尊听，可使黎庶欢。", 
            "诗还开国初，政似结绳前。", 
            "委事一二人，削此机务烦。", 
            "万一洪荒地，无人拾马鞭。"
        ], 
        "title": "击缶", 
        "type": "古风", 
        "yun": null
    }, 
    {
        "author": "何可视", 
        "era": "元", 
        "subtype": null, 
        "text": [
            "邻鸡喔喔晨窗白。", 
            "檐树深沉初辨色。", 
            "鸳鸯瓦上露溶溶，翡翠帘边风瑟瑟。", 
            "小楼一半屏山隔。", 
            "不灭银缸通照夕。", 
            "还乡好梦却忘愁，梦破那堪仍在客。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "何可视", 
        "era": "元", 
        "subtype": null, 
        "text": [
            "金井啼鸦深院晓。", 
            "扬尽东风，柳絮吹难了。", 
            "燕子多情相识早。", 
            "杏梁依旧双双到。", 
            "一缕沉烟帘幕悄。", 
            "满眼飞花，只觉人怀抱。", 
            "十二玉楼春树杪。", 
            "天涯不断青青草。"
        ], 
        "title": "蝶恋花 送春", 
        "type": "词", 
        "yun": null
    }, 
    {
        "author": "何失", 
        "era": "元", 
        "subtype": "五言绝句", 
        "text": [
            "凿地作方池，背带千花草。", 
            "万磨愈不情，一照一回老。"
        ], 
        "title": "方镜二首 其一", 
        "type": "绝句", 
        "yun": "皓"
    }, 
    {
        "author": "何失", 
        "era": "元", 
        "subtype": "五言绝句", 
        "text": [
            "十八事舅姑，机杼任蓬首。", 
            "照面不照心，照心妾不丑。"
        ], 
        "title": "方镜二首 其二", 
        "type": "绝句", 
        "yun": "有"
    }, 
    {
        "author": "何失", 
        "era": "元", 
        "subtype": "七言绝句", 
        "text": [
            "闭门连日雨霏霏，一醉谁忧生事微。", 
            "睡起不知风色暮，北窗花气湿人衣。"
        ], 
        "title": "雨中睡起", 
        "type": "绝句", 
        "yun": "微"
    }, 
    {
        "author": "何失", 
        "era": "元", 
        "subtype": "七言绝句", 
        "text": [
            "野性长便云水居，城中有屋不如无。", 
            "悭时因记人来往，多少红尘污白须。"
        ], 
        "title": "书怀", 
        "type": "绝句", 
        "yun": "虞"
    }, 
    {
        "author": "何失", 
        "era": "元", 
        "subtype": "七言绝句", 
        "text": [
            "思君不见费人思，何日人思能已时。", 
            "又见鸾坡三月柳，数枝浓绿自丝丝。"
        ], 
        "title": "寄畅淳甫", 
        "type": "绝句", 
        "yun": "支"
    }, 
    {
        "author": "何失", 
        "era": "元", 
        "subtype": "七言绝句", 
        "text": [
            "画屏谁画一风帆，阻隔千山与万岩。", 
            "不护楼头些子雨，使人春尽怯春衫。"
        ], 
        "title": "燕都杂题三首 其一", 
        "type": "绝句", 
        "yun": "咸"
    }, 
    {
        "author": "何失", 
        "era": "元", 
        "subtype": "七言绝句", 
        "text": [
            "一夜春阴彻晓寒，玉山无奈酒杯乾。", 
            "青娥知有愁多少，狼藉妆奁懒对看。"
        ], 
        "title": "燕都杂题三首 其二", 
        "type": "绝句", 
        "yun": "寒"
    }, 
    {
        "author": "何失", 
        "era": "元", 
        "subtype": "七言绝句", 
        "text": [
            "花市东边柳市西，矮堂一笑百金挥。", 
            "如今踪迹无寻处，谷雨绵山燕子飞。"
        ], 
        "title": "燕都杂题三首 其三", 
        "type": "绝句", 
        "yun": "微"
    }, 
    {
        "author": "何失", 
        "era": "元", 
        "subtype": "七言绝句", 
        "text": [
            "出门何路觅亡羊，日日红尘枉了忙。", 
            "唤杀东斋赵夫子，不来看菊过重阳。"
        ], 
        "title": "绝句", 
        "type": "绝句", 
        "yun": "阳"
    }, 
    {
        "author": "何氏", 
        "era": "元", 
        "subtype": "七言律诗", 
        "text": [
            "妾长朱门十九春，岂期今逐虏囚奔。", 
            "失身无补君王事，死节难酬夫婿恩。", 
            "江静从教沈弱质，月明谁与吊归魂！", 
            "只愁父母难相见，愿与来生作子孙。"
        ], 
        "title": "裂帛题诗", 
        "type": "律诗", 
        "yun": "元"
    }, 
    {
        "author": "何公", 
        "era": "元", 
        "subtype": "七言绝句", 
        "text": [
            "白帝城边春草生，黄牛峡里水波清。", 
            "追思昭烈千年事，长使英雄气不平。"
        ], 
        "title": "绝句", 
        "type": "绝句", 
        "yun": "庚"
    }, 
    {
        "author": "何中", 
        "era": "元", 
        "subtype": null, 
        "text": [
            "燕来春已去，花少雨偏多。", 
            "汉殿金人别，唐陵石马嘶。", 
            "落花萦树转，幽鸟过林鸣。", 
            "山围双鹭晓，门闭一蝉秋。", 
            "鸟语前林日，鸡鸣曲巷烟。", 
            "年华流水在，春事落花知。", 
            "日明山气改，江静水痕归。", 
            "赤壁惊乌飞夜月，衡阳归雁落秋风。", 
            "两涧寒声通法席，数峰秋影上香台。", 
            "隔水归樵分路散，冲岚飞鸟认林还。", 
            "冰寒古道鸣驼外，雪暗空村落雁边。", 
            "马嘶平野呼鹰吏，犬吠寒沙射雁人。"
        ], 
        "title": "句", 
        "type": "句", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "聊随碧溪转，忽与白鸥逢。", 
            "小雨十数点，淡烟三四峰。", 
            "落叶半藏路，清风时满溪。", 
            "寒沙梅影路，微雪酒香村。", 
            "湖雪残波岸，船灯独夜人。", 
            "西风一夜雨，丹桂满林花。"
        ], 
        "title": "句", 
        "type": "句", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "峨峨楼观地，寂寂风雨墟。", 
            "可怜零落身，万里投修涂。", 
            "窅窕千蛾眉，已奉他人娱。", 
            "主恩天罔极，苟生岂良图。", 
            "行行重行行，善保千金躯。", 
            "别怀不敢诉，顾步复踟蹰。"
        ], 
        "title": "别谢提刑（并序）", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "独寻小兰若，积翠森松筠。", 
            "禽声悟禅家，幽花吐清芬。", 
            "晴日水光合，时飞野鸭群。", 
            "娟娟前山秀，适来何处云。", 
            "清心欣有得，澹焉失腥氛。", 
            "道人煮春茗，离坐与晤言。", 
            "亦忘此境邃，两耳天乐闻。", 
            "何当脱世网，于焉穷朝曛。"
        ], 
        "title": "安上人兰若", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "江南有丘壑，我生良独閒。", 
            "秋风二三友，朅来游兹山。", 
            "山深不见寺，但见飞泉寒。", 
            "蛇行两山挟，天风鸣佩环。", 
            "青烟从何来，堕我前林端。", 
            "未知有径否，钟磬犹未残。", 
            "长歌万谷应，仰见数峰攒。", 
            "纡馀缘涧入，侧步寒云关。", 
            "豁然得空旷，聊复解破颜。", 
            "殿静藓花润，松危鹤声乾。", 
            "僧宝炯数珠，相我般礡观。", 
            "大开双白眼，应接几青鬟。", 
            "徘徊日已晚，人间行路难。", 
            "猛虎蔽丛薄，潜蛟漱风湍。", 
            "振衣出山去，大啸惊人寰。"
        ], 
        "title": "穆山山中", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "我耕不半亩，黄花列千丛。", 
            "萧条变衰时，一夕万里风。", 
            "立孤不作难，英英异风骨。", 
            "君看墙东客，夜寒步霜月。"
        ], 
        "title": "菊二首 其一", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "菊花如幽人，梅花如烈士。", 
            "同居冰雪中，标格不相似。", 
            "道里阻荒寒，故人万里馀。", 
            "菊枝傥可折，持以寄远书。"
        ], 
        "title": "菊二首 其二", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "夜久□□步，蛛露空盈襟。", 
            "萧条川气高，惨澹浦色侵。", 
            "河横星渐转，露厚山将沈。", 
            "鸣虫促繁响，飞萤乱寒阴。", 
            "时物遂如此，恻怆抱寸心。", 
            "天将落月去，何当复东临。", 
            "乾坤入冥汉，众窍酣哀音。", 
            "欲令万梦觉，谁忧独难任。", 
            "商歌浩忘疲，俯仰情逾深。", 
            "忽闻鸡声起，左右风满林。"
        ], 
        "title": "夜久", 
        "type": "古风", 
        "yun": "侵"
    }, 
    {
        "author": "何中", 
        "era": "元", 
        "subtype": null, 
        "text": [
            "桓桓韩将军，当年谁寄目。", 
            "岂无漂母食，亦有胯下辱。", 
            "雄剑一朝飞，举手拾秦鹿。", 
            "风雷走倏烁，乾坤困驰逐。", 
            "荥阳广武间，楚汉寄我足。", 
            "王业四百年，尺封屡翻覆。", 
            "赏厚岂势摇，功成乃身戮。", 
            "所贵英雄人，岂甘草中伏。", 
            "谁为后来者？感此空碌碌。", 
            "举头见青天，天边有鸿鹄。"
        ], 
        "title": "读史三首 其一", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "嬴法四海热，震荡昏三光。", 
            "云飞大风起，赤子沐清凉。", 
            "当时周旋人，一瞰罹身殃。", 
            "悠悠赤松子，不识为何祥。", 
            "千年有崔浩，前修持自彰。", 
            "岂知愧所事，乃是元家王。", 
            "恐非凤衔图，但见雁求梁。", 
            "伊尔山中人，勿弃兰蕙芳。"
        ], 
        "title": "读史三首 其二", 
        "type": "古风", 
        "yun": "阳"
    }, 
    {
        "author": "何中", 
        "era": "元", 
        "subtype": null, 
        "text": [
            "鼎移炎德烬，南阳尚躬耕。", 
            "胸中经济事，感我三顾诚。", 
            "保蜀非王基，何似田一成。", 
            "顾岂志功名，乃欲表忠精。", 
            "煌煌汉家业，草木岂无情。", 
            "谁知邺中儿，元是汉人生。", 
            "运去身或移，事往恨难平。", 
            "悠悠《梁父吟》，终古有馀声。"
        ], 
        "title": "读史三首 其三", 
        "type": "古风", 
        "yun": "庚"
    }, 
    {
        "author": "何中", 
        "era": "元", 
        "subtype": null, 
        "text": [
            "桐寒叶落风，菊净花开雨。", 
            "掩映半畦秋，好竹三四五。", 
            "对此憔悴人，忽笑不复语。"
        ], 
        "title": "偶书", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "天龙地用马，健顺理亦宜。", 
            "谁于其两间，赤手握阴机。", 
            "东门一长啸，四海皆惊迷。", 
            "向来种桃人，此去当何之。", 
            "悠悠黄唐远，来者邈难期。", 
            "龙逝白云征，马轻九坂驰。", 
            "行行马上郎，万里长风吹。", 
            "不见长江边，折尽杨柳枝。"
        ], 
        "title": "杂述二首 其一", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "萧萧白杨风，依依吹井烟。", 
            "旷哉上下宇，逝者不待年。", 
            "彼陇亦何祥，一日几新阡。", 
            "谁招皋某复，递哭送九泉。", 
            "高楼当西日，落花满寒川。", 
            "流浪旷劫间，彭殇俱可怜。", 
            "汉陵春萧瑟，回首尚变迁。", 
            "万古一起灭，此意何茫然。"
        ], 
        "title": "杂述二首 其二", 
        "type": "古风", 
        "yun": "先"
    }, 
    {
        "author": "何中", 
        "era": "元", 
        "subtype": null, 
        "text": [
            "掩卷如郁郁，郁郁亦何似。", 
            "野人每多忧，不悟本无事。", 
            "仰观千载前，去者极所诣。", 
            "俯期千载后，来者邈难至。", 
            "惟我于其间，欲策无名骥。", 
            "出门万里远，寸挽何能至。", 
            "山空白云合，日黑野风驶。", 
            "独默已如瘖，閒送飞鸦坠。"
        ], 
        "title": "掩卷", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "林疏暑风剧，窗户殊未凉。", 
            "悠然倦不力，吾我已俱忘。", 
            "眼醒见周秦，眼醉游轩黄。", 
            "日月山外过，兴废枕中藏。", 
            "振衣起长啸，六合何轩昂。", 
            "斯人纵高视，旁皇复旁皇。", 
            "于焉读晋史，感激系中肠。", 
            "言言不能已，自笑已如狂。"
        ], 
        "title": "读晋史九首 其一", 
        "type": "古风", 
        "yun": "阳"
    }, 
    {
        "author": "何中", 
        "era": "元", 
        "subtype": null, 
        "text": [
            "哀荣无尽变，俯仰还自推。", 
            "陈留既作宾，何如山阳时。", 
            "中都血流杵，江左中兴基。", 
            "不待卯金刀，嬴彊吕已移。", 
            "天道巧相复，人理固易知。", 
            "巢由遇高躅，今古无还期。"
        ], 
        "title": "读晋史九首 其二", 
        "type": "古风", 
        "yun": "支"
    }, 
    {
        "author": "何中", 
        "era": "元", 
        "subtype": null, 
        "text": [
            "天地一虚器，所寄在斯人。", 
            "人能主天地，岂不贵我身。", 
            "嗟哉嵇阮辈，酒乡为隐沦。", 
            "朝醉既及暮，暮醉还及晨。", 
            "裸饮或称达，丧□乃名真。", 
            "独善谅非计，况此国与民。", 
            "被发祭伊川，岂不在诸臣。", 
            "平阳有馀恨，千载同悲辛。"
        ], 
        "title": "读晋史九首 其三", 
        "type": "古风", 
        "yun": "真"
    }, 
    {
        "author": "何中", 
        "era": "元", 
        "subtype": null, 
        "text": [
            "蛰龙卧沧渊，瑞凤栖蓬海。", 
            "悠悠接舆歌，千古消光彩。", 
            "出处酌其宜，勿为世所骇。", 
            "预人家国事，此身固有在。", 
            "嗣宗济世心，无为著达庄。", 
            "叔夜明养生，东市援琴伤。", 
            "一出与一处，徒能决籓墙。", 
            "淳风竟不返，二子俱亡羊。", 
            "汲郡苏门山，其人游何乡？", 
            "我欲振奇翮，碧宇追翱翔。"
        ], 
        "title": "读晋史九首 其四", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "高平释时论，鲁褒钱神篇。", 
            "晋辙固难挽，犹胜谈虚玄。", 
            "夷甫晚良悔，将死复何言。", 
            "谁登平乘楼，尚能议诸贤。", 
            "老庄异端学，冥合归自然。", 
            "萧曹相业大，文景王道便。", 
            "尊尚本非异，兴衰由此迁。", 
            "信知浮论者，亡国有馀愆。"
        ], 
        "title": "读晋史九首 其五", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "江左二百年，立国初何恃。", 
            "中夜荒鸡鸣，天地皆英气。", 
            "枕戈刘越石，击楫祖士稚。", 
            "如此中原间，端能了公事。", 
            "局促并豫州，奇功中道坠。", 
            "呜呼二豪雄，本为宗社计。", 
            "异类禽兽心，推议谅非意。", 
            "石死固可哀，稚则吾何议。", 
            "徒怀墟墓间，还念金行祀。", 
            "谁令若思来，后代常歔欷。"
        ], 
        "title": "读晋史九首 其六", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "两贤不相厄，王庾乃如斯。", 
            "天步政多艰，此岂私愤时。", 
            "东山谢安石，造次威凤仪。", 
            "三贤抱宏器，继出相等夷。", 
            "风流文雅尽，同惟世所推。", 
            "但恨立朝间，典礼殊未施。", 
            "玄谈竟浇俗，逆臣终乱阶。", 
            "汤武肇王业，伊周垂纲维。", 
            "桓景彰伯道，管晏横要规。", 
            "古人不作远，所立百世师。", 
            "奈何民具瞻，退食徒委蛇。", 
            "卜世固天定，欲责当谁归？"
        ], 
        "title": "读晋史九首 其七", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "春风满南国，公子争为欢。", 
            "锦绣少花艳，珊瑚耀日寒。", 
            "美人佩兰麝，骢马驰雕鞍。", 
            "酣歌金谷迥，笑舞凉台宽。", 
            "一朝化为血，付与来世叹。", 
            "人国亦如此，荣落朝夕看。", 
            "悠悠劝进者，端似坠楼难。"
        ], 
        "title": "读晋史九首 其八", 
        "type": "古风", 
        "yun": "寒"
    }, 
    {
        "author": "何中", 
        "era": "元", 
        "subtype": null, 
        "text": [
            "填石□□□，胶杯谁能舟。", 
            "我岂不知我，量力乃哲谋。", 
            "有才比管葛，感奋为武侯。", 
            "保身慕夷齐，静退渊明俦。", 
            "物亦非所忌，名亦非所求。", 
            "北窗羲皇上，东篱晋宋秋。", 
            "零陵一杯酒，终古属斯愁。"
        ], 
        "title": "读晋史九首 其九", 
        "type": "古风", 
        "yun": "尤"
    }, 
    {
        "author": "何中", 
        "era": "元", 
        "subtype": null, 
        "text": [
            "乱馀乏佳实，贱者犹贵之。", 
            "招呼梨栗辈，已作席珍推。", 
            "岂无仙人枣，无胫至山蹊。", 
            "桓桓李将军，色映海峤奇。", 
            "归马驼椰子，濩落魏瓠垂。", 
            "徇华壳初剖，濯濯脍玉肥。", 
            "来饷山中人，意重千金遗。", 
            "香酽□石髓，味腴轻肉芝。", 
            "尊前有南海，顿压众果卑。", 
            "向当逋子龄，待亲曲江湄。", 
            "啖此不知厌，亦与槟榔宜。", 
            "既别十五年，犹有梦往时。", 
            "故人忽相见，唤起三生悲。", 
            "遇难心易快，感至情还移。", 
            "百年能有此，再见安可期。", 
            "子西忧蜜果，东坡叹荔支。", 
            "虽云供贡劳，吾念君臣仪。", 
            "安得白玉盘，登之白玉墀。", 
            "万古还纲常，不令世愈衰。", 
            "苍茫叫虞舜，魂绕天南维。", 
            "梅花满庭净，香烟一帘迟。", 
            "椰杯更自酌，聊欲捐余思。"
        ], 
        "title": "李千户至自南海分遗椰实戏赋", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "十里五里石，一步一长嗟。", 
            "行行山转高，悠悠日将斜。", 
            "萦折抵深谷，直下十数家。", 
            "来往自成村，桃柳映桑麻。", 
            "崖杉老绛叶，石棕垂枯花。", 
            "阴凝四时雪，阳燄一川霞。", 
            "谁令余到此，幽意浩无涯。", 
            "行将办畚锸，来此耕山畬。"
        ], 
        "title": "游芙蓉山八首 其一", 
        "type": "古风", 
        "yun": "麻"
    }, 
    {
        "author": "何中", 
        "era": "元", 
        "subtype": null, 
        "text": [
            "岧岧青芙蓉，峻秀琢寒玉。", 
            "危流千丈飞，铿鍧石相触。", 
            "幽閟鱼龙宫，荒寒雾雨蓄。", 
            "凄神不可留，前登散遐瞩。", 
            "参差杂花动，香气汎深谷。", 
            "日照丹霞开，万峰洗晴绿。", 
            "同心有长镵，缓寻灵药斸。", 
            "葛仙早见招，庶得从所欲。"
        ], 
        "title": "游芙蓉山八首 其二", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "春风吹众树，春唤如鸣梭。", 
            "平烟带远村，时闻樵者歌。", 
            "田父有真乐，东皋牧群鹅。", 
            "烟暖众草合，艳绿如流波。", 
            "搔首负白日，欢然得婆娑。", 
            "事立或福的，识深乃愁多。", 
            "西家酒正熟，况此天气和。"
        ], 
        "title": "游芙蓉山八首 其三", 
        "type": "古风", 
        "yun": "歌"
    }, 
    {
        "author": "何中", 
        "era": "元", 
        "subtype": null, 
        "text": [
            "侧足上翠微，石磴八九折。", 
            "开尽满厓花，坐来群香歇。", 
            "游目尽远空，乱数碧簪列。", 
            "草木颇葱茏，云兴复霞蔚。", 
            "不知十日雨，还长几枝蕨。", 
            "山中无事业，特用慰采撷。", 
            "盈筐归路遥，忽见满山月。"
        ], 
        "title": "游芙蓉山八首 其四", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "绿峰在头上，落月在脚下。", 
            "点点烟鬟开，春晴真无价。", 
            "红泉响哀玉，苍石饮渴马。", 
            "林穷兰雪香，厓古萝衣挂。", 
            "属闻绝壑底，松声更清洒。", 
            "世远事难即，趣深月弥暇。", 
            "谁知须臾间，白云已无罅。", 
            "都失眼中奇，茫然独悲咤。"
        ], 
        "title": "游芙蓉山八首 其五", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "花开风自柔，谷深日无晖。", 
            "高萝鸟声转，葱翠摇阴霏。", 
            "孤娱有穷深，境异心不移。", 
            "东峰虎长啸，西涧獐争啼。", 
            "运往人理尽，物新古道违。", 
            "欣然抱奇怀，白云遥相知。", 
            "日夕意犹缅，信有忘归时。"
        ], 
        "title": "游芙蓉山八首 其六", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "日日碧山去，香草生还蹋。", 
            "幽禽识履声，间鸣故相狎。", 
            "意行不知远，清啸得虚答。", 
            "石上绿云生，岩下紫烟合。", 
            "莫负今日晴，聊折山花插。"
        ], 
        "title": "游芙蓉山八首 其七", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "商山非远遐，胡为可避世。", 
            "人间已帝秦，紫芝尚周味。", 
            "看瓜有奇祸，纷纷谁能避。", 
            "此翁良优游，乃为秦所置。", 
            "独恨六籍尊，友爱陋儒累。", 
            "傥使诚德人，罗者谁敢睨。", 
            "萧散东陵侯，隐约济南士。", 
            "清风百世存，庶激懦夫志。"
        ], 
        "title": "游芙蓉山八首 其八", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "三山立天半，苍翠横古今。", 
            "断厓三万丈，花落紫烟深。", 
            "路蟠一带危，上薄元气侵。", 
            "乱霞导飞舄，閒云护行襟。", 
            "风岩虎豹穴，泉壑蛟龙吟。", 
            "川明散众色，空碧生清音。", 
            "仰憩星河次，飞鸟下阶临。", 
            "肃然刚风近，仙人抚瑶琴。", 
            "立身如此高，人世宁不钦。", 
            "苍茫万里色，浩荡一寸心。", 
            "期为太清游，不独往山林。"
        ], 
        "title": "华盖山", 
        "type": "古风", 
        "yun": "侵"
    }, 
    {
        "author": "何中", 
        "era": "元", 
        "subtype": null, 
        "text": [
            "墙东绿阴好，稍觉朝日迟。", 
            "人间事轮囷，我枕聊复攲。", 
            "开扉览晓色，万端集两眉。", 
            "风狂忽倒人，迎立爱其吹。", 
            "掠我径西去，花影□逶迤。", 
            "微吟视青天，一笑聊自持。", 
            "相如不妨慢，长康政须痴。"
        ], 
        "title": "春日书怀二首 其一", 
        "type": "古风", 
        "yun": "支"
    }, 
    {
        "author": "何中", 
        "era": "元", 
        "subtype": null, 
        "text": [
            "蛙声池上起，竹声窗外传。", 
            "吹万不可息，聒我春昼眠。", 
            "林外固多累，林间复多喧。", 
            "誓欲蹑太清，冥冥不得前。", 
            "□我一寸心，焚香小窗边。", 
            "以我无尽目，送此有尽烟。"
        ], 
        "title": "春日书怀二首 其二", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "娱心仗老筇，细数诸峰影。", 
            "微烟过前树，澹日有半岭。", 
            "幽鸟识归宿，遑恤云路永。", 
            "冥鸿各有见，日边半行整。", 
            "出处无定期，是非谅难省。", 
            "归休忽已夜，夜月变光景。"
        ], 
        "title": "松野即事罗氏园林", 
        "type": "古风", 
        "yun": "梗"
    }, 
    {
        "author": "何中", 
        "era": "元", 
        "subtype": null, 
        "text": [
            "阴风入空林，玄云羃平野。", 
            "薄帷负閟寒，飞雪鸣古瓦。", 
            "抱衾不成温，孤怀浩难写。", 
            "荒荒豺虎区，三殇无遗者。", 
            "王风不列国，安得犹存雅。", 
            "黄竹声久沈，伤来泪盈把。"
        ], 
        "title": "岁晚咏怀三首 其一", 
        "type": "古风", 
        "yun": "马"
    }, 
    {
        "author": "何中", 
        "era": "元", 
        "subtype": null, 
        "text": [
            "前檐立閒夜，园中珍木长。", 
            "雪云正澄澈，霜飙复飘扬。", 
            "众星凭幽闇，各出争耀芒。", 
            "东方起圆月，失此万点忙。", 
            "不有照烛功，何以尊其光。", 
            "安得骑蟾蜍，偃息桂树傍。"
        ], 
        "title": "岁晚咏怀三首 其二", 
        "type": "古风", 
        "yun": "阳"
    }, 
    {
        "author": "何中", 
        "era": "元", 
        "subtype": null, 
        "text": [
            "门扃幽树声，窗销群峰影。", 
            "寒气迎遥夜，华星在西岭。", 
            "秋虫无馀声，时雁有新警。", 
            "天机自消长，冥参得深省。", 
            "名衢万里辙，理海载孤艇。", 
            "力弱昧前驰，心彊溯真境。", 
            "即俗幸无能，澹然聊自领。"
        ], 
        "title": "岁晚咏怀三首 其三", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "空村落叶乱，旷野飞云迟。", 
            "抽尽园客茧，难比妾相思。", 
            "自从出门来，足茧拆兆龟。", 
            "夜宿茅篁杂，晓行霜露凄。", 
            "仰举千重岑，俯涉百渡溪。", 
            "骨肉无一在，亲戚知为谁？", 
            "群刀血模糊，杀人相娱嬉。", 
            "有声不敢吐，有泪不敢垂。", 
            "妾魂久已逝，妾身终何之。", 
            "行行忽遇兵，扰扰贪获资。", 
            "力战岂不胜，何以救蒸黎。", 
            "乡兵又掳妾，无异在贼时。", 
            "朝汲风激面，暮春日皴肌。", 
            "妾无使令者，远胜妾在兹。", 
            "寄言北去鸟，妾死君得知。", 
            "自从结昏姻，得备奉盥匜。", 
            "幸甚终所托，可保黄发期。", 
            "苟死又何戚，有此生别离。", 
            "自尽亦非难，冀君赎妾归。", 
            "君心宁绝妾，望君君来斯。", 
            "又恐多险艰，为妾使君危。", 
            "怫郁一寸心，撩乱百结丝。", 
            "牵牛与织女，乘隔始不疑。", 
            "昨夜梦到家，银烛照华榱。", 
            "梦觉恍见君，回回日如迷。", 
            "果如两龙剑，长怀相望悲。", 
            "人人傥如妾，何以生世为。"
        ], 
        "title": "远离别", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "雨歇入幽麓，朝气笼澹晴。", 
            "夷涂何所虑，乃此沿流行。", 
            "夭矫玉虬飞，惊波□天明。", 
            "急播万珠络，递应千雷轰。", 
            "忽激群鹭跃，徐肆游丝萦。", 
            "曲曲揭清浅，盘盘度崚嶒。", 
            "明生一掬绿，幽閟两林清。", 
            "胡为夥生聚，却羡非世嬴。", 
            "苍烟出磬响，深谷藏经声。", 
            "閒过小兰若，茶香满前楹。", 
            "谁写天竺书？秋雁点寒汀。", 
            "盛代安可及，隅谷有精能。", 
            "尝闻昔五季，胡君亦豪英。", 
            "读书向此地，讵冀千载名。", 
            "俗士轻高人，不著石丽牲。", 
            "空令绕竹泉，长作琅琅鸣。", 
            "寸心持馀感，出门陟寒青。", 
            "駮石当目隙，高下拥精灵。", 
            "朋聚鸟□伏，孤兀苍虎狞。", 
            "左峰覆欲压，右厓危将倾。", 
            "乾坤有此险，始□性命轻。", 
            "前迈忽自哂，天定亦何惊。", 
            "万杉列云际，浓澹因云成。", 
            "佳棕交翠竹，茅屋矗相凭。", 
            "向来看尽意，尽向眼中生。", 
            "老翁理泉窦，东菑秧事兴。", 
            "隃谓乐如此，翁颦诉其情。", 
            "历述先朝美，言罢泪纵横。", 
            "方余起醲羡，属闻意冥冥。", 
            "古来多隐者，全身一何精。", 
            "将非智不及，亦岂福难胜。", 
            "不然幽胜地，自可饱芝苓。", 
            "放麑心不忍，力极还小停。", 
            "歌吟杂悲乐，写之苍石屏。", 
            "他年有知者，此语良足徵。"
        ], 
        "title": "由书堂寺入芙蓉之麓五代时有胡先生隐居其地寺故名云今碑不书有游生者写华严经留寺清整可观生宁宗时人", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "早闻东吴路，今识黄塘滩。", 
            "聊乘舴艋过，一篙济艰难。", 
            "绿秧映屋秀，古木垂村寒。", 
            "旷野何所尊，乱跃千平峦。", 
            "回眺寒烟外，浮屠乃上千。", 
            "乾坤我来迟，促促宁遑安。", 
            "遥谢山中人，合眼无悲欢。"
        ], 
        "title": "黄塘渡", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "独往非避俗，散怀聊寻芳。", 
            "流风澹翠麓，理策秋路长。", 
            "苍石含幽色，樛木落寒香。", 
            "一片太古云，化为孤凤翔。", 
            "忽然归紫霄，荡漾不可望。", 
            "浩歌向夕霁，敢事接舆狂。"
        ], 
        "title": "秋日山行杂兴三首 其一", 
        "type": "古风", 
        "yun": "阳"
    }, 
    {
        "author": "何中", 
        "era": "元", 
        "subtype": null, 
        "text": [
            "山回杉熛清，厓倾花雨下。", 
            "讵知吾道非，偶然适旷野。", 
            "磊落万陨星，赴流饮奔马。", 
            "风微叶时落，磴寒雪自洒。", 
            "孤松萦萝转，幽峰抱岚灺。", 
            "景晦良遇稀，心异真赏寡。", 
            "举手谢时人，岩阴栖古瓦。"
        ], 
        "title": "秋日山行杂兴三首 其二", 
        "type": "古风", 
        "yun": "马"
    }, 
    {
        "author": "何中", 
        "era": "元", 
        "subtype": null, 
        "text": [
            "晚山菡萏开，浓秀映秋碧。", 
            "长风泻万里，寒花落石壁。", 
            "云气静欲消，霞光乱相射。", 
            "缥缈浮丘翁，素手垂鹤翼。", 
            "笑看蓬莱波，与世共陈迹。", 
            "天地无恒春，群儿倚少色。", 
            "功名犹自误，口体乃相贼。", 
            "安知骨为尘，不得同瓦砾。"
        ], 
        "title": "秋日山行杂兴三首 其三", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": "五言排律", 
        "text": [
            "仅得林间趣，閒寻菊本移。", 
            "人家深竹里，枫叶夕阳时。", 
            "汲井浇畦润，将锄下手迟。", 
            "护丛愁蕊损，带土怕根知。", 
            "每被归樵问，深怜冷蝶随。", 
            "寒香生径术，幽事补湾埼。", 
            "斗柄西北落，雁声霜露垂。", 
            "徘徊绕丛畔，自笑可能痴。"
        ], 
        "title": "移菊", 
        "type": "排律", 
        "yun": "支"
    }, 
    {
        "author": "何中", 
        "era": "元", 
        "subtype": "五言排律", 
        "text": [
            "地僻藏吾逸，随宜托数椽。", 
            "池新何许水？枫寿不知年。", 
            "竹让前林月，花归隔浦天。", 
            "綵鳞孤镜照，幽哢四窗圆。", 
            "曲几清时里，閒心太古前。", 
            "入因添晓起，出每及宵眠。", 
            "句得思仙寄，棋高许客传。", 
            "乾坤馀蠹简，勋业老觥船。", 
            "智有过荣计，先求胜祖鞭。", 
            "太章短东极，夸父恨虞渊。", 
            "世共称工者，吾知付莞然。", 
            "他时耆旧传，应指某公贤。"
        ], 
        "title": "皮氏逸亭", 
        "type": "排律", 
        "yun": "先"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "落红瑟瑟叠苍苔，古径无人独到来。", 
            "野蝶山蜂浑不见，春风更许草花开。"
        ], 
        "title": "即事", 
        "type": "绝句", 
        "yun": "灰"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "夕阳尽入笛声中，两岸樵渔一水通。", 
            "杨柳已疏枫渐落，黄花浑未识秋风。"
        ], 
        "title": "夕阳", 
        "type": "绝句", 
        "yun": "东"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "山似芙蓉向晚开，水如罗带束林回。", 
            "世间只有閒鸥鹭，立尽寒空待我来。"
        ], 
        "title": "绝句", 
        "type": "绝句", 
        "yun": "灰"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "万蕊飞香百草芽，帘旌不动柳阴斜。", 
            "幽禽还识栏边客，曾立东风仗外花。"
        ], 
        "title": "次史药房池上即事韵", 
        "type": "绝句", 
        "yun": "麻"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "数峰高耸万峰低，看到斜阳意欲迷。", 
            "一朵碧云深浅碧，殷勤只在数峰西。"
        ], 
        "title": "登高", 
        "type": "绝句", 
        "yun": "齐"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "老苏朱墨十分工，应笑林间远世踪。", 
            "翠树玄蝉秋满院，更添何处一声钟？"
        ], 
        "title": "小斋独坐", 
        "type": "绝句", 
        "yun": "冬"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "一陂凝绿倒垂天，直上层峰积翠边。", 
            "迢递烟云三百曲，水声徐出石门前。"
        ], 
        "title": "穆山", 
        "type": "绝句", 
        "yun": "先"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "衰柳残荷并惨然，青山隔岸弄婵娟。", 
            "多情唯有邗沟水，长送江南过客船。"
        ], 
        "title": "邗沟", 
        "type": "绝句", 
        "yun": "先"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "一天微雨湿芳尘，红绿相依几聚春。", 
            "家在海棠花下住，伤心长是未归人。"
        ], 
        "title": "微雨", 
        "type": "绝句", 
        "yun": "真"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "淮天如水水如秋，叶叶渔郎下钓舟。", 
            "北畔荷花南畔柳，殷勤送我到扬州。"
        ], 
        "title": "维扬道中二绝 其一", 
        "type": "绝句", 
        "yun": "尤"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "香霏满棹渡长沟，浓著秋光浅著愁。", 
            "日暮女郎清唱发，鸳鸯斜拂柳边洲。"
        ], 
        "title": "维扬道中二绝 其二", 
        "type": "绝句", 
        "yun": "尤"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "晚色重重放客舟，轻风吹漾落潮流。", 
            "林峦尽异来时路，知是明朝到福州。"
        ], 
        "title": "放船", 
        "type": "绝句", 
        "yun": "尤"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "峰影微昏树影明，人烟深浅水纵横。", 
            "前时逢雪今逢雨，长在江南画里行。"
        ], 
        "title": "清江道间阻雨", 
        "type": "绝句", 
        "yun": "庚"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "两两筠篮湿暖烟，窄衫短鬓袅行肩。", 
            "到门迎著郎来早，待向街头卖海鲜。"
        ], 
        "title": "莆阳歌五绝 其一", 
        "type": "绝句", 
        "yun": "先"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "惯得骄骢识妾家，佛桑庭院绣帘斜。", 
            "镂银合子槟榔片，戏喷猩红散唾花。"
        ], 
        "title": "莆阳歌五绝 其二", 
        "type": "绝句", 
        "yun": "麻"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "天妃庙前斜日时，女郎歌断綵鸳飞。", 
            "林花满地瓜船散，城里官人排马归。"
        ], 
        "title": "莆阳歌五绝 其三", 
        "type": "绝句", 
        "yun": "微"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "乌石山前飐酒旗，醉来健倒日平西。", 
            "蔡家石刻端明字，卖与他人作墓题。"
        ], 
        "title": "莆阳歌五绝 其四", 
        "type": "绝句", 
        "yun": "齐"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "丞相堂前草暗阶，尚书池上树生台。", 
            "子鱼风起秋芜路，记得谁家甲第开。"
        ], 
        "title": "莆阳歌五绝 其五", 
        "type": "绝句", 
        "yun": "灰"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "阴霭通烟翠作霏，春风入雨暖成泥。", 
            "女郎挑菜不知湿，调笑相携过水西。"
        ], 
        "title": "新淦蓝步溪（一作《畈步作》）", 
        "type": "绝句", 
        "yun": "齐"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "暖风吹雨湿平沙，远色疑青草欲芽。", 
            "谁是多情能爱我，野梅一路腊前花。"
        ], 
        "title": "山行随兴二首 其一", 
        "type": "绝句", 
        "yun": "麻"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "金石台前鸦乱飞，空濛山影出阴霏。", 
            "野塘水活柳生眼，茅舍聚人迎妇归。"
        ], 
        "title": "山行随兴二首 其二", 
        "type": "绝句", 
        "yun": "微"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "橘枳兰芽玉易瑕，商山一出便忘家。", 
            "几回惆怅梅花别，并有缁尘到菊花。"
        ], 
        "title": "题墨菊", 
        "type": "绝句", 
        "yun": "麻"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "荷笠深山采药回，荆扉石径损秋苔。", 
            "花边稚子相迎说，昨日有人骑马来。"
        ], 
        "title": "酬友人见访不遇", 
        "type": "绝句", 
        "yun": "灰"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "曲沼芙蓉映竹嘉，绿红相倚拥云霞。", 
            "生来不得东风力，终作薰风第一花。"
        ], 
        "title": "荷花", 
        "type": "绝句", 
        "yun": "麻"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "鸳鸯翻雨戏回溪，溪路迢遥湿翠围。", 
            "隔竹杏花红万点，何因知我此时归。"
        ], 
        "title": "除夜自封溪归高渊", 
        "type": "绝句", 
        "yun": "微"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "城南无树识神仙，閒往閒来四十年。", 
            "西岸青山东岸塔，为谁相对老秋烟。"
        ], 
        "title": "豫撞登舟作", 
        "type": "绝句", 
        "yun": "先"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "一径苍苔深，梅龙著花早。", 
            "初回天际春，更觉江南好。", 
            "月色冰霜寒，角声天地老。", 
            "寄语宋广平，时无苏味道。"
        ], 
        "title": "梅", 
        "type": "律诗", 
        "yun": "皓"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "遥见江西船，认是同乡客。", 
            "何日发龙兴，迎人问消息。", 
            "长河落雁秋，古渡啼鸦夕。", 
            "不见楚天长，重重暮云色。"
        ], 
        "title": "同乡客", 
        "type": "律诗", 
        "yun": null
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "山中忘世换，人事又从新。", 
            "儒服吾宗老，南冠故国人。", 
            "悲风千载泪，幽谷一年春。", 
            "折取山花供，清香已满巾。"
        ], 
        "title": "正月五日吾族诸老儒服纵游", 
        "type": "律诗", 
        "yun": "真"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "昼静清江狱，春调衣锦弦。", 
            "去妖人共异，息盗史堪传。", 
            "使节临乡国，郎星照楚天。", 
            "穆陵亲擢士，公不愧诸贤。"
        ], 
        "title": "伯艾坚白道人挽词（即见山也）", 
        "type": "律诗", 
        "yun": "先"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "试数乱离年，伤情更惘然。", 
            "牛羊荒草树，天地老风烟。", 
            "白骨苍苔外，山花野水边。", 
            "幽禽未栖宿，来往自翩翩。"
        ], 
        "title": "春郊二首 其一", 
        "type": "律诗", 
        "yun": "先"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "归鸟情方远，啼鹃泪未收。", 
            "渊明姑托醉，老杜不胜愁。", 
            "云冷花无主，山寒雨似秋。", 
            "江南春水足，何处具扁舟。"
        ], 
        "title": "春郊二首 其二", 
        "type": "律诗", 
        "yun": "尤"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "奇石争迎立，青杉互引前。", 
            "泠泠两溪水，澹澹一峰烟。", 
            "閒作题岩字，时逢采药仙。", 
            "苍厓恐陡绝，松影一飔然。"
        ], 
        "title": "奇石", 
        "type": "律诗", 
        "yun": "先"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "谩适閒中兴，应知事外情。", 
            "江山归钓影，天地入笳声。", 
            "小市风烟合，孤村竹树清。", 
            "眼中赊小景，收拾即诗成。"
        ], 
        "title": "雨后晚行二首 其一", 
        "type": "律诗", 
        "yun": "庚"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "栖鸟黄昏后，归牛苍莽间。", 
            "水明疑有月，烟澹欲无山。", 
            "幽谷元非隐，高人自喜閒。", 
            "徘徊不能去，莎碧耿荒湾。"
        ], 
        "title": "雨后晚行二首 其二", 
        "type": "律诗", 
        "yun": "删"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "何处征徭急，兹山水石奇。", 
            "鸟鸣新叶长，磴仄断云移。", 
            "趺坐天正碧，起行风自迟。", 
            "径穿松罅去，巾袂罥蛛丝。"
        ], 
        "title": "山中", 
        "type": "律诗", 
        "yun": "支"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "一雨生春色，千山起晓晴。", 
            "落花萦树转，幽鸟过林鸣。", 
            "杳杳天如古，茫茫世有兵。", 
            "开扉小倚杖，沙上草初生。"
        ], 
        "title": "晓晴", 
        "type": "律诗", 
        "yun": "庚"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "闭户未从容，出门谁适从。", 
            "聊随碧溪转，忽与白鸥逢。", 
            "小雨十数点，澹烟三四峰。", 
            "峰峰看不足，山寺已鸣钟。"
        ], 
        "title": "南居寺", 
        "type": "律诗", 
        "yun": "冬"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "新晴破积阴，淑气泛行襟。", 
            "千里山河眼，百年耆旧心。", 
            "霞飞沧海远，烟入绿村深。", 
            "学剑江东者，茫茫不可寻。"
        ], 
        "title": "饶州道上", 
        "type": "律诗", 
        "yun": "侵"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "松边采药去，谷里带云归。", 
            "步转半厓侧，影涵空涧微。", 
            "独寻茅宇歇，因看水舂机。", 
            "数点山花落，孤禽避客飞。"
        ], 
        "title": "采山归步", 
        "type": "律诗", 
        "yun": "微"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "多病他乡外，孤怀始觉愁。", 
            "山围双鹭晓，门闭一蝉秋。", 
            "遇合冯生铗，勋名季子裘。", 
            "悠悠耦耕者，端暇为人谋。"
        ], 
        "title": "病中感怀", 
        "type": "律诗", 
        "yun": "尤"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "忽见干戈动，他乡隔老亲。", 
            "一窗如此雨，两地未归人。", 
            "雁度关山暗，鸡催海宇晨。", 
            "谁能更敧枕，聊挹曙光新。"
        ], 
        "title": "留金溪夜雨达旦有怀", 
        "type": "律诗", 
        "yun": "真"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "翠雾断厓侧，丹霞流水西。", 
            "竹从幽处密，松自古来敧。", 
            "落叶半藏路，清风时满溪。", 
            "仙家元不远，未许众人知。"
        ], 
        "title": "陈家源", 
        "type": "律诗", 
        "yun": null
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "底有贪奇意，吾行亦偶然。", 
            "寻泉经绝壑，看石到幽禅。", 
            "鸟语前林日，鸡声曲巷烟。", 
            "偶逢樵客歇，共坐偃松边。"
        ], 
        "title": "龙池寺蒲石", 
        "type": "律诗", 
        "yun": "先"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "但觉焦原苦，何当沛泽流。", 
            "夕风微报响，古木暗藏秋。", 
            "未事冥难测，閒心远作愁。", 
            "乱山高下碧，烟霭澹浮浮。"
        ], 
        "title": "立秋夕作", 
        "type": "律诗", 
        "yun": "尤"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "搔首发清磬，开扉啼早鸦。", 
            "西风一夜雨，丹桂满林花。", 
            "老托心犹壮，愚云识有加。", 
            "平生读书眼，閒送晓天霞。"
        ], 
        "title": "雨馀桂花盛开", 
        "type": "律诗", 
        "yun": "麻"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "恳款忧危国，从容友大臣。", 
            "竟孤婴臼志，遂作绮园身。", 
            "名节非无寿，乾坤更有人。", 
            "堂堂天下士，何必画麒麟。"
        ], 
        "title": "刘太博挽词三首 其一", 
        "type": "律诗", 
        "yun": "真"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "妙悟通群圣，微言刺六经。", 
            "千年遗此老，四海□先生。", 
            "文字空传迹，知闻谩敬名。", 
            "岂无房杜者，犹足致隆平。"
        ], 
        "title": "刘太博挽词三首 其二", 
        "type": "律诗", 
        "yun": null
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "如许龙门近，胡宁忍阔疏。", 
            "不为终古别，讵信此生虚。", 
            "未始壶丘学，颇知扬子书。", 
            "向来香一瓣，薄命竟何如。"
        ], 
        "title": "刘太博挽词三首 其三", 
        "type": "律诗", 
        "yun": "鱼"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "岸断风敧柳，村寒雨病花。", 
            "妄心贪自适，危路得长嗟。", 
            "别壑乱云散，危滩归鹭斜。", 
            "平生谢康乐，幽意满天涯。"
        ], 
        "title": "槎溪", 
        "type": "律诗", 
        "yun": "麻"
    }, 
    {
        "author": "伯颜（子中）", 
        "era": "元", 
        "subtype": null, 
        "text": [
            "有客有客何累累，国破家亡无所归。", 
            "荒村独树一茅屋，终夜泣血知者谁？", 
            "燕云茫茫几万里，羽翮铩尽孤飞迟。", 
            "呜呼我生兮乱中遘，不自我先兮不自我后。"
        ], 
        "title": "七哀诗七首 其一", 
        "type": "古风", 
        "yun": null
    }, 
    {
        "author": "伯颜（子中）", 
        "era": "元", 
        "subtype": null, 
        "text": [
            "我祖我父金月精，高曾累世皆簪缨。", 
            "岁维丁卯兮吾以生，于赫当代何休明。", 
            "读书愿继祖父声，头白今日俱无成。", 
            "我思永诀非沽名，生死逆顺由中情，神之听之和且平。", 
            "呜呼祖考兮俯鬷假，笾豆失荐兮我之责。"
        ], 
        "title": "七哀诗七首 其二", 
        "type": "古风", 
        "yun": null
    }, 
    {
        "author": "伯颜（子中）", 
        "era": "元", 
        "subtype": null, 
        "text": [
            "我母我母何不辰，腹我鞠我徒辛勤。", 
            "母兮淑善宜寿考，儿不良兮负母身。", 
            "殽维新兮酒既醇，我母式享无悲辛。", 
            "呜呼母兮母兮无远适，相会黄泉在今夕。"
        ], 
        "title": "七哀诗七首 其三", 
        "type": "古风", 
        "yun": null
    }, 
    {
        "author": "伯颜（子中）", 
        "era": "元", 
        "subtype": null, 
        "text": [
            "我师我师心休休，教我育我靡不周。", 
            "四举滥叨感师德，十年苟活贻师羞。", 
            "酒既陈兮师戾止，一觞我奠涕泗流。", 
            "呜呼我师兮毋我恶，舍生取义未迟暮。"
        ], 
        "title": "七哀诗七首 其四", 
        "type": "古风", 
        "yun": null
    }, 
    {
        "author": "伯颜（子中）", 
        "era": "元", 
        "subtype": null, 
        "text": [
            "我友我友，全公海公，爱我爱我兮人谁与同？", 
            "惟公高节兮寰宇其空，百战一死兮伟哉英雄。", 
            "呜呼我公兮斯酒斯酌，我魂我魂兮惟公是托。"
        ], 
        "title": "七哀诗七首 其五", 
        "type": "古风", 
        "yun": null
    }, 
    {
        "author": "伯颜（子中）", 
        "era": "元", 
        "subtype": null, 
        "text": [
            "我子我子兮娇且痴，去住存殁兮予莫女知。", 
            "女既死兮骨当朽，女苟活兮终来归。", 
            "呜呼女长兮毋我议，父不慈兮时不利。", 
            "鸩兮鸩兮置女已十年，女不违兮女心斯坚。", 
            "用女今日兮人谁我冤，一觞进女兮神魂妥然。", 
            "呜呼鸩兮果不我误，骨速朽兮肉速腐。"
        ], 
        "title": "七哀诗七首 其六", 
        "type": "古风", 
        "yun": null
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "幽居轩槛越江边，鸿雁凫鹥在目前。", 
            "春涨还如天上坐，雪时浑是剡中船。", 
            "一枝梅月寒堪画，几树松涛夜不眠。", 
            "总把平生湖海兴，斫鱼酾酒赋诗篇。"
        ], 
        "title": "蓬轩", 
        "type": "律诗", 
        "yun": "先"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "玉堂高迥不宜冬，古木回廊浩荡风。", 
            "华盖紫微天咫尺，泰阶黄道日当中。", 
            "捷书迅急时闻奏，退食从容每自公。", 
            "衰晚腐儒何补报，祗须制作示无穷。"
        ], 
        "title": "史馆上直次王应奉韵", 
        "type": "律诗", 
        "yun": "东"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "帅符新拜紫髯翁，国饟深贤转漕功。", 
            "海水八荒浮地轴，云帆万斛动天风。", 
            "东吴民力今时困，中土军储昔自充。", 
            "报政归朝参大议，经邦事业属豪雄。"
        ], 
        "title": "送逯善上海道万户", 
        "type": "律诗", 
        "yun": "东"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "老屋城南倚翠屏，萧萧脩竹满前庭。", 
            "笋因夜雨侵苔长，枝共春云覆槛青。", 
            "深处石閒留客坐，隔林莺啭抚杯听。", 
            "故人诗句应题遍，藜杖何时一叩扃。"
        ], 
        "title": "筠庭", 
        "type": "律诗", 
        "yun": "青"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "御沟冰泮水初流，绣斧朱幡上綵舟。", 
            "北极关河真壮观，南州风物总离忧。", 
            "花明苑树莺声晓，枫落吴江雁影秋。", 
            "眷注定知宣室召，归来应得从春游。"
        ], 
        "title": "次韵寄福建魏廉使", 
        "type": "律诗", 
        "yun": "尤"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "道院孤高古翠微，满间山气静霏霏。", 
            "晓随白鹤迎风出，春共苍龙作雨归。", 
            "浮世纷华空在目，閒情舒卷自忘机。", 
            "无端却上蓬莱住，五色成章向日飞。"
        ], 
        "title": "浮云道院", 
        "type": "律诗", 
        "yun": "微"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "自是山深好隐居，白云千亩在庭除。", 
            "凫飞每候仙人舄，酒熟时停长者车。", 
            "春尽草根俱是药，秋来柿叶总堪书。", 
            "旧家猿鹤多生怨，久欲从君卜里闾。"
        ], 
        "title": "鸡山隐居", 
        "type": "律诗", 
        "yun": "鱼"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "群飞凡羽见孤凰，胸臆皆成五色章。", 
            "奕世公侯存故国，先朝相业踵遗芳。", 
            "银筝自度新调曲，金鸭时焚旧赐香。", 
            "惭愧相逢即相别，江东云树寸心长。"
        ], 
        "title": "代祀过信州苍岩贰守贻诗次韵以谢", 
        "type": "律诗", 
        "yun": "阳"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "客里年光似水流，满城砧杵动羁忧。", 
            "沙头白露牛羊夕，塞上黄云鸿雁秋。", 
            "千里关河通王气，两都宫阙壮神州。", 
            "多情不用悲摇落，更为斜阳独倚楼。"
        ], 
        "title": "上都秋日登眺", 
        "type": "律诗", 
        "yun": "尤"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "碧梧翠竹倚孱颜，故筑层楼与客攀。", 
            "剑气每留星汉上，山光只在雨帘间。", 
            "娟娟晓日开眉黛，蔼蔼春云拥髻鬟。", 
            "便欲买舟江海去，杖藜应许叩岩关。"
        ], 
        "title": "环翠楼", 
        "type": "律诗", 
        "yun": "删"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "鳌峰石在玉堂前，近与蓬莱御阁连。", 
            "积润出云秋漠漠，孤根承露夜娟娟。", 
            "土花剥尽生光怪，海峤移来阅岁年。", 
            "艮岳遗墟归草莽，金题犹识旧时镌。"
        ], 
        "title": "鳌峰石", 
        "type": "律诗", 
        "yun": "先"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "层轩百尺倚高秋，萧爽浑如庾亮楼。", 
            "云影每依帘侧畔，溪声只在树东头。", 
            "仙人岩石通霄汉，太乙藜灯直斗牛。", 
            "总道登临多雅兴，何时借鹤试相求。"
        ], 
        "title": "上官氏南楼", 
        "type": "律诗", 
        "yun": "尤"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "城外云连郭隗台，草堂寂寞傍坟开。", 
            "碑铭有字人常读，宰树成行手自栽。", 
            "雊雉春迎寒食出，哺乌晴逐夕阳来。", 
            "百年霜露无穷思，击筑酬歌总是哀。"
        ], 
        "title": "东安陈氏慕亲堂", 
        "type": "律诗", 
        "yun": "灰"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "东南佳丽独钱塘，君向青郊结草堂。", 
            "几曲云山分野色，满池秋水纳天光。", 
            "松阴落处琴书润，柳絮飞来枕簟凉。", 
            "衮衮京华尘土梦，好因鲈鲙踏吴航。"
        ], 
        "title": "坦明堂", 
        "type": "律诗", 
        "yun": "阳"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "杨柳新条拂酒杯，都门望望百花开。", 
            "元臣建国罗群彦，使者宣劳出上台。", 
            "云路渐看华盖逼，乡关初见锦衣回。", 
            "此行不为鲈鱼鲙，莫待秋风击棹来。"
        ], 
        "title": "戴宣使以差出建康因得过家", 
        "type": "律诗", 
        "yun": "灰"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "锦里堂成聚弟兄，门门雍睦见仪型。", 
            "桑麻绕屋春千亩，风雨连床夜六经。", 
            "折去荆花依旧紫，种来慈竹镇长青。", 
            "贻谋更有无穷感，时向尊前赋鹡鸰。"
        ], 
        "title": "李氏义聚堂", 
        "type": "律诗", 
        "yun": "青"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "东郊结屋川光近，内相题诗墨色新。", 
            "庭草常留青鹿卧，渚云惟许白鸥邻。", 
            "傍帘种竹秋声近，带石移花夕露匀。", 
            "野马尘埃浑不到，萧然门巷自家春。"
        ], 
        "title": "萧閒外舍次许可用承旨韵", 
        "type": "律诗", 
        "yun": "真"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "龙泉江上卜幽居，题扁当楣学士书。", 
            "堂下白花吹采凤，窗间锦瑟咏关雎。", 
            "猗兰有态春云近，棣萼多情昼日舒。", 
            "朋酒升堂家庆在，相看不乐更何如。"
        ], 
        "title": "顺存堂", 
        "type": "律诗", 
        "yun": "鱼"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "御扆当阳扇影回，乐声齐起殿前雷。", 
            "行天黄道常依日，报国丹心未许灰。", 
            "金锡衮衣归黼黻，琼楼玉宇尚崔嵬。", 
            "谢安再为苍生起，调化真宜法斗魁。"
        ], 
        "title": "至日和仲宝大学士韵", 
        "type": "律诗", 
        "yun": "灰"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "粲粲冰肌雪未暾，萧萧疏影写黄昏。", 
            "情深西子湖边树，梦入罗浮月下村。", 
            "万斛春光归笔力，一枝云气沁香魂。", 
            "清江寂寞杨丞远，无限风流此日存。"
        ], 
        "title": "墨梅", 
        "type": "律诗", 
        "yun": "元"
    }, 
    {
        "author": "伯颜（子中）", 
        "era": "元", 
        "subtype": "七言绝句", 
        "text": [
            "几片残红点客衣，小溪流水鳜鱼肥。", 
            "画桥尽日无人过，杨柳青青燕子飞。"
        ], 
        "title": "春日绝句", 
        "type": "绝句", 
        "yun": "微"
    }, 
    {
        "author": "伯颜（子中）", 
        "era": "元", 
        "subtype": "七言绝句", 
        "text": [
            "平川杨柳翠依微，暖日游丝挂绿扉。", 
            "啼鸟不知江国变，多情到处劝人归。"
        ], 
        "title": "北山", 
        "type": "绝句", 
        "yun": "微"
    }, 
    {
        "author": "伯颜（子中）", 
        "era": "元", 
        "subtype": "七言绝句", 
        "text": [
            "马首经从庾岭回，王师到处悉平夷。", 
            "担头不带江南物，只插梅花一两枝。"
        ], 
        "title": "过梅岭冈留题", 
        "type": "绝句", 
        "yun": "支"
    }, 
    {
        "author": "伯颜（子中）", 
        "era": "元", 
        "subtype": "五言律诗", 
        "text": [
            "溪流霜后浅，野烧晓来明。", 
            "古路无人迹，空山有驿名。", 
            "衾寒知夜永，柝响觉风生。", 
            "苦被浮名误，栖栖复此行。"
        ], 
        "title": "过乌山铺", 
        "type": "律诗", 
        "yun": "庚"
    }, 
    {
        "author": "伯颜（子中）", 
        "era": "元", 
        "subtype": "五言律诗", 
        "text": [
            "义重身先死，城存力已穷。", 
            "百年深雨露，一士独英雄。", 
            "甲第声华旧，文章节概中。", 
            "只今千种恨，遗庙夕阳红。"
        ], 
        "title": "挽余廷心", 
        "type": "律诗", 
        "yun": "东"
    }, 
    {
        "author": "伯颜（子中）", 
        "era": "元", 
        "subtype": "五言律诗", 
        "text": [
            "白头归故里，荒草没柴门。", 
            "乡旧仍相见，儿童且不存。", 
            "忠清千古事，骨肉一家魂。", 
            "痛哭松楸下，云愁白日昏。"
        ], 
        "title": "过故居", 
        "type": "律诗", 
        "yun": "元"
    }, 
    {
        "author": "伯颜（子中）", 
        "era": "元", 
        "subtype": "五言律诗", 
        "text": [
            "舣棹沧洲外，行行入故城。", 
            "楼台空旧迹，门巷半新名。", 
            "盛学谁从说，明身只自惊。", 
            "惟看徐孺子，千古有馀清。"
        ], 
        "title": "过豫章", 
        "type": "律诗", 
        "yun": "庚"
    }, 
    {
        "author": "伯颜（子中）", 
        "era": "元", 
        "subtype": "七言律诗", 
        "text": [
            "十载风尘忽白头，春来犹自强追游。", 
            "香浮素碧云房静，日落青林石径幽。", 
            "海内何人扶社稷，天涯有客卧林丘。", 
            "此心只似长江水，终古悠悠向北流。"
        ], 
        "title": "十华观", 
        "type": "律诗", 
        "yun": "尤"
    }, 
    {
        "author": "何失", 
        "era": "元", 
        "subtype": "五言律诗", 
        "text": [
            "平生疏懒性，发赤向人前。", 
            "岂识为官贵，那贪处士贤。", 
            "慈亲俱老大，稚子始狂颠。", 
            "此日能完聚，称觞赖圣年。"
        ], 
        "title": "辞荐", 
        "type": "律诗", 
        "yun": "先"
    }, 
    {
        "author": "何失", 
        "era": "元", 
        "subtype": "五言律诗", 
        "text": [
            "我醉焉知老，人扶不论家。", 
            "鹤衫飘月练，乌帽堕风纱。", 
            "是处相逢笑，醒来更自誇。", 
            "神仙岂无有，死后上烟霞。"
        ], 
        "title": "我醉", 
        "type": "律诗", 
        "yun": "麻"
    }, 
    {
        "author": "何失", 
        "era": "元", 
        "subtype": "七言律诗", 
        "text": [
            "野人早起懒梳头，遥见青帘一日休。", 
            "席破贪书曾废食，鸡鸣趋利得无羞。", 
            "况兼老病将为鬼，那更居浮强作囚。", 
            "但愿尊罍容我了，乌鸢蝼蚁任渠谋。"
        ], 
        "title": "饮酒", 
        "type": "律诗", 
        "yun": "尤"
    }, 
    {
        "author": "何中", 
        "era": "元", 
        "subtype": null, 
        "text": [
            "北斗一何渴，下饮空江流。", 
            "南雁知何愁，相唤不自休。", 
            "东浦征人归，孤灯出篱幽。", 
            "西渊捕鱼急，飞火走一舟。", 
            "汉皇极宽仁，今年租税优。", 
            "有生亦扰扰，吾道更悠悠。"
        ], 
        "title": "文江夜舟", 
        "type": "古风", 
        "yun": "尤"
    }, 
    {
        "author": "何中", 
        "era": "元", 
        "subtype": null, 
        "text": [
            "溪回谷深盘，石阨水成布。", 
            "风吹岩下云，挂在溪东树。", 
            "雨深两岸花，高下楼台聚。", 
            "安知主为谁？倚遍阑干去。"
        ], 
        "title": "箬岭人家", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "閒驱葛陂龙，急追数峰雨。", 
            "仙人专幽奇，我亦微径取。", 
            "山花带云香，徘徊绿承宇。", 
            "身行元气表，心明万里俯。", 
            "我今为我役，出没尘潦路。", 
            "仙人何超然，应笑我如许。", 
            "何当寄此山，隐几玩今古。"
        ], 
        "title": "登北山塔", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "炎炎白日长，窅窅孤云去。", 
            "身縻心久归，别至情更苦。", 
            "良时难骤得，异县不同聚。", 
            "名都亲友并，并翔文窎羽。", 
            "处独忽多闻，至乐欣所遇。", 
            "拆理挹清风，吟诗看疏雨。", 
            "鸣琴挽幽听，评帖劣前武。", 
            "有时纵登览，江山见吞吐。", 
            "行襟浦草青，解带湖柳舞。", 
            "兹游岂不佳，归来胡遽赋。", 
            "顾兹山林姿，终非城市侣。", 
            "故园芙蓉华，绿池照茅宇。", 
            "我怀讵能忘，宁为倦羁旅。", 
            "长歌招隐诗，诸君果何许？", 
            "他夜宿山邮，明月照去住。"
        ], 
        "title": "东湖别吴伯清周栖云虞伯生诸君子", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "彩榜聚远题，登楼记畴昔。", 
            "一尊集七贤，共领诸峰碧。", 
            "云树分村容，岚霏长溪色。", 
            "点点鸦影翻，沈沈市声□。", 
            "古来多胜践，谈笑不知夕。", 
            "欲去重倚阑，寥亮沧洲笛。"
        ], 
        "title": "聚远楼分韵得笛字", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "暖云流青堤，光风转芳甸。", 
            "远在天一涯，幽沈限闻见。", 
            "点点秋归鸿，翩翩春来燕。", 
            "天路万里通，胡宁绝遐眷。", 
            "奇姿夺南国，怅望愧疏贱。", 
            "良会慰夙心，愿君毕欢宴。"
        ], 
        "title": "赠元复初", 
        "type": "古风", 
        "yun": "霰"
    }, 
    {
        "author": "何中", 
        "era": "元", 
        "subtype": null, 
        "text": [
            "春风如少年，狂逐无定处。", 
            "垂杨曲江堤，细草东郊路。", 
            "祇言今似昔，不悟新非故。", 
            "流水何时归？残莺数声暮。"
        ], 
        "title": "春风如少年效程汉翁", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "峨峨西湖山，灵秀入空碧。", 
            "萝阴转累磴，松色渍幽石。", 
            "微霞生绝陉，飞溜洒攲壁。", 
            "鹤鸣岩光动，花落云影拆。", 
            "危椒登古坛，百年此一息。", 
            "声影混大荒，不见兴灭迹。", 
            "刚风三天寒，元气万里色。", 
            "怅望仙子期，凝神抚玄极。"
        ], 
        "title": "西湖山", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "绿柘茅舍村，青山晚烟渡。", 
            "何处棹歌还，直入深林去。", 
            "隔畈数声钟，鸦啼翰林墓。"
        ], 
        "title": "皈信寺近曾文昭公墓次", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "逶迤溪南路，窈窕招仙谷。", 
            "空堂两道人，残棋映深竹。", 
            "一叶响疏篱，双鸦啼高屋。", 
            "出门随归人，远烧在山麓。"
        ], 
        "title": "招仙观", 
        "type": "古风", 
        "yun": "屋"
    }, 
    {
        "author": "何中", 
        "era": "元", 
        "subtype": null, 
        "text": [
            "前池荷叶深，微凉坐来爽。", 
            "人归一犬吠，月上百虫响。", 
            "余非洽隐沦，隙地成偃仰。", 
            "林端斗柄斜，抚心独悽怆。"
        ], 
        "title": "知非堂夜坐", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "秋阴出南郭，佳色来远山。", 
            "悠然渡野水，却宿前林间。", 
            "朝气锐幽步，相携上孱颜。", 
            "行穿绿萝远，共爱青杉閒。", 
            "已穷高原路，忽得双石关。", 
            "飞烟带香气，深木藏幽潺。", 
            "景晏钟磬寂，桂花满苔斑。", 
            "道人一尊酒，时听风珊珊。", 
            "多悟从此始，尘缘谅能删。", 
            "空廊对微雨，亦复不知还。"
        ], 
        "title": "游乐安穆山寺", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "村暗烟火生，林深鸡犬静。", 
            "麦花如积雪，月色澹相映。", 
            "邻家夜汲归，寒虫满幽径。"
        ], 
        "title": "宿田家", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "振衣上野航，回首谢山阪。", 
            "日澹秋水空，风清片帆远。", 
            "沙光侵岸发，峰影随人转。", 
            "前渡烟火深，离亭路今缅。"
        ], 
        "title": "发新淦金水亭", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "牵牛与织女，河汉有时渡。", 
            "小姑绿发深，隔与彭郎语。", 
            "流水去仍回，望郎郎不来。", 
            "精神有相贯，形迹难相猜。", 
            "年华朝又暮，江头晴又雨。", 
            "灵风吹断矶，行人听钟鼓。"
        ], 
        "title": "小孤山", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "荻暗鸡鸣村，平皋下残月。", 
            "参差邻舫语，橹声带潮发。", 
            "露华望中白，蓬阴散秋发。", 
            "沙鸟知曙鸣，海云上空灭。", 
            "念我前行友，青山已飞越。", 
            "迟尔及相携，无嗟赏心歇。"
        ], 
        "title": "晓发辞夫矶时李泂溉之友先行", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "水宿滞前期，前津北风恶。", 
            "林寒灯影深，莎鸡满篱落。", 
            "荒忽寄孤迥，凄清愧离索。", 
            "年光星河转，夜气衣裘觉。", 
            "我前劲翮翻，我后大鱼跃。", 
            "潮痕侵柳根，移船避沙阁。"
        ], 
        "title": "龙潭阻风夜兴", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "踰淮数百里，欣逢下邳山。", 
            "新安十数峰，窈窕霞影间。", 
            "遥看若可即，既近杳难攀。", 
            "契深迹莫遂，怅然空厚颜。", 
            "倦鹭辨沙落，远禽求村还。", 
            "已暮将何归？回涛冒瀴湾。", 
            "渡口双古柳，茅茨相与环。", 
            "清时寄孤枕，敢厌闻惊潺。"
        ], 
        "title": "望新安山投宿不及", 
        "type": "古风", 
        "yun": "删"
    }, 
    {
        "author": "何中", 
        "era": "元", 
        "subtype": null, 
        "text": [
            "神鱼骛远海，雄鹄陵高玄。", 
            "区区一亭长，帝业何赫然。", 
            "光芒三尺剑，群雄让锋先。", 
            "嬴项屹山岳，扫灭如飞烟。", 
            "故乡偶一归，艾老相周旋。", 
            "百感忍中起，深情何由宣。", 
            "往时同功人，今乃不一全。", 
            "害能亦宁忍，远计有未便。", 
            "竛竮视孤影，三侯发尊前。", 
            "丈夫英雄气，儿女泪迸泉。", 
            "纵观能几时，忧虞浩无边。", 
            "西风吹古台，老屋攲河壖。", 
            "低徊一长啸，乾坤多材贤。"
        ], 
        "title": "歌风台", 
        "type": "古风", 
        "yun": "先"
    }, 
    {
        "author": "何中", 
        "era": "元", 
        "subtype": null, 
        "text": [
            "岁晏君独留，路长我将发。", 
            "林居难共语，帝里易成别。", 
            "煮水逐人饭，依树因车歇。", 
            "今夜抱衾眠，街头响钟绝。"
        ], 
        "title": "酬揭曼硕重赠", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "水禽两两树三三，近浦遥峰隔嫩岚。", 
            "新换一天秋色别，短篷又过象牙潭。"
        ], 
        "title": "象牙潭", 
        "type": "绝句", 
        "yun": "覃"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "江村南北笑声频，红烛花时次第新。", 
            "春水渐生桃叶渡，小舟时载嫁归人。"
        ], 
        "title": "丰城道中", 
        "type": "绝句", 
        "yun": "真"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "拓去篷窗月满襟，萧萧惊雁堕哀音。", 
            "不知天意何仓卒，数叠寒云万里阴。"
        ], 
        "title": "舟夜", 
        "type": "绝句", 
        "yun": "侵"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "冥鸿衔子锦川来，袅袅柔红无数开。", 
            "花睡未醒春未透，半空飞雨暗苍苔。"
        ], 
        "title": "海棠", 
        "type": "绝句", 
        "yun": "灰"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "悠悠行客渐黄昏，隔浦人家已掩门。", 
            "谁与飞沤游海上，乱鸦无数下西村。"
        ], 
        "title": "江行", 
        "type": "绝句", 
        "yun": "元"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "天风摇动玉京移，九野苍茫竟大奇。", 
            "老树细观犹似昔，好山无处不堪疑。"
        ], 
        "title": "雪", 
        "type": "绝句", 
        "yun": "支"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "稻花香里听潺湲，路入高原犊草閒。", 
            "生长太平无所用，且随残照看秋山。"
        ], 
        "title": "秋原", 
        "type": "绝句", 
        "yun": "删"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "年华将去野梅知，春色初来柳眼移。", 
            "偶到前村閒指点，数峰残雪淡晴时。"
        ], 
        "title": "初春", 
        "type": "绝句", 
        "yun": "支"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "万里千岩梦寂寥，飞淙落涧夜萧萧。", 
            "觉来忽听儿童语，昨日榕阴在石桥。"
        ], 
        "title": "雨中遣兴", 
        "type": "绝句", 
        "yun": "萧"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "瑶瑟无声水自流，黄芦红叶满汀洲。", 
            "蘋花欲采无寻处，一片閒情万古愁。"
        ], 
        "title": "题潇湘秋色图", 
        "type": "绝句", 
        "yun": "尤"
    }, 
    {
        "author": "何中", 
        "era": "元", 
        "subtype": "七言绝句", 
        "text": [
            "世情多识事多谙，长对云山共笑谈。", 
            "煮石采芝随意足，凭君莫唱望江南。"
        ], 
        "title": "自笑", 
        "type": "绝句", 
        "yun": "覃"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "金河疏柳外，去棹响流澌。", 
            "为客有归日，送人愁别时。", 
            "寒云随雁远，南雪到山迟。", 
            "旧隐书无恙，行藏莫预期。"
        ], 
        "title": "送人归临川", 
        "type": "律诗", 
        "yun": "支"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "挂席乱惊湍，曾过此渡难。", 
            "潮归扬子晚，山入秣陵寒。", 
            "听语知乡近，忘年计日宽。", 
            "稳行随夜泊，烟火满江干。"
        ], 
        "title": "绝江", 
        "type": "律诗", 
        "yun": "寒"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "除夕生能几，谁无骨肉亲。", 
            "望乡偏恨路，在远并遗身。", 
            "湖雪残波岸，船灯独夜人。", 
            "淹旬须一到，珍重故园春。"
        ], 
        "title": "鄱阳湖中除夕", 
        "type": "律诗", 
        "yun": "真"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "顽坐故贪默，忽行时自言。", 
            "寒沙梅影路，微雪酒香村。", 
            "时序鬓发改，人家童稚喧。", 
            "街头试灯候，不到郭西门。"
        ], 
        "title": "辛亥元夕二日", 
        "type": "律诗", 
        "yun": "元"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "簿领池州去，开帆带雨微。", 
            "当令公事简，见说县人稀。", 
            "云入九华碧，雁惊秋浦飞。", 
            "丁宁桥下水，官满载书归。"
        ], 
        "title": "送吴主簿之官石埭", 
        "type": "律诗", 
        "yun": "微"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "牢落不成寐，荔阴寒石矶。", 
            "潮生滩响尽，海近夜凉归。", 
            "旅思随时进，乡音逐递非。", 
            "燕南与粤北，格是费征衣。"
        ], 
        "title": "水口夜思", 
        "type": "律诗", 
        "yun": "微"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "我有百除夕，蘧庐是处安。", 
            "翻因归路近，始觉到家难。", 
            "浦隔雁声落，篷孤灯影寒。", 
            "家人应共说，宾阁尚盘桓。"
        ], 
        "title": "除夕", 
        "type": "律诗", 
        "yun": "寒"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "是谁安宅子，占得绿杨阴。", 
            "山色春来长，溪流雨后深。", 
            "树遥飞鸟疾，人近戏鱼沉。", 
            "舟子船头望，安知不解吟。"
        ], 
        "title": "柳下", 
        "type": "律诗", 
        "yun": "侵"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "当时谪仙人，四海蜚英声。", 
            "偶然此一醉，遂有无穷名。", 
            "叔世尊放旷，中度翻为轻。", 
            "颓波浩难返，忧思谁能平。"
        ], 
        "title": "登李白酒楼", 
        "type": "律诗", 
        "yun": "庚"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "文藻风流尽，天机定偶然。", 
            "自怜有今日，犹复望他年。", 
            "道远云千里，楼危雪满川。", 
            "春还问消息，好去落梅边。"
        ], 
        "title": "述怀", 
        "type": "律诗", 
        "yun": "先"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "纵游二十士，远赏物华新。", 
            "好是小兰若，一来中圣人。", 
            "桃源在何处，流水不胜春。", 
            "归路狂歌甚，欹斜乌角巾。"
        ], 
        "title": "正月五日吾族诸老儒服纵游", 
        "type": "律诗", 
        "yun": "真"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "意适可幽寻，天空晚气沈。", 
            "鸥飞一川迥，花落五云深。", 
            "庾子江南恨，琼奴柱下吟。", 
            "野风吹我老，鸿雁有馀音。"
        ], 
        "title": "幽寻", 
        "type": "律诗", 
        "yun": "侵"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "雁背霜花落，吟悲兴自如。", 
            "天虚鳞甲动，山老鬓毛疏。", 
            "断陇暮归客，寒溪人自渔。", 
            "苍茫闭篱落，政尔缓羊车。"
        ], 
        "title": "晚兴", 
        "type": "律诗", 
        "yun": "鱼"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "湖海独垂钓，风云入短蓑。", 
            "燕来春已去，花少雨偏多。", 
            "一饮捐愁却，千杯奈醉何。", 
            "青山如有意，对我独高歌。"
        ], 
        "title": "春郊 其一", 
        "type": "律诗", 
        "yun": "歌"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "云叶来西北，风声乍疾徐。", 
            "冥冥天下雨，湛湛圃中蔬。", 
            "书传堪经世，乾坤且助锄。", 
            "欲言无与领，独立看芙蕖。"
        ], 
        "title": "喜雨", 
        "type": "律诗", 
        "yun": "鱼"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "恐是仙源里，山从洞口开。", 
            "茅檐无客到，稚子怪人来。", 
            "塘绿鱼迎日，林清鸟啄苔。", 
            "欲令幽赏足，石道溯萦回。"
        ], 
        "title": "陈家源 其一", 
        "type": "律诗", 
        "yun": "灰"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "行乐当幽赏，晴峰带雪欹。", 
            "水香梅落处，沙润草生时。", 
            "事识心仍累，生添疾早衰。", 
            "深村红叶路，樵牧转相知。"
        ], 
        "title": "行乐", 
        "type": "律诗", 
        "yun": "支"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "曾逢偏意悟，颜面费追思。", 
            "把酒忽相语，计年深自悲。", 
            "乱山藏路远，秋水去城迟。", 
            "若到寒溪上，教儿护菊篱。"
        ], 
        "title": "赠李仲元", 
        "type": "律诗", 
        "yun": "支"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "记名长似识，相见始惭非。", 
            "每到极言罢，却欣幽听稀。", 
            "日明山气改，江静水痕归。", 
            "添得今朝别，城阴空掩扉。"
        ], 
        "title": "别唐仲谦", 
        "type": "律诗", 
        "yun": "微"
    }, 
    {
        "author": "何中", 
        "era": "元", 
        "subtype": "五言律诗", 
        "text": [
            "山居难适俗，到县动经年。", 
            "偶出成奇事，相看各粲然。", 
            "酒深孤匊外，灯淡小楼偏。", 
            "草草荀陈夕，他时倘有传。"
        ], 
        "title": "吴仲谷来喜雨", 
        "type": "律诗", 
        "yun": "先"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "吾家华盖郁嵯峨，数亩蓬茅长薜萝。", 
            "愧我菲才宜隐退，知君有道幸相过。", 
            "风清杖屦迎岚出，春尽犁锄带雨歌。", 
            "架上有书尊有酒，相逢不乐又如何。"
        ], 
        "title": "黄隐士相过次韵", 
        "type": "律诗", 
        "yun": "歌"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "慈颜九帙鬓如鸦，世族前朝宰相家。", 
            "天近县官时赐帛，春深孙子日扶车。", 
            "麻姑酒是长生药，阿母桃应几度花。", 
            "学士诗成无限思，五千里外望京华。"
        ], 
        "title": "和虞先生寿京师贾姑诗韵", 
        "type": "律诗", 
        "yun": "麻"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "暖烟芳草路迢迢，又送天香下九霄。", 
            "洞口桃花春欲笑，山头桂树晚难招。", 
            "麻姑酒榼藏丹室，徐福楼船驾海潮。", 
            "何日乘桴远相问，讵应无地老渔樵。"
        ], 
        "title": "送陈道士奉香归四明", 
        "type": "律诗", 
        "yun": "萧"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "兄弟多情有别离，昔年惆怅大苏诗。", 
            "青山听雨相思处，白日看云独坐时。", 
            "慈竹绕檐春瑟瑟，梧桐当户夜迟迟。", 
            "投簪未觉归来晚，尽散囊金对酒卮。"
        ], 
        "title": "听雨堂", 
        "type": "律诗", 
        "yun": "支"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "元戎分阃握兵符，筹昼须君答庙谟。", 
            "千里车来天北极，五羊城在海东隅。", 
            "香云荔子丹砂颗，清露芙蓉锦绣图。", 
            "早立勋名重邦国，莫令妖气傍江湖。"
        ], 
        "title": "强仲贤赴广东师帅幕", 
        "type": "律诗", 
        "yun": "虞"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "又与黄花负夙期，天南霜露满人衣。", 
            "酒尊有禁逢佳节，纱帽无情对落晖。", 
            "俯听秋声从树起，仰看云影送鸿飞。", 
            "登临不用增惆怅，咫尺承恩上紫微。"
        ], 
        "title": "九日燕南禁酒简赵子威佥宪", 
        "type": "律诗", 
        "yun": "微"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "倚天楼阁贮金仙，层栋犹题赵宋年。", 
            "混一南方今宇宙，英雄百战旧山川。", 
            "鱼龙水落秋江外，刍牧人归夕照边。", 
            "总为悲歌生慷慨，凭阑极目思凄然。"
        ], 
        "title": "燕南龙兴寺阁晚眺", 
        "type": "律诗", 
        "yun": "先"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "一间素壁倚秋风，却拟巢林雪半空。", 
            "鍊得身形清似鹤，望来剑气白于虹。", 
            "洞箫窅窕留云住，牖户绸缪许月通。", 
            "更识船如天上坐，孤飞只合剡溪中。"
        ], 
        "title": "关西道士求赋雪巢", 
        "type": "律诗", 
        "yun": "东"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "忆昨追随苑外车，风光九市见纷奢。", 
            "并儿玉带双龙佩，燕女金袍五凤花。", 
            "天乐声高仙仗肃，宸旌影动禁林赊。", 
            "当时讲席尊诸老，人到于今喜诵夸。"
        ], 
        "title": "上巳日次韵", 
        "type": "律诗", 
        "yun": "麻"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "京华久客宦情微，身到江南即是归。", 
            "虎士刺船迎逻鼓，鲛人停杼望云扉。", 
            "蒹葭夜月风连海，粳稌春云水绕围。", 
            "自笑白头犹恋阙，何时五马借光辉。"
        ], 
        "title": "欧阳建寅赴松江巡检", 
        "type": "律诗", 
        "yun": "微"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "中天台阁禁城西，春日游人出御堤。", 
            "满地落花驯鹿卧，千条弱柳乱莺啼。", 
            "窗涵水影金镛净，幡倚晴云绛节齐。", 
            "最喜上人能爱客，乘船仍约酒频携。"
        ], 
        "title": "游西湖承天寺赠月潭上人", 
        "type": "律诗", 
        "yun": "齐"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "异乡丘陇近蓬莱，层构当年望眼开。", 
            "千里江山遗刻在，百年霜露远孙来。", 
            "已无化鹤归华表，空有饥乌下碧苔。", 
            "寂寞孝思何所寓，断云衰草两堪哀。"
        ], 
        "title": "宋枢密权公葬婺源之麓八世孙居都昌者作楼以望其丘陇于千里之外名曰寓思虞学士尝为赋诗今楼已废矣九世孙缉来求余诗赋此", 
        "type": "律诗", 
        "yun": "灰"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "白发衰翁怜病久，青春游子叹归迟。", 
            "感君曾奏匡衡疏，怀国长吟杜甫诗。", 
            "苍海鱼龙仍衮衮，孤城花柳自熙熙。", 
            "千年遗恨同谁语，百世高情与尔期。"
        ], 
        "title": "次赵伯友韵 其一", 
        "type": "律诗", 
        "yun": "支"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "百年道脉细于丝，长夜漫漫待旦迟。", 
            "先进常从周礼乐，专门仍授汉书诗。", 
            "微躬独步思绳武，大介重光仰缉熙。", 
            "已忍凄凉成病久，寸诚惟与古人期。"
        ], 
        "title": "次赵伯友韵 其二", 
        "type": "律诗", 
        "yun": "支"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "一自承恩乞鉴湖，几回清梦谒神都。", 
            "蒲萄天马穷边徼，粳稻云帆转越吴。", 
            "旸谷吠晨惊蜀犬，神祠鸣夜诧城狐。", 
            "隆中高卧空筹策，万里云霄羽翮孤。"
        ], 
        "title": "次韵寄康宗武", 
        "type": "律诗", 
        "yun": "虞"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "江上烟岚接地阴，仙家庭宇自云林。", 
            "玉堂金马成尘梦，草服黄冠称野心。", 
            "沧海鱼龙秋水落，瑶台风露夜寒深。", 
            "肯从世外寻丹诀，何事人间叹陆沉。"
        ], 
        "title": "燕处会灵宫次姜步德韵", 
        "type": "律诗", 
        "yun": "侵"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "老去杯悭易劝酬，年年挥泪望神州。", 
            "凤凰城阙金汤在，龙虎亭台翠辇游。", 
            "牛斗寒光通紫极，蓬莱弱水隔玄洲。", 
            "乌纱不受西风急，高阁凭江倚素秋。"
        ], 
        "title": "九日紫极宫次戴懋和韵 其一", 
        "type": "律诗", 
        "yun": "尤"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "忆昨追游禁苑寒，陇头红叶醉中看。", 
            "青蒲曾伏麒麟殿，白发能胜獬豸冠。", 
            "天上玉堂惟有梦，田间瓦缶竟无欢。", 
            "殊方久病悲摇落，笑啜茱萸强自宽。"
        ], 
        "title": "九日紫极宫次戴懋和韵 其二", 
        "type": "律诗", 
        "yun": "寒"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "愁坐孤城对日长，葭灰动处识微阳。", 
            "八方云物瞻新候，几树梅花忆故乡。", 
            "黄道春回天北陆，紫烟时想殿中央。", 
            "频年凤历催颁朔，曾插金貂侍玉皇。"
        ], 
        "title": "九江冬至日", 
        "type": "律诗", 
        "yun": "阳"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "东度关山马迹长，南浮江海雁随阳。", 
            "丹书玉篆发天语，金节绣衣辞帝乡。", 
            "放臣泣血竟何益，羁客哀吟殊未央。", 
            "故园云谷杂豺虎，寒木何枝依凤凰。"
        ], 
        "title": "次韵示从学", 
        "type": "律诗", 
        "yun": "阳"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "绣窗添线琯浮灰，玉烛迎阳晷影回。", 
            "雁度关河随朔气，龙依江海蛰神雷。", 
            "渐开柳眼窥春色，未放梅腮送酒杯。", 
            "药裹书签随处有，乡心岁事漫相催。"
        ], 
        "title": "冬至后九日", 
        "type": "律诗", 
        "yun": "灰"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "江上小堂仍种竹，浑如一棹住江间。", 
            "芙蓉秋水三千顷，翠黛春云十二鬟。", 
            "凤管制来新谱在，渔竿留得钓丝閒。", 
            "牧羊庭远寒无树，裘马轻肥客未还。"
        ], 
        "title": "高昌喜山近仁在江州为太常院使礼部尚书新其堂构各有名扁为赋三题馀未暇也 其一", 
        "type": "律诗", 
        "yun": "删"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "冥鶤化翮向南飞，栖息安危各有时。", 
            "秋入梧桐晴影薄，寒通牖户晓光迟。", 
            "青山是处瞻龙气，紫阁何年睹凤仪。", 
            "自叹蓬莱常五色，上林曾宿最高枝。"
        ], 
        "title": "高昌喜山近仁在江州为太常院使礼部尚书新其堂构各有名扁为赋三题馀未暇也 其二", 
        "type": "律诗", 
        "yun": "支"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "飞花如席拂庐低，不辨行踪径已迷。", 
            "竟夕有书分户映，几年无榻见岩栖。", 
            "秦关拥道难容马，汉节禁寒尚牧羝。", 
            "曾忆钓蓑归旧隐，洞天高与白云齐。"
        ], 
        "title": "高昌喜山近仁在江州为太常院使礼部尚书新其堂构各有名扁为赋三题馀未暇也 其三", 
        "type": "律诗", 
        "yun": "齐"
    }, 
    {
        "author": "伯颜", 
        "era": "元", 
        "subtype": null, 
        "text": [
            "金鱼玉带罗襕扣，皂盖朱幡列五侯，山河判断在俺笔尖头。", 
            "得意秋，分破帝王忧。"
        ], 
        "title": "【中吕】喜春来", 
        "type": "词", 
        "yun": "尤"
    }, 
    {
        "author": "阮鲁瞻", 
        "era": "元", 
        "subtype": null, 
        "text": [
            "江桥树，荏苒年华暮。", 
            "迎得行人来，送得行人去。", 
            "落叶成秋风，秋风在何处。"
        ], 
        "title": "江桥树", 
        "type": "古风", 
        "yun": null
    }, 
    {
        "author": "阮忠彦", 
        "era": "元", 
        "subtype": null, 
        "text": [
            "介轩先生庙廊器，茂龄已有吞牛志。", 
            "年方十二太学生，才登十六充廷试。", 
            "二十有四入谏官，二十有六燕京使。"
        ], 
        "title": "句", 
        "type": "句", 
        "yun": "寘"
    }, 
    {
        "author": "阮圣训", 
        "era": "元", 
        "subtype": null, 
        "text": [
            "巢鸟寄林休伐木，蚁封在地未耕田。"
        ], 
        "title": "句", 
        "type": "句", 
        "yun": "先"
    }, 
    {
        "author": "邢叔亨", 
        "era": "元", 
        "subtype": null, 
        "text": [
            "一上蒲城岳庙，陡觉人在天宫。", 
            "见松子花开，莺儿诉怨，想古体风。", 
            "一片花花草草，叹健儿游子并联骢。", 
            "不是眼前荆棘，怎能兔迹狐踪。", 
            "剑华如水月填胸。", 
            "浓睡不闻钟。", 
            "看东苑蔷薇，西州芍药，南雁书空。", 
            "休笑书生已醉，黄金印挂笑元戎。", 
            "下笔鬼神尤惧，眼前景况何穷。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "邢叔亨", 
        "era": "元", 
        "subtype": null, 
        "text": [
            "人说泰山神庙，金碧炫似皇宫。", 
            "对仁圣天齐，每年三月，云雨雷风。", 
            "独笑疏狂学士，醉归来得共倒骑骢。", 
            "有客访予不遇，书门屐齿留踪。", 
            "气吞北海志盘胸。", 
            "怜老背龙钟。", 
            "说即日时光，人民困竭，囤乏囊空。", 
            "满地旌旗无数，楼头鼓角仗兵戎。", 
            "若识往来兴废，六爻细细推穷。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "邢叔亨", 
        "era": "元", 
        "subtype": null, 
        "text": [
            "东岳天齐圣帝，创建起一行宫。", 
            "听松韵翻涛，分序奏管，檐铎摇风。", 
            "对面好山迎目，恋清标佳致懒乘骢。", 
            "此夜归来无月，明朝去认行踪。", 
            "一般清兴洗心胸。", 
            "禁夜捣铜钟。", 
            "有犬吠山村，泉流西涧，鹤翅摩空。", 
            "几处总兵节制，太平何术教军戎。", 
            "天下典章狼籍，多门政出谁穷。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "邢叔亨", 
        "era": "元", 
        "subtype": null, 
        "text": [
            "蒲县泰山古庙，崇强似梵王宫。", 
            "去踏翠沾靴，采薇满担，一袖香风。", 
            "朝中大官佐政，轻衣盖体坐肥骢。", 
            "谗谄面谀时尚，好人遁迹无踪。", 
            "一心报国契心胸。", 
            "耳听景阳钟。", 
            "正芍药翻阶，荷钱出水，柳絮飞空。", 
            "纪律军中大事，运筹谁是旧元戎。", 
            "我本尧都贱士，窗前经史研穷。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "邢叔亨", 
        "era": "元", 
        "subtype": null, 
        "text": [
            "一上蒲东东岳，山头陡起神宫。", 
            "有松柏参天，杏桃张锦，遍地春风。", 
            "年年今朝此日，王孙仕女骤骄骢。", 
            "十载妖兵乱国，一时豪杰潜踪。", 
            "我为狂客气盈胸。", 
            "起坐听晨钟。", 
            "喜夜雨如酥，晓晴似拭，香火扬空。", 
            "眼下太平可幸，官军分散息兵戎。", 
            "剑戟变为农器，四民乐业无穷。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "邢具瞻", 
        "era": "元", 
        "subtype": null, 
        "text": [
            "五年一狩，仙仗到人间。", 
            "问稼穑艰难。", 
            "苍生洗眼秋光里，今日见天颜。", 
            "金瓜玉斧临香火。", 
            "驰道六龙闲。", 
            "歌谣到处皆相似，天子寿南山。"
        ], 
        "title": "导引词", 
        "type": "词", 
        "yun": null
    }, 
    {
        "author": "行端", 
        "era": "元", 
        "subtype": null, 
        "text": [
            "东西诸祖塔，曾已遍参寻。", 
            "般若谩多体，涅槃惟一心。", 
            "芙蕖敷觉海，薝卜绽禅林。", 
            "劫火洞然后，清芬腾古今。"
        ], 
        "title": "草堂陵藏主火浴牙齿数珠不坏坚固尤多因为说偈三首 其一", 
        "type": "偈颂", 
        "yun": "侵"
    }, 
    {
        "author": "行端", 
        "era": "元", 
        "subtype": null, 
        "text": [
            "悟了空王法，乾坤任去留。", 
            "偶为双径住，倏作九莲游。", 
            "月冷金台夜，风生玉沼秋。", 
            "乡关楚江上，谁为话踪由。"
        ], 
        "title": "草堂陵藏主火浴牙齿数珠不坏坚固尤多因为说偈三首 其二", 
        "type": "偈颂", 
        "yun": "尤"
    }, 
    {
        "author": "行端", 
        "era": "元", 
        "subtype": null, 
        "text": [
            "破屋孤峰顶，因思在去年。", 
            "分香朝诵咒，联榻夜修禅。", 
            "解脱华同绽，菩提果共圆。", 
            "胡为先别去，令我独悽然。"
        ], 
        "title": "草堂陵藏主火浴牙齿数珠不坏坚固尤多因为说偈三首 其三", 
        "type": "偈颂", 
        "yun": "先"
    }, 
    {
        "author": "老农", 
        "era": "元", 
        "subtype": null, 
        "text": [
            "幸存耕雨地，况值养花天。"
        ], 
        "title": "春日田园杂兴", 
        "type": "句", 
        "yun": "先"
    }, 
    {
        "author": "何中", 
        "era": "元", 
        "subtype": null, 
        "text": [
            "朝出顺承门，暮宿十里村。", 
            "臂鹰猎骑归，积雪明郊原。", 
            "居人喜客来，汲井邻墙温。", 
            "羹汤稍暖热，饼饵亦烧燔。", 
            "此夕羁旅意，深知路人恩。", 
            "重林隐城堞，昉此劳心魂。"
        ], 
        "title": "宿十里村", 
        "type": "古风", 
        "yun": "元"
    }, 
    {
        "author": "何中", 
        "era": "元", 
        "subtype": null, 
        "text": [
            "昨日饭良乡，今失涿州城。", 
            "此路有终去，安能缓车声。", 
            "平野散寒景，流辉起浮英。", 
            "濛烘远树密，落削僵柳明。", 
            "獝律共鸦牧，团瓢忽鸡鸣。", 
            "殊方雪初霁，余抱孤赏情。", 
            "胡尔同车人，苦云路难行。"
        ], 
        "title": "涿州道间雪霁", 
        "type": "古风", 
        "yun": "庚"
    }, 
    {
        "author": "何中", 
        "era": "元", 
        "subtype": null, 
        "text": [
            "归人心久归，车夫苦相促。", 
            "衣裳急披揽，衾毯自装束。", 
            "寒深肌骨痛，夜久情怀独。", 
            "万里多往还，他人媚僮仆。", 
            "霜枝叫羸雀，雪径过山鹿。", 
            "望野欣海霞，辨烟识村屋。", 
            "饥寻麦粉粗，到夕当得粥。", 
            "南中好男儿，闬廛绝行躅。", 
            "河间猴子多，毋烦记生熟。"
        ], 
        "title": "河间晓行", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "声钟起前林，悠悠向南客。", 
            "天垂大野高，月澹行路白。", 
            "鸡犬淮上村，云霞海边色。", 
            "旧时塞垣地，来往人驰驿。"
        ], 
        "title": "淮安道中", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "溯游缩程期，景气异昏旦。", 
            "波声船头响，旗尾樯竿转。", 
            "施团方入望，忽过繁昌县。", 
            "雄吹彻奫冥，阴色形怪变。", 
            "凌虚彍超轶，坤六酣龙战。", 
            "几日西南风，去帆眼中羡。", 
            "苍苍水云乡，九华今不见。"
        ], 
        "title": "得风自施团一日至梅根", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "乡近岁已阑，犹为候风客。", 
            "落霙盖篷深，三日不知息。", 
            "浦树分城烟，水明远沙色。", 
            "满筐红竹枝，渡人隔村夕。", 
            "久滞妻孥望，孤还友朋惜。", 
            "音形两暌离，情生自难抑。"
        ], 
        "title": "南浦旅怀", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "雪馀春水生，日上暖云泮。", 
            "杳霭松林中，柴扉起樵爨。", 
            "新妆携童稚，邻曲欣年换。", 
            "坎坎村鼓鸣，沙头酒声乱。", 
            "江西田家乐，丰岁尤盛观。", 
            "山市溪桥春，还多看灯伴。"
        ], 
        "title": "朱方偶作", 
        "type": "古风", 
        "yun": "翰"
    }, 
    {
        "author": "何中", 
        "era": "元", 
        "subtype": null, 
        "text": [
            "高躅洽冥栖，钝资得暌阻。", 
            "逢人问来期，指日往城府。", 
            "俄闻幽軨至，迎候急江浒。", 
            "沙柳归流风，阴虹割飞雨。", 
            "还同骑马客，寻竹叩深户。", 
            "多蕴喜顿倾，失觏还茹苦。", 
            "度鸟遗还声，缄情促归武。", 
            "怊怅新城云，秋山事晴妩。", 
            "幸因揭阳侯，日日閒玄悟。"
        ], 
        "title": "访程汉翁不遇赋寄", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "倚郛起遥悲，日下沧波阔。", 
            "何处是新城，层峰翰飞灭。", 
            "始反今悔悟，沈想还成结。", 
            "百里诡称遥，长年忍为别。", 
            "回风归山霞，道景发沙月。", 
            "独殷今夕情，凄迷转城阙。"
        ], 
        "title": "暮行城东怀程汉翁因寄", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "飞舄落丹霞，苍然洞天划。", 
            "草木皆异香，烟雰有灵色。", 
            "寒苔洁宜坐，幽水甘可涤。", 
            "樵子指峰赏，野翁教药摘。", 
            "琳宫积筠阴，虑消景难昃。", 
            "道人供仙名，亹亹古所历。", 
            "唐王悬旧照，唐帖式遗墨。", 
            "使年知几何？山前事多易。", 
            "稽首浮丘翁，归欤紫玄宅。"
        ], 
        "title": "丹霞洞天", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "山椒敞禅扃，幽欣失微倦。", 
            "密林稍深沈，新笋亦葱茜。", 
            "磴折迎空香，台虚得清啭。", 
            "芸芸趋前尘，往往遗胜践。", 
            "始知佛力弘，能使地灵见。", 
            "市声俯一席，山色照三面。", 
            "郡小览易穷，兴高赏难遍。", 
            "微生谅何缘，周流散遐眷。"
        ], 
        "title": "照武西塔山报恩寺", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "红纱笼玉香，金翠绣鸳小。", 
            "鹤顶压青丝，斜戴花枝袅。", 
            "何方马上郎，下马佯惊悄。", 
            "罗扇掩微颊，答语相萦缭。", 
            "郎有千金重，妾惜容华少。", 
            "怕不称郎心，看郎几曾老。"
        ], 
        "title": "三仙谣", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "炎德王瓯骆，羁羸负天刑。", 
            "不为冰谷留，乃使热阪经。", 
            "几席集蝇蚋，舆台乱猱鼪。", 
            "居烦易激疾，习静难遗形。", 
            "每倚高阁立，但爱方山青。", 
            "林端动虚籁，殿角摇飞霆。", 
            "雨影袭虹气，土香杂龙腥。", 
            "翛翛改神虑，肃肃宾仙灵。", 
            "散襟澹幽伫，稻花如雪馨。"
        ], 
        "title": "苦热得雨", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "嘱耳喧令序，虚旻景清温。", 
            "久生理难期，阳德圣所尊。", 
            "菊篱黄未坼，萸枝绿初繁。", 
            "幽嵎寡芳物，离索谁相存。", 
            "白日照杯酒，壶山落秋痕。", 
            "高歌行太清，海翳开浑浑。", 
            "倚伏祥视履，登高倦跻攀。", 
            "化机何由息，悠哉委乾坤。"
        ], 
        "title": "九日", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "萦磴入苍霭，断厓倚晴暾。", 
            "天飙荡□驶，城气回瞩昏。", 
            "磐石偃危椒，谷王浩无垠。", 
            "鸣交群龙战，舶点微鸥翻。", 
            "浮云岌云朵，悬霄浴霞根。", 
            "空溶东南突，䢔□日月门。", 
            "指数十洲翳，招呼九仙存。", 
            "余怀已瀁瀁，前境方浑浑。", 
            "乘槎寄虚感，微迹犹当论。"
        ], 
        "title": "壶山绝顶望海", 
        "type": "古风", 
        "yun": "元"
    }, 
    {
        "author": "何中", 
        "era": "元", 
        "subtype": null, 
        "text": [
            "吾宗九仙人，鍊药此山上。", 
            "渺渺嘉遁心，□烟一相访。", 
            "海门葱茏外，山气嵽嵲状。", 
            "侧目明远潮，归遐委孤嶂。", 
            "尘缘误良契，仙事敦夙尚。", 
            "何处乘鲤归？微风起清漾。"
        ], 
        "title": "登九仙山", 
        "type": "古风", 
        "yun": "漾"
    }, 
    {
        "author": "何中", 
        "era": "元", 
        "subtype": null, 
        "text": [
            "天王小精庐，山角临城闉。", 
            "古称藩服雄，毕境环相陈。", 
            "塔影六七枝，瓦缝千万鳞。", 
            "烟明南台树，潮壮方山津。", 
            "老僧肯前揖，似余异人人。", 
            "指点壁间画，修庑行逡巡。", 
            "观音大自在，维摩妙悲颦。", 
            "苍然古木阴，寒山砦可亲。", 
            "版扉几尊者，一一皆风神。", 
            "老僧太息言，劫馀偶遗珍。", 
            "从今几年算，此壁终成尘。", 
            "余笑谓老僧，子意亦良勤。", 
            "适见俄已失，当悟无还真。"
        ], 
        "title": "乌石山天王寺", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "黄溪且缓程，白水方迎赏。", 
            "石扇千馀仞，雪源数百丈。", 
            "幽光照天动，寒气发地爽。", 
            "松杉含清英，猿鸟玩奇响。", 
            "仰视葱蔚中，当得一席敞。", 
            "移家结香茅，把书寄泉上。"
        ], 
        "title": "黄溪口看白水", 
        "type": "古风", 
        "yun": "养"
    }, 
    {
        "author": "何中", 
        "era": "元", 
        "subtype": null, 
        "text": [
            "今旦始自信，余坐非数奇。", 
            "怀人发清兴，欲雪成良时。", 
            "波响双橹涩，滩宽众帆驰。", 
            "危槎立小渡，残竹悬断旗。", 
            "指浦见鸦合，转篷惜峰移。", 
            "深烟曲江磬，微雨三洲炊。", 
            "寂阒有馀适，濛鸿无定姿。", 
            "余宁不可奈，久与西山期。"
        ], 
        "title": "访贡仲章舟行阻风", 
        "type": "古风", 
        "yun": "支"
    }, 
    {
        "author": "何中", 
        "era": "元", 
        "subtype": null, 
        "text": [
            "觉来日已升，花梢众禽语。", 
            "何许白浮萍，池间散还聚。", 
            "起见梅已空，夜来几更雨。", 
            "鱼行春到水，草暖香在露。", 
            "溪上人语諠，樵薪满沙路。"
        ], 
        "title": "早起", 
        "type": "古风", 
        "yun": null
    }, 
    {
        "author": "羽客", 
        "era": "元", 
        "subtype": "七言绝句", 
        "text": [
            "午夜君山玩月回，西邻小圃碧莲开。", 
            "天风香雾苍华冷，名籍因由问汝来。"
        ], 
        "title": "题蕉叶诗二首 其一", 
        "type": "绝句", 
        "yun": "灰"
    }, 
    {
        "author": "羽客", 
        "era": "元", 
        "subtype": "七言绝句", 
        "text": [
            "白雪红铅立圣胎，美金花要十分开。", 
            "好同子往瀛洲看，云在青霄鹤未来。"
        ], 
        "title": "题蕉叶诗二首 其二", 
        "type": "绝句", 
        "yun": "灰"
    }, 
    {
        "author": "行端", 
        "era": "元", 
        "subtype": null, 
        "text": [
            "烟苍苍，涛茫茫，洞庭遥遥天一方。", 
            "上有七十二朵之青芙蓉，下有三万六千顷之白银浆，中有美人兮佩服金鸳鸯。", 
            "游龙车，鸣月珰，直与造化参翱翔。", 
            "忆昔天风吹我登其堂，饮我以金茎八月之沆瀣，食我以昆丘五色之琳琅。", 
            "换尔精髓，涤尔肝肠，洒然心地常清凉。", 
            "非独可以眇四极轻八荒，抑且可以老万古凋三光。", 
            "久不见兮空慨慷，久不见兮空慨慷！"
        ], 
        "title": "思洞庭寄承天寺觉庵老师", 
        "type": "古风", 
        "yun": "阳"
    }, 
    {
        "author": "行端", 
        "era": "元", 
        "subtype": null, 
        "text": [
            "双径在吴浙，实为山之雄。", 
            "天目如屏拥其北，钱塘似练纡其东。", 
            "重峦叠巘不知几千万，但见五峰秀色崷崒摩青空。", 
            "下有跋陀神龙窟，上有睹史夜摩宫。", 
            "晴云暖霭生岩松，朝开暮合无终穷。", 
            "祖师据此鞭麟凤，森罗万象明真宗。", 
            "纳须弥兮于芥子，卷法界兮于针锋。", 
            "本源自性有常分，宁须妙用求神通。", 
            "俨如鹿园与鹫岭，紫金光聚人天中。", 
            "说法至今犹未散，天华似雨飘空濛。"
        ], 
        "title": "赵李倪三居士建凌霄会求赠", 
        "type": "古风", 
        "yun": null
    }, 
    {
        "author": "行端", 
        "era": "元", 
        "subtype": null, 
        "text": [
            "昨日东家死，西家赙冥财。", 
            "今朝西家死，东家陈奠杯。", 
            "东东复西西，轮环哭哀哀。", 
            "不知本真性，冥漠登泉台。"
        ], 
        "title": "拟寒山子诗六首 其一", 
        "type": "古风", 
        "yun": "灰"
    }, 
    {
        "author": "行端", 
        "era": "元", 
        "subtype": null, 
        "text": [
            "木落湫水寒，千峰正岑寂。", 
            "惟闻虎啸声，不见人行迹。", 
            "霜露湿岩莎，月轮挂空碧。", 
            "此时观此心，独坐盘陀石。"
        ], 
        "title": "拟寒山子诗六首 其二", 
        "type": "古风", 
        "yun": null
    }, 
    {
        "author": "行端", 
        "era": "元", 
        "subtype": null, 
        "text": [
            "山中高且寒，人罕来登陟。", 
            "松摇雪珊珊，萝罥烟幂幂。", 
            "岩花春不开，潭冰夏方释。", 
            "住此夫何为？心源湛而寂。"
        ], 
        "title": "拟寒山子诗六首 其五", 
        "type": "古风", 
        "yun": null
    }, 
    {
        "author": "行端", 
        "era": "元", 
        "subtype": null, 
        "text": [
            "瓦缶固已无黄钟，雪曲岂混巴歌中。", 
            "石房巉岩自丘壑，兀坐赢得閒观空。", 
            "上人何从悟玄旨，了知是法非文字。", 
            "高高解穷千仞巅，深深能极九渊底。", 
            "岁晚相看正摇落，此身勿讶无锥卓。", 
            "归去凌霄古寺间，且听松风撼乔岳。"
        ], 
        "title": "次晦机和尚韵送悟上人归径山", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "采采蘋花可佩香，依依橘柚未全黄。", 
            "人行塞北非征戍，雁过江南有稻粱。", 
            "短笛疏钟来别浦，乱鸦飞鹜共斜阳。", 
            "西风扰扰知何似，看见黄花满地霜。"
        ], 
        "title": "秋怀", 
        "type": "律诗", 
        "yun": "阳"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "后代忠臣擢丙辰，穆陵魂断北征人。", 
            "长江浩浩倾吴越，九野荒荒啸鬼神。", 
            "鹃血纵乾难返蜀，乌头未改竟留秦。", 
            "琵琶绝域千年恨，青冢黄云不识春。"
        ], 
        "title": "阅穆陵丙辰御赐进士诗", 
        "type": "律诗", 
        "yun": "真"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "路随一水曳长烟，秋入重云拥乱山。", 
            "过眼向来华屋处，寸心不挽盛时还。", 
            "纷纷世故行人乱，漠漠林霏白鹭閒。", 
            "忽遇长空飞骤雨，春泉一派落松间。"
        ], 
        "title": "临川道中", 
        "type": "律诗", 
        "yun": "删"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "古人千里梦相求，咫尺翻增隔绝愁。", 
            "云护笺题醒处墨，雨深树色绿边楼。", 
            "文章正法追前哲，句律新功却俗流。", 
            "为问几时谈到剧？寿枫南畔菊花秋。"
        ], 
        "title": "答清江皮季贤见寄", 
        "type": "律诗", 
        "yun": "尤"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "来日君还在我前，归时我独占君先。", 
            "冰寒断道鸣驼外，雪暗空村落雁边。", 
            "画省诸公扶日月，南州孤客记山川。", 
            "松声多处黄精好，举手青霞始学仙。"
        ], 
        "title": "酬揭曼硕赠别", 
        "type": "律诗", 
        "yun": "先"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "自爱清游自怆神，五千里外独归身。", 
            "马嘶平野呼鹰吏，犬吠寒沙射雁人。", 
            "直北关山初合冻，近南气候渐知春。", 
            "苍苔白石梅花路，长忆驱车鲁水滨。"
        ], 
        "title": "任城南", 
        "type": "律诗", 
        "yun": "真"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "初啼山鸟篆香斜，荏苒明时玩岁华。", 
            "三日雨深春在水，一林烟湿暖生花。", 
            "寻盟旧卷钩帘展，开禁新醅隔竹赊。", 
            "却忆去年归渐近，半篷残雪上寒沙。"
        ], 
        "title": "偶成", 
        "type": "律诗", 
        "yun": "麻"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "□市人□啼倦鸦，常年歌吹稍喧哗。", 
            "夜风十里灭灯影，春雪一林寒杏花。", 
            "冻泞渐深缄蛰户，新滩微壮夺鸥沙。", 
            "西林樵客同炉炭，閒试香芳品荈茶。"
        ], 
        "title": "壬子元夕", 
        "type": "律诗", 
        "yun": "麻"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "谣俗伧荒越下州，西风孤旅倦悠悠。", 
            "酒垆女静花落树，鱼市人归潮满沟。", 
            "乡梦频经关上月，书题分寄海边秋。", 
            "已期待腊西村畔，春在梅花雪映洲。"
        ], 
        "title": "寄乡信", 
        "type": "律诗", 
        "yun": "尤"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "十年相隔忽相见，犹记书题独故人。", 
            "京阙诗传多应制，里门禄建独荣亲。", 
            "梅花满映林霏雪，柳眼初迷辇路春。", 
            "知是高情难去住，此身谁是自由身。"
        ], 
        "title": "遇揭曼硕有赠", 
        "type": "律诗", 
        "yun": "真"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "松筠色润翠成围，鹅鸭声多水渐肥。", 
            "隔县贩人争野路，迎年𡛥女试新衣。", 
            "暖烟黄柳知春到，残雪青山伴客归。", 
            "茅屋酒旗随处有，悠悠世事尽相违。"
        ], 
        "title": "新淦畈步作", 
        "type": "律诗", 
        "yun": "微"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "圣主龙飞肇纪元，野人相贺板扉前。", 
            "不知颜色老昨日，共诧时光胜旧年。", 
            "井口杏花春食雨，墙筐柳蕊暖肥烟。", 
            "长沟缓绕风漪绿，林下乌犍渐受鞭。"
        ], 
        "title": "元日", 
        "type": "律诗", 
        "yun": "先"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "风笛无声笑指空，出门谁碍更求通。", 
            "一帆千里客何远，王气雄图江自东。", 
            "赤壁惊乌飞夜月，衡阳归雁落秋风。", 
            "人间兴废不须问，诗在江潭柳影中。"
        ], 
        "title": "送李仲章远游", 
        "type": "律诗", 
        "yun": "东"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "万壑东归昼夜流，人间自是本无愁。", 
            "不悲白骨塌秋井，尚恨华屋归山丘。", 
            "此事直须一杯酒，只今何用万里侯。", 
            "明朝且可寻黄独，荷锸径往西山秋。"
        ], 
        "title": "秋怀 其一", 
        "type": "律诗", 
        "yun": "尤"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "雨满寒空风满林，闭门十日长悲吟。", 
            "不知补衮从谁语，尚许倾阳见寸心。", 
            "书史轩窗云气润，蕙兰蹊径藓花深。", 
            "好风为我吹晴未，欲钓清溪坐柳阴。"
        ], 
        "title": "雨中 其一", 
        "type": "律诗", 
        "yun": "侵"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "炎夏如秋气已迁，老天奇变亦多端。", 
            "山横北牖阴云合，人对南山暮雨寒。", 
            "江海穷居无米易，古今随意得诗难。", 
            "岩花落尽幽禽语，坐拥千林俯碧栏。"
        ], 
        "title": "雨中 其二", 
        "type": "律诗", 
        "yun": "寒"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "黄竹哀歌世偶传，佳期应待后千年。", 
            "曲江宫外看蒲柳，凝碧池边听管弦。", 
            "古往今来人化鹤，天长地久帝为鹃。", 
            "蓬莱水浅应闻似，徐福归舟已失仙。"
        ], 
        "title": "八月二十八日", 
        "type": "律诗", 
        "yun": "先"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "冥冥无复辨秋毫，天映诸峰涌翠涛。", 
            "万里明河流眼去，三更独雁倚风高。", 
            "南邻絺绤秋难贷，隔舍歌呼夜更豪。", 
            "只有殷勤木上坐，共听枯叶响萧骚。"
        ], 
        "title": "夜立", 
        "type": "律诗", 
        "yun": "豪"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "雨意将阑天自休，频穿诘曲听钩辀。", 
            "千山欲曙微霞吐，万木含春湿翠浮。", 
            "孤塔远知城尚近，空江犹似古来流。", 
            "绕汀花落白于雪，掠地风来严似秋。"
        ], 
        "title": "晓晴", 
        "type": "律诗", 
        "yun": "尤"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "穆山祗在白云隈，擘石为门任去来。", 
            "两涧寒声通法席，数峰秋影散香台。", 
            "林藏僧梵含风远，岭隔山樵戴月回。", 
            "此地能令高兴别，中秋时近桂初开。"
        ], 
        "title": "次韵彭希爽吴景传约游穆山", 
        "type": "律诗", 
        "yun": "灰"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "竦立去帆波渺渺，深笼寒霭树稀稀。", 
            "象牙潭上风初急，龙雾洲前雪乱飞。", 
            "山掩孤钟分响到，沙明丛雁逐行归。", 
            "雕房炽炭行时令，阿那痴渔拥断矶。"
        ], 
        "title": "舟中", 
        "type": "律诗", 
        "yun": "微"
    }, 
    {
        "author": "竹蓑笠翁", 
        "era": "元", 
        "subtype": null, 
        "text": [
            "蚕一二眠催出伏，秧三四叶尚忧风。"
        ], 
        "title": "春日田园杂兴", 
        "type": "句", 
        "yun": "东"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "年年此日客殊方，谁拟今年住九江。", 
            "花鸟春愁诗漫兴，乾坤元气酒难降。", 
            "乡心华盖云千里，病目匡庐雪一窗。", 
            "到处青山薇可食，老来何必泪双双。"
        ], 
        "title": "立春日", 
        "type": "律诗", 
        "yun": "江"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "天地无情泪眼枯，故园松菊久荒芜。", 
            "秋风茅屋从谁葺，春日村醪只自沽。", 
            "万里关河迷宇宙，孤舟烟雨满江湖。", 
            "渥洼老骨空相顾，云汉高飞不易呼。"
        ], 
        "title": "九江杂咏书怀 其二 ", 
        "type": "律诗", 
        "yun": "虞"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "扶桑晓色压春云，江上香炉留夕曛。", 
            "坐来白日有佳兴，雪后青山无垢氛。", 
            "蛰龙三冬成久卧，鸣鸟百年今不闻。", 
            "遗经独在共谁语，太乙吹藜来夜分。"
        ], 
        "title": "辛丑元日夜坐试笔", 
        "type": "律诗", 
        "yun": "文"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "旸谷东飞陆海灰，灵杓北顾帝车回。", 
            "波涛寒涌江间月，草木春移地底雷。", 
            "九奏钧天犹梦乐，十洲弱水不胜杯。", 
            "山楼笳鼓时时急，晏岁冰霜日日催。"
        ], 
        "title": "次韵寄友 其一", 
        "type": "律诗", 
        "yun": "灰"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "几年野烧着寒灰，此日楼船向海回。", 
            "万叠云烟秋似黛，一江风浪夜如雷。", 
            "歌残玉树浮空棹，梦入金茎渴露杯。", 
            "想待上林花未发，春光应得鼓声催。"
        ], 
        "title": "次韵寄友 其二", 
        "type": "律诗", 
        "yun": "灰"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "岁晏匡庐积雪深，高松老鹤苦能禁。", 
            "海尘杳杳生春态，江水沄沄流夕阴。", 
            "无事庾楼留客赋，向来梁甫为谁吟。", 
            "渔樵旧侣如相问，鸥鹭寒盟尚可寻。"
        ], 
        "title": "赠聂克敬兼简宗武", 
        "type": "律诗", 
        "yun": "侵"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "渔竿长在楚天涯，龙节虚随汉使槎。", 
            "世路风尘迷杞棘，故园烟雨忆桑麻。", 
            "两行泪对椒盘酒，一树春生蜡炬花。", 
            "人事乡书俱寂寞，不堪江上鼓频挝。"
        ], 
        "title": "除夕有感 其一", 
        "type": "律诗", 
        "yun": "麻"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "华盖芙蓉翠倚天，高堂綵服忆长年。", 
            "家人共守迎春酒，童稚争分压岁钱。", 
            "香雾煖浮金鸭动，蜡虹晴隔绛纱然。", 
            "鹤书一去无消息，白发沧江对雪眠。"
        ], 
        "title": "除夕有感 其二", 
        "type": "律诗", 
        "yun": "先"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "处处关山泪眼明，悲笳又送断肠声。", 
            "芙蓉水冷秋无际，乌鹊枝寒夜屡惊。", 
            "黄道帝车还北极，紫垣天驷接南瀛。", 
            "多情不用悲摇落，万里江波月夕清。"
        ], 
        "title": "夜月", 
        "type": "律诗", 
        "yun": "庚"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "江头风急客衣凉，瓜果谁家月满堂。", 
            "五色在天曾补衮，七襄报日不成章。", 
            "机丝停杼空成绪，星汉乘槎竟杳茫。", 
            "自叹红颜今白发，人间养拙更何乡。"
        ], 
        "title": "七夕大风", 
        "type": "律诗", 
        "yun": "阳"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "江湖波浪接鹍溟，牛斗光寒动客星。", 
            "兰芷风暄谁结佩，芙蓉水冷自扬舲。", 
            "周官礼乐先王度，汉代文章后世型。", 
            "衰病独怜头尽白，故人相见眼终青。"
        ], 
        "title": "次韵荅权纬", 
        "type": "律诗", 
        "yun": "青"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "闻君茅屋住樊川，水影山光接几筵。", 
            "花径约来寻酒伴，柴门系着钓鱼船。", 
            "晴檐兴在从谁赋，秋树高风只自编。", 
            "亦有数椽华盖下，杖藜何日白云边。"
        ], 
        "title": "赋樊氏茅屋", 
        "type": "律诗", 
        "yun": "先"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "萧萧霜鬓隔风尘，却有刘郎为写真。", 
            "金马玉堂成昔梦，苍松白鹤伴閒身。", 
            "伤心南土衣冠少，极目中天日月新。", 
            "更许苏卿老归国，便应黄阁画麒麟。"
        ], 
        "title": "赠刘懋观写真", 
        "type": "律诗", 
        "yun": "真"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "巍巍宫庙涧之西，松桧萧森夹殿齐。", 
            "白屋衣冠存伏腊，青云步武见阶梯。", 
            "江湖夜月寒惊棹，桃李春阴雨满蹊。", 
            "昭代急贤无枉路，未应重席叹羁栖。"
        ], 
        "title": "送人之西涧山长", 
        "type": "律诗", 
        "yun": "齐"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "参云亭在宛溪头，持斧仙翁昔所游。", 
            "日月星辰天北极，山川草木地南洲。", 
            "门前车骑秋来好，竹上题诗醉后留。", 
            "回首江村烟树阔，至今犹忆旧风流。"
        ], 
        "title": "老士安治书为使江东时尝构参云亭在京师属赋之", 
        "type": "律诗", 
        "yun": "尤"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "扈跸新随帝辇回，宾筵秩秩玉堂开。", 
            "禁庐下直辞天仗，内使传宣送御醅。", 
            "舞女分行花影动，歌工閒奏鼓声催。", 
            "衰年感遇惭无补，赖有诸公济世才。"
        ], 
        "title": "玉堂公宴次周学士韵", 
        "type": "律诗", 
        "yun": "灰"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "乔木依堂数亩阴，买书不惜散黄金。", 
            "简编总许儒生读，碑帖还从墨客临。", 
            "芸阁牙签晴睒睒，练囊萤火夜沉沉。", 
            "只今许下多贤士，始信君侯惠泽深。"
        ], 
        "title": "冯氏藏书堂", 
        "type": "律诗", 
        "yun": "侵"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "云林三十六峰齐，独振京尘向旧栖。", 
            "天上桃花新结子，水边杨柳已生稊。", 
            "浊醪对客秋三径，啼鸟催人雨一犁。", 
            "亦欲投簪江上去，为君移棹过金溪。"
        ], 
        "title": "邓汝贞买妾得子南归云林", 
        "type": "律诗", 
        "yun": "齐"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "偶来金阙信相从，笑指扶桑浴日红。", 
            "处处写诗扬海屿，时时飞锡振天风。", 
            "归云每共经函在，行橐常因酒盏空。", 
            "吾道获麟惟掩涕，乘桴相问有谁同。"
        ], 
        "title": "赠日本诗僧", 
        "type": "律诗", 
        "yun": "东"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "百年勋业鬓星星，又听流莺绿满庭。", 
            "茶与仙人分石鼎，酒从豪客索银瓶。", 
            "一犁春雨苏公圃，半曲湖光孺子亭。", 
            "更肯烟霞空寂寞，未应尘土叹飘零。"
        ], 
        "title": "次韵荅康宗武胡伯文", 
        "type": "律诗", 
        "yun": "青"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "前代遗墟浏水上，南溪栋宇见新题。", 
            "开山种药云千本，傍舍移秧雨一犁。", 
            "白鹤时从檐下宿，黄莺只在竹间啼。", 
            "尚方近觉声华起，却向金门听晓鸡。"
        ], 
        "title": "南溪精舍", 
        "type": "律诗", 
        "yun": "齐"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "扁舟飘泊苦西东，此日栖迟野寺中。", 
            "岚气常疑庐岳雨，秋声还似大江风。", 
            "辋川花木图犹在，杜曲茅茨赋未工。", 
            "人事萧条乡土近，几时回首白云通。"
        ], 
        "title": "留岩峰寺 其一", 
        "type": "律诗", 
        "yun": "东"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "岩谷风多秋叶飘，一径荒草凉萧萧。", 
            "已无幽芳媚野色，惟有老树存高标。", 
            "青山冉冉列鬟黛，白日往往逢渔樵。", 
            "仰天长叹竟何补，荷蓧长歌谁可招。"
        ], 
        "title": "留岩峰寺 其二", 
        "type": "律诗", 
        "yun": "萧"
    }, 
    {
        "author": "竹月道人", 
        "era": "元", 
        "subtype": null, 
        "text": [
            "寸肠愁断。", 
            "目送斜阳岸。", 
            "枫落吴江秋水漫。", 
            "盼杀南来征雁。", 
            "绮窗好梦初成。", 
            "梦回相见卿卿。", 
            "明月西风夜冷，苍梧乱影多声。"
        ], 
        "title": "清平乐 题碧梧苍石图", 
        "type": "词", 
        "yun": null
    }, 
    {
        "author": "牟献之", 
        "era": "元", 
        "subtype": null, 
        "text": [
            "桃花水暖清明前，长堤柳色青如烟。", 
            "男儿年少重意气，春风买醉吴江船。", 
            "西湖三月春更好，笙歌锦绣神仙岛。", 
            "紫燕楼深翠黛閒，碧罗天净杨花老。", 
            "兴亡往事置勿论，千金不惜酬歌樽。", 
            "酒酣莫作后庭曲，游人思断江南魂。", 
            "去去知君访陈迹，吴水吴山青历历。", 
            "花残钿碎馆娃空，春草年年为谁碧。", 
            "君行正乐我为愁，白发送君思旧游。", 
            "平生漫浪无似我，努力功名须黑头。"
        ], 
        "title": "送娄伯高游吴", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "翻手可覆手，曲身成直身。"
        ], 
        "title": "句", 
        "type": "句", 
        "yun": "真"
    }, 
    {
        "author": "牟巘", 
        "era": "元", 
        "subtype": null, 
        "text": [
            "翻手可覆手，曲身成直身。"
        ], 
        "title": "句", 
        "type": "句", 
        "yun": "真"
    }, 
    {
        "author": "牟巘", 
        "era": "元", 
        "subtype": null, 
        "text": [
            "宿戒亲友，蓐食诘朝。", 
            "携幼偕往，历览江郊。", 
            "鸣吭在谷，时云在霄。", 
            "灼灼桃华，青青麦苗。", 
            "且行且扶，且憩且濯。", 
            "桥有危蹑，湖有遐瞩。", 
            "古人惜春，常苦不足。", 
            "又一月多，何如其乐。", 
            "狷者隐沦，狂者咏沂。", 
            "千载彭泽，异致同归。", 
            "匪怨匪荒，天趣发挥。", 
            "大阮静渊，心慕以追。", 
            "暑嬉我林，夕偃我庐。", 
            "或醉或逃，听客所如。", 
            "林堕片月，室耿残壶。", 
            "一笑成诗，良非起予。"
        ], 
        "title": "侍辂院叔过山庐意行甚适夜过半乃知醉卧山中而亲友或去或留因借渊明时运暮春篇一笑 其一", 
        "type": "四言诗", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "摩肩趋利，市门之朝。", 
            "夷然抱关，市也亦郊。", 
            "一念静躁，悬隔壤霄。", 
            "旱火禾焚，实焮我苗。", 
            "饮冰内热，其何能濯。", 
            "大播眯昧，近或弗瞩。", 
            "我有至境，反观内足。", 
            "寂寞宽閒，自得其乐。", 
            "茫茫禹迹，海岱淮沂。", 
            "游子倦矣，故乡如归。", 
            "牛羊在野，举肱一挥。", 
            "既入其苙，夫又何追。", 
            "八荒我闼，天地我庐。", 
            "六凿何有，一席晏如。", 
            "西风篱落，剥枣断壶。", 
            "静以观复，闭户者予。"
        ], 
        "title": "侍辂院叔过山庐意行甚适夜过半乃知醉卧山中而亲友或去或留因借渊明时运暮春篇一笑 其二", 
        "type": "四言诗", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "山城如斗大，君肯为、两年留。", 
            "问读易堂前，翛然松竹，留得君不。", 
            "天边乍传消息，趁春风、归侍翠云裘。", 
            "留取去思无限，江蓠香满汀洲。", 
            "不妨无蟹有监州。", 
            "臭味喜相投。", 
            "怪底事朝来，骊歌催唱，唤起离愁。", 
            "羡君戏衫脱却，一身轻、无事也无忧。", 
            "昨夜梦随杖履，道林岳麓同游。"
        ], 
        "title": "木兰花慢 饯公孙倅", 
        "type": "词", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "平分敏手。", 
            "更觉山城小。", 
            "聊岸帻，时舒啸。", 
            "当年湓浦月，偏照香山老。", 
            "头未白，而今半百才逾九。", 
            "共说东园好。", 
            "问春馀多少。", 
            "红药晚，金沙早。", 
            "花须风日耐，人看功名久。", 
            "催洗盏，对花一笑为君寿。"
        ], 
        "title": "千秋岁 寿黄倅", 
        "type": "词", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "鸠杖庞眉鹤发仙。", 
            "诗中有史笔如椽。", 
            "爱莲自是平生趣，吟到梅花晚更坚。", 
            "珍九鼎，食万钱。", 
            "谁如有子彩衣鲜。", 
            "蜀陈旧事君须记，贵盛还当具庆年。"
        ], 
        "title": "鹧鸪天 寿何簿乃尊", 
        "type": "词", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "病枕逄逄惊晓鼓。", 
            "那堪送客江头路。", 
            "莫唱骊驹催客去。", 
            "风又雨。", 
            "花飞一片愁千缕。", 
            "折柳凄然无胜语。", 
            "加餐更把篝衣护。", 
            "泥滑篮舆须稳度。", 
            "云飞处。", 
            "亲闱安问应旁午。"
        ], 
        "title": "渔家傲 送张教", 
        "type": "词", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "表海归来后，眠食喜清安。", 
            "身轻于鹄，上下山北与山南。", 
            "何必交梨火枣，自是霜筠雪柏，岁晚越坚完。", 
            "摩诘本无病，微笑指蒲团。", 
            "天有意，留一老，殿诸贤。", 
            "平生出处何似，试把二苏看。", 
            "惟有黄门最贵，况是庞眉寿□，九秩阅人间。", 
            "持此为公寿，即是寿元元。"
        ], 
        "title": "水调歌头 寿洪云岩", 
        "type": "词", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "山之天目，蔚苕峣、第一最佳泉石。", 
            "见说老龙高卧处，正拥深深寒碧。", 
            "独閟云扉，人思霖雨，未许无心出。", 
            "苍崖赤子，而今谁为苏息。", 
            "昨夜凉透西风，玉绳晚澹，喜见归鸿入。", 
            "十二虚皇凝伫久，飞下陆离宸画。", 
            "绣卣使名，洪枢衔位，催缀新班立。", 
            "旗常婀娜，要陪沙路清跸。"
        ], 
        "title": "念奴娇 寿洪云岩", 
        "type": "词", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "云拥油幢碧。", 
            "眷蓬莱、宿缘一纪，竟须公出。", 
            "上界清高仙地位。", 
            "耿耿为民还切。", 
            "此自是、平生愿力。", 
            "雨后新飙凉如濯，喜湖山、千里皆生色。", 
            "便乘此，问阊阖。", 
            "殷勤好与摩铜狄。", 
            "炯精神、依然未老，鹤标龟息。", 
            "造物生贤非无意，偏近中元时节。", 
            "试记取、平园莱国。", 
            "况有盘洲当家样，酉年秋、拾级升枢极。", 
            "继盛事，看今日。"
        ], 
        "title": "贺新郎 寿洪云岩", 
        "type": "词", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "七荚新春，问底事、以人为日。", 
            "记贞观、郑公恰至，名因人得。", 
            "况是今朝生上相，老天著意尤端的。", 
            "便唤为、人日岂徒哉，公人杰。", 
            "宇宙要，公扶植。", 
            "善类要，公收拾。", 
            "愿我公千岁，长陪丹极。", 
            "山立扬休人正健，耐寒彩胜篸华发。", 
            "看年年、天际不曾阴，真奇特。"
        ], 
        "title": "满江红 寿赵枢密", 
        "type": "词", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "叔父茅封贵，先帝棣华亲。", 
            "平生为善最乐，夙德宛天人。", 
            "玉叶金枝方茂，瑶沼丹壶如画，光景镇长新。", 
            "五福一日寿，万象总皆春。", 
            "正秋分，记初度，绂缠麟。", 
            "传宣来自绛阙，瑞采蔚轮囷。", 
            "乐有钧天九奏，尊有仙家九酝，翠釜紫驼珍。", 
            "笑把南山指，还以祝严宸。"
        ], 
        "title": "水调歌头 寿福王", 
        "type": "词", 
        "yun": "真"
    }, 
    {
        "author": "牟巘", 
        "era": "元", 
        "subtype": null, 
        "text": [
            "鞅掌不可耐，壮士缚申卯。", 
            "驱驴古平陵，水木乐幽茂。", 
            "苦吟到斜日，危坐类持钓。", 
            "俗情见摆落，鹅雁极众口。", 
            "两曹第忍之，适满百乃报。", 
            "吾终不以此，而易彼升斗。", 
            "小裁鹤料案，官事竟未了。", 
            "斯人坐诗穷，咎在亏天巧。", 
            "有如发其羃，为谑岂不暴。", 
            "理宜得嫌憎，枵腹镇雷吼。", 
            "区区尤李氏，此颇天意不。"
        ], 
        "title": "东野平陵图", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "病士痼于懒，举世少匹亚。", 
            "未省读道书，低头蒙绛帕。", 
            "梦想北山北，户限久不跨。", 
            "折简许我游，篮舆暂相借。", 
            "腹鸣肩自举，悠然谢衔靶。", 
            "邂逅得水竹，神明湛吾舍。", 
            "山亦紫翠横，了不费要迓。", 
            "平生赤两脚，城市所深怕。", 
            "何妨岩石间，共永一日暇。", 
            "高情伟卓荦，不在古人下。", 
            "喜客见眉宇，煮茗扫风榭。", 
            "老山澹一癯，龟息闻静夜。", 
            "摄衣倒凌景，回首怜俗驾。", 
            "吾侪偶会弁，小语辄雷咤。", 
            "风雨万虑清，讵肯随物化。", 
            "商山尚局促，而况彼畦夏。"
        ], 
        "title": "赵春谷约游北山次陈本斋韵", 
        "type": "古风", 
        "yun": "祃"
    }, 
    {
        "author": "牟巘", 
        "era": "元", 
        "subtype": null, 
        "text": [
            "吾翁始落南，土思尚依依。", 
            "筑堂扁岷峨，目断落日晖。", 
            "忆昔丙申岁，锦里烟尘飞。", 
            "甲子已一周，而我犹未归。", 
            "孤蓬失本丛，旅雁抱长饥。", 
            "百年直寄尔，旷然勿徒悲。"
        ], 
        "title": "东坡九日尊俎萧然有怀宜兴高安诸子侄和渊明贫士七首余今岁重九有酒无肴而长儿在宜兴诸儿苏杭溧阳因辄继和 其一", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "惊飙举落叶，意气何轩轩。", 
            "秋高百卉尽，寂寞但空园。", 
            "何异富与贵，变灭随云烟。", 
            "缅怀陶彭泽，平生极几研。", 
            "朗咏贫士诗，相对如晤言。", 
            "今人之所耻，古人以为贤。"
        ], 
        "title": "东坡九日尊俎萧然有怀宜兴高安诸子侄和渊明贫士七首余今岁重九有酒无肴而长儿在宜兴诸儿苏杭溧阳因辄继和 其二", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "我殆胜彭泽，无酒亦无琴。", 
            "湖外来远饷，屋角啭好音。", 
            "吹帽节已迫，醉乡路可寻。", 
            "勿违故人意，洗盏起自斟。", 
            "甜酒乏风骨，谷永与杜钦。", 
            "而此清且劲，良足慰我心。"
        ], 
        "title": "东坡九日尊俎萧然有怀宜兴高安诸子侄和渊明贫士七首余今岁重九有酒无肴而长儿在宜兴诸儿苏杭溧阳因辄继和 其三", 
        "type": "古风", 
        "yun": "侵"
    }, 
    {
        "author": "牟巘", 
        "era": "元", 
        "subtype": null, 
        "text": [
            "人生徒自苦，与世为卷娄。", 
            "何如有美酒，自献还自酬。", 
            "贫虽不若富，用寡庶易周。", 
            "婚嫁愿已毕，此外复何忧。", 
            "况无下噀田，得与彭泽俦。", 
            "年丰米长贱，一饱或可求。"
        ], 
        "title": "东坡九日尊俎萧然有怀宜兴高安诸子侄和渊明贫士七首余今岁重九有酒无肴而长儿在宜兴诸儿苏杭溧阳因辄继和 其四", 
        "type": "古风", 
        "yun": "尤"
    }, 
    {
        "author": "牟巘", 
        "era": "元", 
        "subtype": null, 
        "text": [
            "翁媪老白发，萧然老江干。", 
            "大儿荆溪游，折腰岂为官。", 
            "诸儿走异县，亦各营一餐。", 
            "别多会面少，端复坐饥寒。", 
            "诸幼且眼前，笑语开我颜。", 
            "勿问贤与愚，怀抱俱相关。"
        ], 
        "title": "东坡九日尊俎萧然有怀宜兴高安诸子侄和渊明贫士七首余今岁重九有酒无肴而长儿在宜兴诸儿苏杭溧阳因辄继和 其五", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "好恶岂不察，凿垣植蒿蓬。", 
            "而此庭前菊，锄灌少人工。", 
            "此物抱至洁，有似楚两龚。", 
            "留香待严凛，意与烈士同。", 
            "粪土笑伯始，金钱鄙邓通。", 
            "千载一元亮，舍此将安从。"
        ], 
        "title": "东坡九日尊俎萧然有怀宜兴高安诸子侄和渊明贫士七首余今岁重九有酒无肴而长儿在宜兴诸儿苏杭溧阳因辄继和 其六", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "两山南北峙，四水贯此州。", 
            "登临岂不嘉，出门自寡俦。", 
            "客乡几重九，岁月如奔流。", 
            "萧然具果饮，聊以散百忧。", 
            "平生和陶集，韵高乃敢酬。", 
            "乃复咏歌之，岁晚葆姱修。"
        ], 
        "title": "东坡九日尊俎萧然有怀宜兴高安诸子侄和渊明贫士七首余今岁重九有酒无肴而长儿在宜兴诸儿苏杭溧阳因辄继和 其七", 
        "type": "古风", 
        "yun": "尤"
    }, 
    {
        "author": "牟巘", 
        "era": "元", 
        "subtype": null, 
        "text": [
            "燕巢屹高垒，蛇行危折罄。", 
            "不虞猝见侵，怪事发轩屏。", 
            "黄口养渐大，紫翮翻相映。", 
            "雌雄力难护，吞噬气方盛。", 
            "岂不避戊己，天意特未定。", 
            "主人勇赴救，为惠固当竟。", 
            "蜿蜒堕尺箠，折首甘所迎。", 
            "古人致阴类，嗜好用其性。", 
            "此族遭炮燔，往往多夭横。", 
            "人固异于物，纵暴胡忍听。", 
            "试看自古来，善者终必胜。", 
            "羿殒莽亦屠，曾莫保躯命。", 
            "报应各以类，岂不信可證。", 
            "驱而放之菹，是乃三代政。", 
            "姑用柳子言，锄吾草莱径。"
        ], 
        "title": "和程渔庄救燕", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "平生抱耿介，四海寡朋交。", 
            "凄其九日至，颇感颜发凋。", 
            "无酒醒对菊，风味乃更高。", 
            "谁识此时情，白云行远霄。", 
            "地主有佳饷，得之良已劳。", 
            "而我适邂逅，赴饮如沃焦。", 
            "永言大化内，朽质非所陶。", 
            "惟有饮美酒，一醉可千朝。"
        ], 
        "title": "题渊明图", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "君维大雅姿，被服蔼兰荪。", 
            "胸次综流略，本本又元元。", 
            "手追七子作，凌厉气所吞。", 
            "馀事到翰墨，藉甚声价喧。", 
            "居然难自藏，珠玉走中原。", 
            "四年郎省户，小滞当高鶱。", 
            "肯来为多士，复除布春温。", 
            "力争吾道回，中流收崩奔。", 
            "眷言维桑旧，从容驻輶轩。", 
            "我亦喜再见，一笑略寒暄。", 
            "首诵新诗章，两耳为君尊。", 
            "高情殊磊落，俗子何足论。", 
            "顾我寂寞地，无物当赠言。", 
            "乃复携尺纸，看君醉墨翻。", 
            "霜木石共老，野竹翠不蕃。", 
            "落笔频申顷，岁晚古色存。", 
            "思君时一把，此意期勿谖。"
        ], 
        "title": "简赵子昂", 
        "type": "古风", 
        "yun": "元"
    }, 
    {
        "author": "牟巘", 
        "era": "元", 
        "subtype": null, 
        "text": [
            "俯仰一室内，我兴尚无为。", 
            "凝尘澹素几，乍见閒居诗。", 
            "吐词甚高简，观者未必知。", 
            "士固各有志，肯为富贵移。", 
            "汲多羸其瓶，居然井在湄。", 
            "何似鸱夷全，张弛随所宜。", 
            "杨子不违物，赵子不干时。", 
            "此意谅所同，相与三复之。"
        ], 
        "title": "和赵子俊閒居十首 其一", 
        "type": "古风", 
        "yun": "支"
    }, 
    {
        "author": "牟巘", 
        "era": "元", 
        "subtype": null, 
        "text": [
            "窘步殊蹒跚，户限久不踰。", 
            "若或絷维之，愧彼空谷驹。", 
            "俯焉念平生，我亦酷信书。", 
            "所得不偿失，每与忧患俱。", 
            "饮水饭脱粟，此意岂愿馀。", 
            "贫实为我累，舍贫将焉如。", 
            "堪嗟嗜利者，死甘谥为愚。"
        ], 
        "title": "和赵子俊閒居十首 其二", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "维昔陶元亮，早岁尚隐沦。", 
            "从事建威幕，奔走戎马尘。", 
            "宵征亦良苦，我岂恋轩茵。", 
            "时运不可回，物态日以新。", 
            "悠然彭泽去，渐与乡里亲。", 
            "公田半税秫，亦足慰我贫。", 
            "有人企高躅，漫仕求所伸。", 
            "闽峤虽云远，弦歌遂其真。"
        ], 
        "title": "和赵子俊閒居十首 其三", 
        "type": "古风", 
        "yun": "真"
    }, 
    {
        "author": "牟巘", 
        "era": "元", 
        "subtype": null, 
        "text": [
            "九日忽已过，霜薄阳光晞。", 
            "未漉头上巾，先典箧中衣。", 
            "时物尚有菊，采掇频尔稀。", 
            "对酒胡不饮，坐看白日飞。", 
            "五胜更囚旺，万事谁是非。", 
            "且复进一觞，酒尽情依依。", 
            "晚蝶抱孤蕊，无乃昧先几。"
        ], 
        "title": "和赵子俊閒居十首 其四", 
        "type": "古风", 
        "yun": "微"
    }, 
    {
        "author": "牟巘", 
        "era": "元", 
        "subtype": null, 
        "text": [
            "势利苦炎炎，名节贵皓皓。", 
            "河县开桃李，家园熟梨枣。", 
            "当年归骑省，名誉岂不早。", 
            "一染金谷尘，萧艾没芳草。", 
            "胡为閒居赋，乃诮任安巧。", 
            "所以惟慕陶，固穷而守道。"
        ], 
        "title": "和赵子俊閒居十首 其五", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "我亦爱閒居，好山环屋青。", 
            "拄颊坐来久，冉冉白云生。", 
            "山中有三秀，谁为采其荣。", 
            "散我腰脚顽，使我神观清。"
        ], 
        "title": "和赵子俊閒居十首 其六", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "我居殊偪仄，东西凿两牖。", 
            "卧起于其间，不知岁年久。", 
            "秋菜上墙生，废圃一何有。", 
            "只应溪上人，笑我已白首。", 
            "橘柚非所种，劝我且种柳。", 
            "也莫种牡丹，与物争妍丑。"
        ], 
        "title": "和赵子俊閒居十首 其七", 
        "type": "古风", 
        "yun": "有"
    }, 
    {
        "author": "牟巘", 
        "era": "元", 
        "subtype": null, 
        "text": [
            "閒居维弄翰，窗明庭户寂。", 
            "硬黄力追古，旁观共叹息。", 
            "当由结习深，亹亹向晨夕。", 
            "持用自怡悦，而不为物役。", 
            "但恐好事者，逸少混铁石。", 
            "我能别真赝，一纸百金直。"
        ], 
        "title": "和赵子俊閒居十首 其八", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "衣短不及骭，发短不满梳。", 
            "惟有忧世心，皇皇此生俱。", 
            "鲋鱼呼辙中，微湿以相濡。", 
            "斗水旦夕急，岂与人意殊。", 
            "试诵反招隐，愿无怀故居。", 
            "墨突何曾黔，行矣勿踟蹰。"
        ], 
        "title": "和赵子俊閒居十首 其九", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "鹘突烟树外，水远山更长。", 
            "天地有如许，扁舟何处藏。", 
            "如何短篷底，结习犹未忘。", 
            "是时水月繁，不见此夜光。", 
            "于今尚无恙，怀袖行可将。", 
            "我亦流落者，此味惯所尝。", 
            "谁能画峨堂，坐我于其旁。"
        ], 
        "title": "米元晖山水", 
        "type": "古风", 
        "yun": "阳"
    }, 
    {
        "author": "牟巘", 
        "era": "元", 
        "subtype": null, 
        "text": [
            "久闻使君归，扁舟欲自载。", 
            "竟负九日约，吾意良有待。", 
            "今朝得得来，适与佳辰会。", 
            "名园盛众卉，摇落不少爱。", 
            "为语玉林神，无乃风景杀。", 
            "春葩发霜枝，一夜作奇怪。", 
            "此花红湿处，无如锦城最。", 
            "衔来定鸿鹄，万里从雪外。", 
            "高情相暖热，置酒出花背。", 
            "固知是乡人，岂不在我辈。", 
            "西庄见西产，一笑心领解。", 
            "主人独妙年，有花正宜戴。", 
            "胡为亦见分，无乃嘲老大。", 
            "谁令开非时，故遣白发对。", 
            "君勿轻白发，发白老更耐。", 
            "洛阳刘伯寿，耆英典型在。", 
            "醉帽仍插花，岂是儿女态。", 
            "还以寿主人，风流更耆艾。"
        ], 
        "title": "十月既望能静饮客海棠花下即席索诗走笔一笑", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "爽气钟于西，峨眉横太白。", 
            "春风吹不暖，暑路有积雪。", 
            "月照平羌冷，云顶七顶湿。", 
            "游戏两谪仙，银河洒醉墨。", 
            "遂令汉嘉郡，千古占一色。", 
            "一从殊方走，江山颇萧瑟。", 
            "流落各天涯，相逢未相识。", 
            "微闻庄舄吟，握手话畴昔。", 
            "乃知此邦秀，终不断地脉。", 
            "权门车如雾，众甘炙手热。", 
            "而君独几先，惟恐涴我笏。", 
            "伟哉百尺楼，西望即乡国。", 
            "爽气今已回，何妨高拄颊。", 
            "里中表圣公，千载推汲直。", 
            "当年几谏纸，扣笏良鲠切。", 
            "意欲摧百士，死职非所惜。", 
            "此笏岂其遗，正自峭风骨。", 
            "愿君善藏之，击邪看他日。", 
            "也无羡堆床，富贵竟何益。", 
            "长镵白木柄，乃我手中物。", 
            "惟有故乡梦，与君共愁绝。", 
            "何当驾双鹄，万里溯寥碧。"
        ], 
        "title": "罗汉臣拄笏亭", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "方闻兴秀孝，久矣无令举。", 
            "公车冷于冰，吾已弃如土。", 
            "提书向孔墙，万代礼乐主。", 
            "而与先簿正，厥有圣法寓。", 
            "士也得所归，至穷亦云遇。", 
            "于惟京頖旧，幸不生蒿稆。", 
            "斯文谅在兹，天意岂轻付。", 
            "之子抱渊静，萧然守环堵。", 
            "光彩难自閟，珠玉满囊楮。", 
            "一从鹗表飞，诸公共称许。", 
            "如何但熟睨，引鼎力不武。", 
            "栖迟冷掾间，无乃太廉取。", 
            "相縻共升斗，端欲重黉宇。", 
            "勿嫌屋打头，硉兀气未吐。", 
            "六月取一息，千里始跬步。", 
            "期君在远业，看君即轩翥。", 
            "风雨忽道别，悢悢寡悰绪。", 
            "从今闭柴荆，何以慰衰暮。"
        ], 
        "title": "送姚子敬", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "世有嗜土炭，恣啖等粱稻。", 
            "海上逐臭夫，自谓姣且好。", 
            "好恶一失正，万境眩颠倒。", 
            "亦有欲富者，蝇营无不到。", 
            "洗削誇鼎食，执鞭甘隶皂。", 
            "于此还有人，深耻货赂冒。", 
            "一笑视千驷，贫贱守以道。", 
            "厥好岂尔殊，吾自有至宝。", 
            "但恐好不真，回夺谅难保。", 
            "老山殊绝尘，褰裳衣欲缟。", 
            "区区名与利，何曾挂怀抱。", 
            "世人定不爱，昌歜与羊枣。", 
            "吾意各有在，端未恨枯槁。", 
            "从好以名堂，一室聊笑傲。", 
            "心惟有所好，乃能无所好。", 
            "好仁者夫子，不知岁年老。", 
            "益晚而好易，易编穷所好。", 
            "彼富如浮云，非义是所悼。", 
            "谅兹得其从，圣言极探讨。", 
            "孰重复孰轻，辨之亦既早。", 
            "而我方忍饥，四壁净如扫。", 
            "舍鱼取熊掌，因用儆衰耄。"
        ], 
        "title": "题张老山从好堂", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "风露浩如洗，渐觉霜气滋。", 
            "九日已成旬，黄花烂盈枝。", 
            "谁云清香减，清香在诗脾。", 
            "诗人亦未老，皎皎冰雪姿。", 
            "为我掇繁英，和露三咽之。", 
            "此物是寿耐，千载以为期。", 
            "一点缀须发，真是麒麟儿。", 
            "长大著膝上，綵衣相娱嬉。"
        ], 
        "title": "十日菊为子昂寿", 
        "type": "古风", 
        "yun": "支"
    }, 
    {
        "author": "牟巘", 
        "era": "元", 
        "subtype": null, 
        "text": [
            "白发祭酒公，仪刑古君子。", 
            "多士所共敬，岂独桑与梓。", 
            "吾翁幸同朝，辇路时并辔。", 
            "流风日以邈，追慨徒倚徙。", 
            "子云笃世谊，朅来自槜李。", 
            "念我一破庐，落落荒城址。", 
            "遗以五朵云，置之五云里。", 
            "我是老祠官，未忘镜湖水。", 
            "握手更细论，书味渊以旨。", 
            "嘉问有青衿，十载诗千纸。"
        ], 
        "title": "戚子云袖诗见过且笃叙先祭酒与先人同朝之雅意甚古用韵为谢", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "自为旴江行，最声日飞驰。", 
            "赤子问襦裤，白云满鬓髭。", 
            "苕边重会晤，握手慰所思。", 
            "旧有泷冈表，三读起懦衰。", 
            "乃翁平生志，正在造膝时。", 
            "曾击戚畹悍，曾疏公田欺。", 
            "曾陈岘山急，或讶话太危。", 
            "移疾逃相印，何忍张悌为。", 
            "全归干戈际，一致视险夷。", 
            "象贤有令子，纪实无溢辞。", 
            "刻之并纂疏，自足永久垂。", 
            "忆昔姑孰守，欲碎脱靴碑。", 
            "博士何伟哉，奋身力护持。", 
            "粗沙与大石，彼计竟莫施。", 
            "遂令两图在，留作千载奇。", 
            "此事关世道，矶激我匪私。", 
            "他时记先友，要当附见之。", 
            "顾我穷未死，仅存骨裹皮。", 
            "殷勤绨衣贶，古道其在斯。", 
            "无物当赠策，远大以为期。", 
            "愿勿忘吾州，岁晚托茅茨。"
        ], 
        "title": "西岩使君上冢过霅首访敝庐又会能静话旧感慨情见于辞所以道别", 
        "type": "古风", 
        "yun": "支"
    }, 
    {
        "author": "牟巘", 
        "era": "元", 
        "subtype": null, 
        "text": [
            "元日书甲子，晓槃问五辛。", 
            "颇记绛县老，宜有善颂陈。", 
            "君乎生是岁，早晚战伐尘。", 
            "明年七十二，旧谍无纠纷。", 
            "斜飞滞栖枳，旁观叹积薪。", 
            "欸乃来泽国，比屋多嚬呻。", 
            "何由跻寿域，君勿开荒榛。", 
            "遗以大有年，在在鼓腹人。", 
            "非徒事勾稽，耄稚情日亲。", 
            "溪流甚清泚，鹅山亦嶙峋。", 
            "胡为动乡思，便欲乞其身。", 
            "驾言登东山，遐眺穷崖垠。", 
            "有时于沂浴，庶几远俗氛。", 
            "平生布衣旧，方今鼎铉臣。", 
            "挽留不听去，好语温如春。", 
            "悠然复少住，终惠此邑民。", 
            "九十以珍重，八十起渭滨。", 
            "如君老益壮，眼明无眵昏。", 
            "精力殊未衰，齿宿意自新。", 
            "盍陪英俊游，可是枯槁伦。", 
            "而况二三子，左右参鱼鳞。", 
            "从翁取青紫，且姑置垂纶。", 
            "忆昨初相识，气象清以淳。", 
            "而我已索如，发短不可耘。", 
            "蓬庐辱再访，顿觉双眉伸。", 
            "大笑向我言，六甲那解轮。", 
            "惟须饮美酒，分饷良已勤。", 
            "珍重君子意，自酌不及宾。", 
            "和气何盎盎，喜色何津津。", 
            "长我梨与枣，平地即仙宸。", 
            "勿使他馈伤，小大相参辰。", 
            "悛诵长短歌，尤足夷我神。", 
            "倘来视富贵，高情渺浮云。", 
            "想其下笔时，健能斡千钧。", 
            "君倡我当和，撚髭檐屡巡。", 
            "向来九老集，往往多沉沦。", 
            "亦欲相从去，病惫力弗臻。", 
            "似闻纪初度，先我十二旬。", 
            "看君咏薰风，笑我醉霜旻。", 
            "所期在千载，天地见本真。"
        ], 
        "title": "和德清曹鲁郊七十一吟", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "君前郡文学，端自吾州始。", 
            "坛坫日以高，到处执牛耳。", 
            "平生洒落胸，作事故奇伟。", 
            "飞上南楼去，坐得数千里。", 
            "全楚带五岭，古俗甚丰美。", 
            "一昨干戈后，或未识瑚簋。", 
            "禾稆生黉宫，学士气如洗。", 
            "此行累佩印，良为吾党喜。", 
            "三闾屈大夫，四海习凿齿。", 
            "堂堂始兴公，亦从韶石起。", 
            "何地不生贤，幸勿遐陋视。", 
            "著意绚荒馀，文物中州比。", 
            "况复多蜀客，谁其顾琐尾。", 
            "相与喔休之，我颇念桑梓。", 
            "垂老犹惜别，何以当马箠。", 
            "愿君为广厦，大庇天下士。"
        ], 
        "title": "饯潜冈南提举", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "柏生两石间，平地盍移置。", 
            "平地岂不好，又恐伤生意。", 
            "两翁为柏谋，其虑各已至。", 
            "受命独也正，固与凡木异。", 
            "夷险犹尔殊，而我本一致。", 
            "但能全其天，所择不在地。", 
            "我闻柏山名，抱艺久不试。", 
            "自种秋柏实，离离满山翠。", 
            "石碍曾不伤，地平亦不肆。", 
            "岁月渐婉娩，冰雪几凌厉。", 
            "此柏初不知，老大见根柢。", 
            "一笑谢两翁，何省为荣悴。"
        ], 
        "title": "柏生两石间千岁终不大韩子则欲移之平地以遂其生柏生两石间天命本如此苏子则欲安之石间以全其生二说若异然韩子爱惜人物以有用者也故又曰伤根柏不死千丈不难至苏子爱惜名节以自保者也故曰虽云生之艰与石相终始爱柏一也虽然处险难而出险尤难金华倪君老儒也以柏山自号因取二公意赋诗寄之", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "家住西湖西，爱吟仍爱竹。", 
            "富贵岂不好，变灭如转烛。", 
            "一昨流落后，破垣竹犹绿。", 
            "往事何用访，得此良自足。", 
            "胡为被书误，弹冠向苕曲。", 
            "三年饭脱粟，不饱而况肉。", 
            "颇有青衿子，对之寻旧读。", 
            "时复吐佳句，家山如在目。", 
            "不知竹是伴，谁护苍玉束。", 
            "官满还滞留，欲归未可卜。", 
            "无钱买扁舟，迁居更勿促。", 
            "悠然谢此君，行止任迟速。", 
            "新年雨雪深，忽已归期告。", 
            "天公似有意，为尔开晴旭。", 
            "士固不可料，穷久理当复。", 
            "东风吹浩荡，万里奔鸿鹄。"
        ], 
        "title": "送洪竹堂", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "越人尝游齐，后世多名医。", 
            "汉时太仓长，亦复出临淄。", 
            "子实同乡里，两翁谅所师。", 
            "从今霅川水，饮者不厉疵。"
        ], 
        "title": "赠姜医", 
        "type": "古风", 
        "yun": "支"
    }, 
    {
        "author": "牟巘", 
        "era": "元", 
        "subtype": "五言排律", 
        "text": [
            "人生与出处，要不失其正。", 
            "手捧毛义檄，以为庭闱庆。", 
            "禄养有甘旨，东西惟所命。", 
            "贺客来何多，踏破苍苔径。", 
            "再拜称寿觞，闾里生新敬。"
        ], 
        "title": "和赵子俊閒居十首 其十", 
        "type": "排律", 
        "yun": null
    }, 
    {
        "author": "牟巘", 
        "era": "元", 
        "subtype": "五言排律", 
        "text": [
            "风物居然好，亭池稳处安。", 
            "上饶初奏最，西墅且追欢。", 
            "朗诵诗千首，高眠日几竿。", 
            "放怀闻孟浩，乘兴过苏端。", 
            "近局人人喜，閒居事事宽。", 
            "扶筇差可强，投社亦非难。", 
            "岁月期鲐背，功名付鼠肝。", 
            "相将斟寿斝，一笑拂尘冠。", 
            "红蕾春犹小，黄花晚更寒。", 
            "摩挲话铜狄，惟许鹤来观。"
        ], 
        "title": "和孟能静总管西庄閒居九日见招", 
        "type": "排律", 
        "yun": "寒"
    }, 
    {
        "author": "牟巘", 
        "era": "元", 
        "subtype": "五言排律", 
        "text": [
            "有伟秦咸望，厥初保定人。", 
            "风云际兴运，茅土褒勋臣。", 
            "端自积馀庆，非徒荣一身。", 
            "闻孙蔼令誉，抗志矫秋旻。", 
            "嗜学今该古，问安昏复晨。", 
            "金方感义气，内谱存宗亲。", 
            "肤使光华盛，輶轩采访频。", 
            "乃知清庙器，俱是昆山珍。", 
            "分派既同出，驰声尤绝伦。", 
            "仙班重典领，宥府久弥纶。", 
            "揭节方宣化，挥毫看爽神。", 
            "应嗟远俗薄，欲挽古风淳。", 
            "钜族同三眷，高情隘八垠。", 
            "焚香肃遗像，序拜欣嘉辰。", 
            "颇屈彦清贵，宁嫌仲实贫。", 
            "绵延百年绪，翕合一家春。", 
            "乐只饮此酒，勤哉书尔绅。", 
            "寻盟谅愈笃，踏道毋胥沦。", 
            "暂别山河阻，终期事业新。", 
            "相从万里去，伐鼓起通津。"
        ], 
        "title": "张彦清学士以使事来杭访问忠烈王子孙盖其先皆自保定原系实同乃合二谱聚族谒庙叙拜厥谊甚古仲实赋诗以纪录寄山中辄和之", 
        "type": "排律", 
        "yun": "真"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "君留剑水浔，我卧弁峰下。", 
            "十书九不到，思君无日夜。"
        ], 
        "title": "贾节庵冒夏暑（周本作畏景）越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其一", 
        "type": "绝句", 
        "yun": "祃"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "一朝忽在眼，喜极生悲酸。", 
            "老泪如撒菽，泪尽气亦阑。"
        ], 
        "title": "贾节庵冒夏暑（周本作畏景）越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其二", 
        "type": "绝句", 
        "yun": "寒"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "事故不可料，柯烂棋局更。", 
            "两家骨肉内，往往隔死生。"
        ], 
        "title": "贾节庵冒夏暑（周本作畏景）越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其三", 
        "type": "绝句", 
        "yun": "庚"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "英英君令弟，介烈夙所秉。", 
            "就死得处所，我意复何恨。"
        ], 
        "title": "贾节庵冒夏暑（周本作畏景）越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其四", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "吾女去二稚，何处吞声哭。", 
            "忠孝果何辜，神理谅未烛。"
        ], 
        "title": "贾节庵冒夏暑（周本作畏景）越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其五", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "君能为置后，此意不可忘。", 
            "峣峣峙头骨，正好玉其相。"
        ], 
        "title": "贾节庵冒夏暑（周本作畏景）越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其六", 
        "type": "绝句", 
        "yun": "阳"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "自言勤教督，灯火与之对。", 
            "渊明定不孤，门户期汝大。"
        ], 
        "title": "贾节庵冒夏暑（周本作畏景）越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其七", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "我为饥寒困，坐遣恩义疏。", 
            "君固不忘我，我愧当何如。"
        ], 
        "title": "贾节庵冒夏暑（周本作畏景）越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其八", 
        "type": "绝句", 
        "yun": "鱼"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "连宵接软语，共说梦中梦。", 
            "聚行时未多，归骖忽已动。"
        ], 
        "title": "贾节庵冒夏暑（周本作畏景）越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其九", 
        "type": "绝句", 
        "yun": "送"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "别饯别尤苦，辗转那得寐。", 
            "后会倘可期，握手三致意。"
        ], 
        "title": "贾节庵冒夏暑（周本作畏景）越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其十", 
        "type": "绝句", 
        "yun": "寘"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "赤手谢衔辔，踏蹴翻九衢。", 
            "健哉此女子，果胜大丈夫。"
        ], 
        "title": "拂菻天马图", 
        "type": "绝句", 
        "yun": "虞"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "买得五泻舟，江湖落我手。", 
            "呼儿下笥去，此事渠能了。"
        ], 
        "title": "和渔具十绝 其一 舟", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "卧吹月明里，龙吟鼍打鼓。", 
            "别是一家风，荻花摆头舞。"
        ], 
        "title": "和渔具十绝 其二 笛", 
        "type": "绝句", 
        "yun": "麌"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "披时响萧骚，卧处堆偪仄。", 
            "傲然烟雨中，安知有睢泽。"
        ], 
        "title": "和渔具十绝 其三 蓑", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "轻圆兀其颠，不受暑雨厄。", 
            "时将篷外挂，旋转卷七泽。"
        ], 
        "title": "和渔具十绝 其四 笠", 
        "type": "绝句", 
        "yun": "陌"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "袅袅不自持，何以制沈犗。", 
            "聊悬一鲂饵，鲸鳣未可狎。"
        ], 
        "title": "和渔具十绝 其五 竿", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "彼已苦其密，此犹患其疏。", 
            "欢呼试新网，一举双白鱼。"
        ], 
        "title": "和渔具十绝 其六 网", 
        "type": "绝句", 
        "yun": "鱼"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "荧荧枯蚌中，急雪洒不灭。", 
            "西风明日晴，双花为侬结。"
        ], 
        "title": "和渔具十绝 其七 灯", 
        "type": "绝句", 
        "yun": "屑"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "呼风忙趁鱼，一片如掌大。", 
            "且等后船来，过船犹早在。"
        ], 
        "title": "和渔具十绝 其八 帆", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "登登远还合，声从何处起。", 
            "鱼走潜深波，祸在深波里。"
        ], 
        "title": "和渔具十绝 其九 榔", 
        "type": "绝句", 
        "yun": "纸"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "即此是庾冰，醉棹舞波面。", 
            "何似宫亭湖，为我觅如愿。"
        ], 
        "title": "和渔具十绝 其十 楫", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "抱疴蓬庐下，白日背我驰。", 
            "我生已如此，天命复奚疑。"
        ], 
        "title": "赠薛东湖 其一", 
        "type": "绝句", 
        "yun": "支"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "悠哉东湖水，不迎亦不随。", 
            "相对澹无谈，可以乐我饥。"
        ], 
        "title": "赠薛东湖 其二", 
        "type": "绝句", 
        "yun": "支"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "行年似启期，颜发日夜改。", 
            "此身尚我累，橡栗时自采。"
        ], 
        "title": "希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵 其一", 
        "type": "绝句", 
        "yun": "贿"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "古人歌既醉，其中有五福。", 
            "如何憔悴者，忍饮但餐菊。"
        ], 
        "title": "希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵 其二", 
        "type": "绝句", 
        "yun": "屋"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "有酒巾可漉，无酒榼自空。", 
            "但怀停云友，相望各西东。"
        ], 
        "title": "希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵 其三", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "九日把寿酒，时节无差池。", 
            "我生秋已老，菊荒而崩篱。"
        ], 
        "title": "希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵 其四", 
        "type": "绝句", 
        "yun": "支"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "扁舟过寂寞，十诗继骚雅。", 
            "定是王弘孙，犹记南山下。"
        ], 
        "title": "希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵 其五", 
        "type": "绝句", 
        "yun": "马"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "渊明六十三，我已多数秋。", 
            "未死亦偶然，神仙殊谬悠。"
        ], 
        "title": "希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵 其六", 
        "type": "绝句", 
        "yun": "尤"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "平生遇初度，何曾具盘筵。", 
            "感君知我意，老泪更潸然。"
        ], 
        "title": "希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵 其七", 
        "type": "绝句", 
        "yun": "先"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "人生百年内，荣华仅少选。", 
            "何似鸡黍约，岁晚长相见。"
        ], 
        "title": "希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵 其八", 
        "type": "绝句", 
        "yun": "霰"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "怜彼武昌柳，摇落向江潭。", 
            "虚名竟何益，北斗与箕南。"
        ], 
        "title": "希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵 其九", 
        "type": "绝句", 
        "yun": "覃"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "渊明咏三士，讲学马队间。", 
            "斯道幸不广，石高媲庐山。"
        ], 
        "title": "希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵 其十", 
        "type": "绝句", 
        "yun": "删"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "莫出前溪去，随宜下钓钩。", 
            "风波苦不恶，鲈鳜满船头。"
        ], 
        "title": "溪边钓船", 
        "type": "绝句", 
        "yun": "尤"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "此君久不见，岁晚伴华颠。", 
            "直节要到底，勿论方与圆。"
        ], 
        "title": "方竹杖", 
        "type": "绝句", 
        "yun": "先"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "是谁挼蓝染，千条万条碧。", 
            "我欲问东风，东风澹无迹。"
        ], 
        "title": "题束季博山园二十首 其一 垂柳", 
        "type": "绝句", 
        "yun": "陌"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "轮囷肖天巧，沾䨴含雨意。", 
            "惟应野老知，此是丰年瑞。"
        ], 
        "title": "题束季博山园二十首 其二 瑞雪", 
        "type": "绝句", 
        "yun": "寘"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "云卧不禁冷，误把岩扃触。", 
            "翻动若木枝，红光被空曲。"
        ], 
        "title": "题束季博山园二十首 其三 东壑", 
        "type": "绝句", 
        "yun": "沃"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "落落金弹丸，飞鸟不敢下。", 
            "卢橘不到吴，杨梅同过夏。"
        ], 
        "title": "题束季博山园二十首 其四 枇杷坞", 
        "type": "绝句", 
        "yun": "马"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "行行西崦西，暝色苍然入。", 
            "芸芸各归根，我亦坐内息。"
        ], 
        "title": "题束季博山园二十首 其五 西崦", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "绿醅春滟滟，绿水烟渺渺。", 
            "百年散诞内，空以愁自绕。"
        ], 
        "title": "题束季博山园二十首 其六 绿绕", 
        "type": "绝句", 
        "yun": "筱"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "倚阑发长啸，援笔记旧游。", 
            "想见同来者，俱非第二流。"
        ], 
        "title": "题束季博山园二十首 其七 第一溪", 
        "type": "绝句", 
        "yun": "尤"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "桃源逃不彻，真境宛在目。", 
            "要令千载下，知有古风俗。"
        ], 
        "title": "题束季博山园二十首 其八 桃源", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "泉脉十字过，石廉千里通。", 
            "汲来聊煮茗，风味故应同。"
        ], 
        "title": "题束季博山园二十首 其九 小谷帘", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "青青南涧芹，雪消春已动。", 
            "如闻修废笕，岩半发流湩。"
        ], 
        "title": "题束季博山园二十首 其十 南涧", 
        "type": "绝句", 
        "yun": "送"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "穷鳞无处避，网罟如云密。", 
            "悠然钓台畔，袖手看落日。"
        ], 
        "title": "题束季博山园二十首 其十一 钓台", 
        "type": "绝句", 
        "yun": "质"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "神仙好狡狯，空飞万里行。", 
            "石桥小如许，铁杖响彭铿。"
        ], 
        "title": "题束季博山园二十首 其十二 石桥", 
        "type": "绝句", 
        "yun": "庚"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "扪萝上复上，未省所历高。", 
            "忽与归鸿值，万里一羽毛。"
        ], 
        "title": "题束季博山园二十首 其十三 山亭", 
        "type": "绝句", 
        "yun": "豪"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "冷石眠夏天，冰室透毛骨。", 
            "所以安乐窝，大暑苦不出。"
        ], 
        "title": "题束季博山园二十首 其十四 安乐窝", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "澄然蓄清浏，百尺往往深。", 
            "不放寒沤发，可以观我心。"
        ], 
        "title": "题束季博山园二十首 其十五 寒湫", 
        "type": "绝句", 
        "yun": "侵"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "此处若为关，自来还自去。", 
            "中有无心人，不妨相伴住。"
        ], 
        "title": "题束季博山园二十首 其十六 云关", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "都将千石危，化作一林雪。", 
            "尽日无别香，五月何曾热。"
        ], 
        "title": "题束季博山园二十首 其十七 薝卜林", 
        "type": "绝句", 
        "yun": "屑"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "幽人读书处，皎皎霜月烂。", 
            "香影不可掇，高花在岩畔。"
        ], 
        "title": "题束季博山园二十首 其十八 梅岩", 
        "type": "绝句", 
        "yun": "翰"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "别来五百岁，于焉驻飙驭。", 
            "吴市梅子真，解后亦神遇。"
        ], 
        "title": "题束季博山园二十首 其十九 聚仙", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "好著在眼前，世上少人觉。", 
            "留此妙不传，付与神仙著。"
        ], 
        "title": "题束季博山园二十首 其二十 弈仙", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "眉妩臣罪小，君王一笑休。", 
            "明日章台路，便面越风流。"
        ], 
        "title": "张敞画眉图", 
        "type": "绝句", 
        "yun": "尤"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "不负百年心，琴中托意深。", 
            "如何浑忘却，犹费白头吟。"
        ], 
        "title": "相如抚琴", 
        "type": "绝句", 
        "yun": "侵"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "野鹿正周张，猿投两臂长。", 
            "由基方逞巧，何似总相忘。"
        ], 
        "title": "猿鹿图", 
        "type": "绝句", 
        "yun": "阳"
    }, 
    {
        "author": "牟巘", 
        "era": "元", 
        "subtype": "五言绝句", 
        "text": [
            "山果包已尽，充然两嗛中。", 
            "雄雌自相命，槲叶老秋风。"
        ], 
        "title": "胡孙图", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "休休早稻已焦卷，晚稻摇风更可怜。", 
            "枯尽百源无一滴，老龙何处卷云眠。"
        ], 
        "title": "己巳秋七月不雨人心焦然乃戊午斋宿致城隍清源渠渡龙君嶅山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷于庭未移顷雨大挚旄 其一", 
        "type": "绝句", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "几度看云眼欲穿，不应气数总关天。", 
            "去年兵又今年旱，守也于民自寡缘。"
        ], 
        "title": "己巳秋七月不雨人心焦然乃戊午斋宿致城隍清源渠渡龙君嶅山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷于庭未移顷雨大挚旄 其二", 
        "type": "绝句", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "五神萃止足精神，迅发风霆一欠伸。", 
            "能事莫嫌相迫促，门前多少望霓人。"
        ], 
        "title": "己巳秋七月不雨人心焦然乃戊午斋宿致城隍清源渠渡龙君嶅山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷于庭未移顷雨大挚旄 其三", 
        "type": "绝句", 
        "yun": "真"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "老火犹骄气蕴隆，炉香爇罢日方中。", 
            "片云忽卷天河落，顷刻难名造化功。"
        ], 
        "title": "己巳秋七月不雨人心焦然乃戊午斋宿致城隍清源渠渡龙君嶅山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷于庭未移顷雨大挚旄 其四", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "神祐恭惟及物深，中间感应妙精勤。", 
            "要知应处还为感，终始惟当秉一心。"
        ], 
        "title": "己巳秋七月不雨人心焦然乃戊午斋宿致城隍清源渠渡龙君嶅山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷于庭未移顷雨大挚旄 其五", 
        "type": "绝句", 
        "yun": null
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "眼前物意颇昭苏，未省郊原遍也无。", 
            "更觅洗车三日雨，普教大地活焦枯。"
        ], 
        "title": "己巳秋七月不雨人心焦然乃戊午斋宿致城隍清源渠渡龙君嶅山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷于庭未移顷雨大挚旄 其六", 
        "type": "绝句", 
        "yun": "虞"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "龙辀欲驾已多时，父老遮留一日迟。", 
            "秋菊寒泉何以报，精勤更写送神诗。"
        ], 
        "title": "己巳秋七月不雨人心焦然乃戊午斋宿致城隍清源渠渡龙君嶅山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷于庭未移顷雨大挚旄 其七", 
        "type": "绝句", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "书满精庐芷绕门，门前流水出于沅。", 
            "夫君自得濂溪意，直向沄沄认本原。"
        ], 
        "title": "都梁北乡士多好学有向君敏衡者一日访予语甚质气甚夷礼甚虔（原作度，据清抄本）予心异之间为予言曰家故沅徙也今所居有溪实自沅来乃筑室聚书其上以教子弟因以沅溪书舍名之而其亭则曰无加盖其地旧号无加庄以其东止于石西止于岸南止于路北止于泉也愿有以发之予既为籀右书二颜而向君复以所谓廉崖者谂予予闻此石杰立千尺实峭厉峻削可敬可仰有类乎廉者颇思一至其处摩挲此石以激衰懦而未能也乃各为一解以谢焉 其一", 
        "type": "绝句", 
        "yun": "元"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "无加之义复何如，解尽当年太极图。", 
            "八面四方都恰匝，更于止善用工夫。"
        ], 
        "title": "都梁北乡士多好学有向君敏衡者一日访予语甚质气甚夷礼甚虔（原作度，据清抄本）予心异之间为予言曰家故沅徙也今所居有溪实自沅来乃筑室聚书其上以教子弟因以沅溪书舍名之而其亭则曰无加盖其地旧号无加庄以其东止于石西止于岸南止于路北止于泉也愿有以发之予既为籀右书二颜而向君复以所谓廉崖者谂予予闻此石杰立千尺实峭厉峻削可敬可仰有类乎廉者颇思一至其处摩挲此石以激衰懦而未能也乃各为一解以谢焉 其二", 
        "type": "绝句", 
        "yun": "虞"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "廉崖千仞孰能干，一见令人毛发寒。", 
            "可以人而不如石，我当为石共衣冠。"
        ], 
        "title": "都梁北乡士多好学有向君敏衡者一日访予语甚质气甚夷礼甚虔（原作度，据清抄本）予心异之间为予言曰家故沅徙也今所居有溪实自沅来乃筑室聚书其上以教子弟因以沅溪书舍名之而其亭则曰无加盖其地旧号无加庄以其东止于石西止于岸南止于路北止于泉也愿有以发之予既为籀右书二颜而向君复以所谓廉崖者谂予予闻此石杰立千尺实峭厉峻削可敬可仰有类乎廉者颇思一至其处摩挲此石以激衰懦而未能也乃各为一解以谢焉 其三", 
        "type": "绝句", 
        "yun": "寒"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "今年四野赤如赭，安有吟情到此花。", 
            "何况病夫空百妄，只于真实认根芽。"
        ], 
        "title": "予方卧病税院刘君以画梅坚索诗口占遣", 
        "type": "绝句", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "水仙侑食老逋家，更著江南小白花。", 
            "三雅如渠好兄弟，众芳未许以肩差。"
        ], 
        "title": "题德范弟三香图", 
        "type": "绝句", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "炮车亭午作云头，喜雨亭前黍稌秋。", 
            "但得人间瓯窭满，等閒万虑一时收。"
        ], 
        "title": "次韵洪帅喜雨 其一", 
        "type": "绝句", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "感孚妙处捷风雷，造化于人岂远哉。", 
            "见说商霖一尺字，向前车马待公来。"
        ], 
        "title": "次韵洪帅喜雨 其二", 
        "type": "绝句", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "蝉声紧唤客回头，依约疏僚去后秋。", 
            "不是先生新句子，一川云锦费勾收。"
        ], 
        "title": "游高园用前韵 其一", 
        "type": "绝句", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "尽渠弦索辊春雷，相对清风君子哉。", 
            "凉观主人归未得，不妨却许蜀人来。"
        ], 
        "title": "游高园用前韵 其二", 
        "type": "绝句", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "白家老瓦惯从游，和气如春不汝邮。", 
            "近日更谁嫌外酒，梦成燥吻吸青丘。"
        ], 
        "title": "和本斋止酒 其一", 
        "type": "绝句", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "羡渠痛饮日亡何，一石如髡亦未多。", 
            "曲米春浓禁不撤，酒肠笑我本无它。"
        ], 
        "title": "和本斋止酒 其二", 
        "type": "绝句", 
        "yun": "歌"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "闻公久矣空诸妄，止酒真成一事无。", 
            "旧说蜜殊惟饮蜜，不妨试候小风垆。"
        ], 
        "title": "和本斋止酒 其三", 
        "type": "绝句", 
        "yun": "虞"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "生憎市酒赤如霞，难效当年老阿嘉。", 
            "一任花前杀风景，破除旧赐小龙茶。"
        ], 
        "title": "和本斋止酒 其四", 
        "type": "绝句", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "酒名真一妙形容，方法传来玉局翁。", 
            "摇动天关出琼液，澄然不比小槽红。"
        ], 
        "title": "和本斋止酒 其五", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "病馀井臼不任劳，欲饮无钱可是高。", 
            "一笑犹堪谁空腹，少陵诗里学燋糟。"
        ], 
        "title": "和本斋止酒 其六", 
        "type": "绝句", 
        "yun": "豪"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "天涯忽送非常喜，阿囝斑衣郎罢前。", 
            "话尽青灯十年事，床头周易故依然。"
        ], 
        "title": "送程茂叔 其一", 
        "type": "绝句", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "真成有子万事足，何况人生七十稀。", 
            "莫道梅花遮五岭，头轻月朗去如飞。"
        ], 
        "title": "送程茂叔 其二", 
        "type": "绝句", 
        "yun": "微"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "鞅掌徒劳耳，人皆羡子閒。", 
            "惟甘寄市隐，勿苦忆家山。", 
            "街鼓晨眠稳，丹田夜气还。", 
            "萧然无一事，意已出区寰。"
        ], 
        "title": "和梅君遇退閒", 
        "type": "律诗", 
        "yun": "删"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "双径闻钟罢，而今夜熟眠。", 
            "事须红日上，身在白云边。", 
            "古貌应违俗，高吟不碍禅。", 
            "炉头煨芋火，相对各欣然。"
        ], 
        "title": "赠厉白云上人", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "活计元堪笑，毛群尚见欺。", 
            "蹴蔬元匪梦，樊柳竟何裨。", 
            "正尔败诸葛，从何捉左慈。", 
            "若鞭其后者，犹得养生规。"
        ], 
        "title": "群羊踏菜畦戏作", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "八咏楼中景，都从笔下收。", 
            "使君容此客，诗卷重于舟。", 
            "我颇曾三至，君应倍四愁。", 
            "潇湘与章贡，千古只同流。"
        ], 
        "title": "次韵八咏楼", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "气岸有如许，当年乃鹖冠。", 
            "觅官谈笑易，知己古今难。", 
            "膊耸如山瘦，心坚可岁寒。", 
            "郎潜有颜驷，博士却儒酸。"
        ], 
        "title": "赠叶一山", 
        "type": "律诗", 
        "yun": "寒"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "切忌犯正位，须教截众流。", 
            "闻钟应已悟，缚律未为遒。", 
            "室小才容膝，诗成自点头。", 
            "出门忽大笑，明月一天秋。"
        ], 
        "title": "题诗禅方丈", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "重膇嫌卑湿，那堪暑雨稠。", 
            "抛书事药裹，敧枕听溪流。", 
            "何用摅孤愤，惟宜号四休。", 
            "谁能访生死，天际有来舟。"
        ], 
        "title": "仲实践约来访又得韶甫方君同行数日语蝉联甚慰五诗寄意甚高次韵为一笑 其一", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "江河去不息，金石仰而观。", 
            "但未随流转，安能制汗漫。", 
            "亲情人所重，友谊古尤难。", 
            "二士俱来意，遥知可岁寒。"
        ], 
        "title": "仲实践约来访又得韶甫方君同行数日语蝉联甚慰五诗寄意甚高次韵为一笑 其二", 
        "type": "律诗", 
        "yun": "寒"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "红带承颜色，青霄奋翮时。", 
            "犹寻云弁约，肯为水亭嬉。", 
            "快婿岂娇客，老翁真小儿。", 
            "五噫且勿作，举案乐齐眉。"
        ], 
        "title": "仲实践约来访又得韶甫方君同行数日语蝉联甚慰五诗寄意甚高次韵为一笑 其三", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "阳羡长腰米，儋州秃鬓翁。", 
            "相传作佳话，好为表遗忠。", 
            "收槛溪山胜，从容诗酒中。", 
            "南湖未归客，岁晚倘来同。"
        ], 
        "title": "仲实践约来访又得韶甫方君同行数日语蝉联甚慰五诗寄意甚高次韵为一笑 其四", 
        "type": "律诗", 
        "yun": "东"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "平湖好亭子，高出乱云层。", 
            "一水作之字，众山罗豆登。", 
            "襟怀为尔豁，杯勺尚能胜。", 
            "却笑钻故纸，窗中效冻蝇。"
        ], 
        "title": "仲实践约来访又得韶甫方君同行数日语蝉联甚慰五诗寄意甚高次韵为一笑 其五", 
        "type": "律诗", 
        "yun": "蒸"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "贤关夙多士，子独抱遗经。", 
            "衣尚旧时褐，眼谁今日青。", 
            "直须行万里，未许赴三星。", 
            "会友诵佳句，等閒生鹤翎。"
        ], 
        "title": "答术者", 
        "type": "律诗", 
        "yun": "青"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "笑我甘苕隐，因君动越思。", 
            "绿波元可鉴，缟发已成丝。", 
            "共说修斋老，仍怀阅道时。", 
            "匆匆还别去，江海入新诗。"
        ], 
        "title": "送吴古村入越", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "蜀客嗟留落，甘为学圃迟。", 
            "年华空自老，心事复谁知。", 
            "未有盍簪日，还须上冢时。", 
            "绪馀何足论，相对但期期。"
        ], 
        "title": "次韵寄卫山斋", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "博士广文馆，迟君二十年。", 
            "新邦重于越，旧俗记诸贤。", 
            "鹢首南风至，皋比右席专。", 
            "暮年尤惜别，搔首意凄然。"
        ], 
        "title": "送周东甫教授馀干", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "但听四檐滴，真成万事休。", 
            "空村就谁饭，高树系吾舟。", 
            "那忍田翁笑，还怜木偶流。", 
            "老人浑忘事，略记酉年秋。"
        ], 
        "title": "和雨中 其一", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "薄宦亦良苦，救圬泥溅裘。", 
            "陈红犹不足，太白几曾浮。", 
            "赖有两诗好，聊宽一日忧。", 
            "天公应念此，未用祝篝瓯。"
        ], 
        "title": "和雨中 其二", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "山色浓还淡，孤村水绕之。", 
            "俗尘飞不到，野老住偏宜。", 
            "埼岸疏疏柳，茅檐短短篱。", 
            "小舟攲仄过，便是少陵诗。"
        ], 
        "title": "水村图", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "蜀有古爱直，公为令子孙。", 
            "驻原曾婉画，治狱辄平反。", 
            "槁落荣观尽，纡徐雅道存。", 
            "灵光洞劫火，德齿晚弥尊。"
        ], 
        "title": "挽杨知府 其一", 
        "type": "律诗", 
        "yun": "元"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "肮脏群飞外，康强七帙馀。", 
            "耆年犹谨礼，细字每抄书。", 
            "十载甘琳馆，三州奉板舆。", 
            "挂冠天未可，双犊老康庐。"
        ], 
        "title": "挽杨知府 其二", 
        "type": "律诗", 
        "yun": "鱼"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "见说佳眠食，遗身疾自无。", 
            "方期操几杖，俄已易床肤。", 
            "久读耆旧传，仍联嫁娶图。", 
            "湘岑望不到，洒泪向天隅。"
        ], 
        "title": "挽杨知府 其三", 
        "type": "律诗", 
        "yun": "虞"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "卓尔见成鐻，超然惊绝尘。", 
            "形骸脱边幅，肝膈炯精神。", 
            "正自关天分，应难语俗人。", 
            "谁收身后稿，隽逸更清新。"
        ], 
        "title": "挽师叔理 其一", 
        "type": "律诗", 
        "yun": "真"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "已饱忧患味，方收翰墨勋。", 
            "龙飞新进士，猿臂老将军。", 
            "千里推车轴，群工愧斧斤。", 
            "天乎如有意，更为续斯文。"
        ], 
        "title": "挽师叔理 其二", 
        "type": "律诗", 
        "yun": "文"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "四海东坡老，平生秦太虚。", 
            "神游已冥漠，坐念更欷歔。", 
            "手墨看犹湿，心期炯未疏。", 
            "堪怜畴昔语，腹痛勿驱车。"
        ], 
        "title": "挽师叔理 其三", 
        "type": "律诗", 
        "yun": "鱼"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "堕地追风骥，垂天驾海鹏。", 
            "嗟哉中道止，藉甚到今称。", 
            "几士待举火，一生甘饮冰。", 
            "居然使蹠寿，念此拂人膺。"
        ], 
        "title": "挽赵春谷 其一", 
        "type": "律诗", 
        "yun": "蒸"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "子美转同谷，灵均怀此都。", 
            "修名千载短，多难一臣孤。", 
            "天意终难料，心期自不渝。", 
            "西风吹更急，萧索间泉途。"
        ], 
        "title": "挽赵春谷 其二", 
        "type": "律诗", 
        "yun": "虞"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "北弁方胥会，西崦遽莫追。", 
            "津梁摩诘病，台沼雍门悲。", 
            "鹤有还家梦，乌无反哺期。", 
            "泷冈松槚近，足慰九原思。"
        ], 
        "title": "挽赵春谷 其三", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "在昔实斋老，公能继盛名。", 
            "平生守师说，晚岁萃儒荣。", 
            "禋赦原兵祸，台纲忤物情。", 
            "抽身甬东去，腾上几公卿。"
        ], 
        "title": "挽陈本斋尚书 其一", 
        "type": "律诗", 
        "yun": "庚"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "天俾公多寿，人知道不孤。", 
            "超然一室内，不与万波俱。", 
            "甲子新诗稿，烝尝旧布襦。", 
            "何妨传遗老，文字照龟趺。"
        ], 
        "title": "挽陈本斋尚书 其二", 
        "type": "律诗", 
        "yun": "虞"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "有意超尘俗，无心爱夕晖。", 
            "劝餐惟屡却，持璧竟全归。", 
            "得正复奚憾，偷生良所非。", 
            "传家孙子盛，端不坠前徽。"
        ], 
        "title": "挽陈本斋尚书 其三", 
        "type": "律诗", 
        "yun": "微"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "清要三朝望，文章一世荣。", 
            "掌纶誇独直，荷橐表群英。", 
            "石室资殚洽，金华赖阐明。", 
            "孤臣伤暮景，风雨自鸡鸣。"
        ], 
        "title": "挽王厚斋尚书 其一", 
        "type": "律诗", 
        "yun": "庚"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "开庆言容悦，咸淳奏直前。", 
            "每逢时宰怒，自保哲人全。", 
            "垂世三千卷，归田二十年。", 
            "汾亭有遗操，独拍泪潸然。"
        ], 
        "title": "挽王厚斋尚书 其二", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "文献遗诸老，风霜鲁殿馀。", 
            "斯人不可赎，吾道意何如。", 
            "永念年家好，曾联选部居。", 
            "无由陪缟送，东望泪沾裾。"
        ], 
        "title": "挽王厚斋尚书 其三", 
        "type": "律诗", 
        "yun": "鱼"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "轻举游帷宅，高辞神武门。", 
            "赐湖分老监，遗笏付诸孙。", 
            "玉映神尤朗，丹成道自真。", 
            "只应峨顶月，万里照仙魂。"
        ], 
        "title": "挽成峨峰 其一", 
        "type": "律诗", 
        "yun": null
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "吾叔联姻好，当年记汉嘉。", 
            "回头一甲子，遗恨满天涯。", 
            "尚喜长庚老，俄闻大耋嗟。", 
            "区区论畴昔，何处挹蜚霞。"
        ], 
        "title": "挽成峨峰 其二", 
        "type": "律诗", 
        "yun": "麻"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "自处若素士，不知为贵游。", 
            "多闻每是正，寡欲更清修。", 
            "方借望郎重，已深宗国忧。", 
            "嗟哉事竟尔，乔木委林丘。"
        ], 
        "title": "挽赵止善 其一", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "昔日三株树，彫容顿可惊。", 
            "一癯危独坐，多难失孤撑。", 
            "官舍煎茶梦，天涯裹饭情。", 
            "无由送车后，抆泪愧平生。"
        ], 
        "title": "挽赵止善 其二", 
        "type": "律诗", 
        "yun": "庚"
    }, 
    {
        "author": "行端", 
        "era": "元", 
        "subtype": "五言绝句", 
        "text": [
            "落日照江村，秋花艳欲燔。", 
            "芒鞋遥路客，一步一纷烦。"
        ], 
        "title": "一步一纷烦", 
        "type": "绝句", 
        "yun": "元"
    }, 
    {
        "author": "行端", 
        "era": "元", 
        "subtype": "五言绝句", 
        "text": [
            "水中明月轮，可玩不可觅。", 
            "狝猴徒自狂，触破寒潭碧。"
        ], 
        "title": "题水月猿图", 
        "type": "绝句", 
        "yun": null
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "故园归路隔天涯，绝顶閒房且寄家。", 
            "翻罢贝多山月上，一棚花影漾袈裟。"
        ], 
        "title": "山房自述", 
        "type": "绝句", 
        "yun": "麻"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "珠霰飘飘柴在肩，且谋烧火过残年。", 
            "庭前此际无人立，炉内凭谁续断烟。"
        ], 
        "title": "雪樵", 
        "type": "绝句", 
        "yun": "先"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "一房閒寄长松下，残喘谁留如病何。", 
            "为报南山旧玄侣，幻华光景已无多。"
        ], 
        "title": "次韵答林首座", 
        "type": "绝句", 
        "yun": "歌"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "相别于今八载馀，君匡徒众我閒居。", 
            "白云流水乾坤外，终不相亲枉寄书。"
        ], 
        "title": "寄东屿和尚", 
        "type": "绝句", 
        "yun": "鱼"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "门径无尘有绿苔，东风落日旧曾来。", 
            "白头道者今何在，一树樱桃花自开。"
        ], 
        "title": "维故人别墅", 
        "type": "绝句", 
        "yun": "灰"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "钝钁横肩雪未消，不辞艰步上岧峣。", 
            "等閒种得灵根活，会看春风长绿条。"
        ], 
        "title": "栽松", 
        "type": "绝句", 
        "yun": "萧"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "六户虚凝湛不摇，从教尘世自喧嚣。", 
            "阶前尽日无人到，只有閒云伴寂寥。"
        ], 
        "title": "静轩", 
        "type": "绝句", 
        "yun": "萧"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "穷尽波澜绝一沤，馀生甘自老扁舟。", 
            "四溟高卧月如昼，閒把渔蓑枕白头。"
        ], 
        "title": "海翁", 
        "type": "绝句", 
        "yun": "尤"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "诸谛空来世所无，神通百变绝名模。", 
            "不知何处留踪迹，却被人传作画图。"
        ], 
        "title": "题罗汉图", 
        "type": "绝句", 
        "yun": "虞"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "谁家荒疃连平原，何处孤村带乔木。", 
            "官田耕尽牛正閒，且对东风弄横玉。"
        ], 
        "title": "题牧牛图", 
        "type": "绝句", 
        "yun": null
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "人生在世有何事，日用但教心坦平。", 
            "纵是金珠充屋栋，到头难免北邙行。"
        ], 
        "title": "拟寒山子诗二首 其一", 
        "type": "绝句", 
        "yun": "庚"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "天上日没月又出，山中叶落花还开。", 
            "黄泉只见有人去，不见一人曾得回。"
        ], 
        "title": "拟寒山子诗二首 其二", 
        "type": "绝句", 
        "yun": "灰"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "祖师门户无关钥，今古谁云到者稀。", 
            "兜率宫中恣游戏，对扬曾不负来机。"
        ], 
        "title": "次韵答林首座二首 其二", 
        "type": "绝句", 
        "yun": "微"
    }, 
    {
        "author": "行端", 
        "era": "元", 
        "subtype": "七言绝句", 
        "text": [
            "从教入禅今古有，从禅入教古今无。", 
            "一心三观门虽别，水满千江月自孤。"
        ], 
        "title": "寄无维那", 
        "type": "绝句", 
        "yun": "虞"
    }, 
    {
        "author": "行端", 
        "era": "元", 
        "subtype": "五言律诗", 
        "text": [
            "名利是何物，人心不自灰。", 
            "荣来终有辱，乐去可无哀。", 
            "富冢草还出，贫门花亦开。", 
            "耕桑枉辛苦，须白鬓毛衰。"
        ], 
        "title": "拟寒山子诗六首 其三", 
        "type": "律诗", 
        "yun": null
    }, 
    {
        "author": "行端", 
        "era": "元", 
        "subtype": "五言律诗", 
        "text": [
            "偃仰千岩内，超然与世违。", 
            "采芝为口食，纫槲作身衣。", 
            "瀑水淋苔磴，湫云渍草扉。", 
            "閒吟竺仙偈，几度历斜辉。"
        ], 
        "title": "拟寒山子诗六首 其四", 
        "type": "律诗", 
        "yun": "微"
    }, 
    {
        "author": "行端", 
        "era": "元", 
        "subtype": "五言律诗", 
        "text": [
            "我住在峰顶，白云常不开。", 
            "窗扉沿薜荔，门径叠莓苔。", 
            "山果猿偷去，岩花鹿献来。", 
            "长年无一事，石上坐堆堆。"
        ], 
        "title": "拟寒山子诗六首 其六", 
        "type": "律诗", 
        "yun": "灰"
    }, 
    {
        "author": "行端", 
        "era": "元", 
        "subtype": "五言律诗", 
        "text": [
            "道本绝方所，随缘触处真。", 
            "家乡元不远，父子即非亲。", 
            "径藓粘轻策，江华拂净巾。", 
            "东吴与西蜀，曾不间纤尘。"
        ], 
        "title": "送方上人西蜀省亲", 
        "type": "律诗", 
        "yun": "真"
    }, 
    {
        "author": "行端", 
        "era": "元", 
        "subtype": "五言律诗", 
        "text": [
            "流落似孤蓬，君西我在东。", 
            "二三千里外，一十五年中。", 
            "老去头毛白，寒来树叶红。", 
            "所期盘石上，松月夜禅同。"
        ], 
        "title": "寄晦机和尚", 
        "type": "律诗", 
        "yun": "东"
    }, 
    {
        "author": "行端", 
        "era": "元", 
        "subtype": "五言律诗", 
        "text": [
            "青杉高簇天，仁者此安禅。", 
            "双涧水回合，四山云接连。", 
            "灯分红燄远，茶点白华圆。", 
            "别后为谁语，宗门玄又玄。"
        ], 
        "title": "寄希白藏主", 
        "type": "律诗", 
        "yun": "先"
    }, 
    {
        "author": "行端", 
        "era": "元", 
        "subtype": "五言律诗", 
        "text": [
            "古今人所共，如电闪青天。", 
            "一相不二相，千年还万年。", 
            "院扃云坞竹，塔面石峰莲。", 
            "因想游从旧，閒心亦怅然。"
        ], 
        "title": "悼通灵仲", 
        "type": "律诗", 
        "yun": "先"
    }, 
    {
        "author": "行端", 
        "era": "元", 
        "subtype": "五言律诗", 
        "text": [
            "道不分年少，朝闻夕可亡。", 
            "讲精文彻梵，吟好句谐唐。", 
            "托质思他界，遗骸厌此方。", 
            "台宗旧游在，名共白云香。"
        ], 
        "title": "悼灵座主", 
        "type": "律诗", 
        "yun": "阳"
    }, 
    {
        "author": "行端", 
        "era": "元", 
        "subtype": "七言律诗", 
        "text": [
            "年去年来无定年，中郎何处有书传。", 
            "影横蓟北月连塞，声断衡阳霜满天。", 
            "雨暗荻花愁晚渚，露香菰米落秋田。", 
            "平生千里与万里，尘世网罗空自缠。"
        ], 
        "title": "题飞鸣宿食雁图", 
        "type": "律诗", 
        "yun": "先"
    }, 
    {
        "author": "行端", 
        "era": "元", 
        "subtype": "七言律诗", 
        "text": [
            "三面鲸涛连碧天，金汤形势尚依然。", 
            "山花黯黯人吹笛，江柳青青客上船。", 
            "马带淮云东入浙，雁拖湘水北归燕。", 
            "武侯一去孙刘死，原野几人耕墓田。"
        ], 
        "title": "北固山", 
        "type": "律诗", 
        "yun": "先"
    }, 
    {
        "author": "行端", 
        "era": "元", 
        "subtype": "七言律诗", 
        "text": [
            "山木交柯莎满庭，马蹄且不污岩扃。", 
            "篝灯对雪坐吟偈，拥裓绕泉行课经。", 
            "睡少每知茶有验，病多常怪药无灵。", 
            "金园一岁一牢落，谁似孤松长自青。"
        ], 
        "title": "山居二首 其一", 
        "type": "律诗", 
        "yun": "青"
    }, 
    {
        "author": "行端", 
        "era": "元", 
        "subtype": "七言律诗", 
        "text": [
            "小榻新营岩瀑西，白云无路草萋萋。", 
            "月明扃户野猿啸，日晏拥衾山鸟啼。", 
            "积世诗书空简蠹，累朝坟墓半锄犁。", 
            "邯郸枕畔一炊黍，堪笑古今人自迷。"
        ], 
        "title": "山居二首 其二", 
        "type": "律诗", 
        "yun": "齐"
    }, 
    {
        "author": "行端", 
        "era": "元", 
        "subtype": "七言律诗", 
        "text": [
            "年去年来年复年，帛书曾达茂陵前。", 
            "影连蓟北月横塞，声断江南霜满天。", 
            "雨暗芦花愁夜渚，露香菰米下秋田。", 
            "平生千里与万里，尘世网罗空自悬。"
        ], 
        "title": "题飞鸣宿食四雁图", 
        "type": "律诗", 
        "yun": "先"
    }, 
    {
        "author": "何中", 
        "era": "元", 
        "subtype": null, 
        "text": [
            "何年女仙坛，百步远城堞。", 
            "树色随春新，飞花袭枯叶。", 
            "廊虚苔绿重，帘静药香浃。", 
            "主人勉逢迎，小憩薄名呷。", 
            "却读鲁公碑，仙事公素惬。", 
            "是时中兴颂，笔力泰华压。", 
            "此书最为小，劲气亦嶪嶪。", 
            "大节照古今，片石即光烨。", 
            "人生果何为，草草度尘劫。", 
            "挥手谢坛扉，天长碧云叠。"
        ], 
        "title": "抚州魏坛观", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "厌烦取萧閒，随意入云径。", 
            "上堂敲响板，山童质辞令。", 
            "地寂室生凉，体畅心逾静。", 
            "出门看木阴，佳鸣发清听。", 
            "风光匀可爱，水色艳相映。", 
            "真契成自怡，归路得新咏。", 
            "城市今滞留，将无失幽性。"
        ], 
        "title": "洪都灵应观榜云径", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "纵观不知远，言登太平山。", 
            "诸峰卷秋雨，日射风霏间。", 
            "悬磴折古石，侧溪倒危潺。", 
            "金灯如丹红，异卉相斓斑。", 
            "忽怅经丘绝，俄欣寻壑间。", 
            "筠阴聚森爽，樵人指幽关。", 
            "声钟出晻霭，演梵作孱颜。", 
            "静者足吾契，语莹冰珊珊。", 
            "厓东野月上，露华膏夜鬟。", 
            "松杉炯玲珑，流飙过瑶环。", 
            "既静有馀听，焉知趺坐顽。", 
            "偶然在尘表，非能悟无还。"
        ], 
        "title": "新淦太平山", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "方看望仙雪，仍访钟山泉。", 
            "石限阨危溜，峡厓减青天。", 
            "不知路深浅，但爱山苍圆。", 
            "俄惊侈楼观，一礼黄金仙。", 
            "衲僧喜客来，觞行续茶煎。", 
            "仰视慈竹题，俯吟慈竹篇。", 
            "前修凛高躅，滋久馀芳传。", 
            "白日倚山转，倒晕千峰烟。", 
            "悠悠思难极，且与樵风还。"
        ], 
        "title": "崇仁钟山寺", 
        "type": "古风", 
        "yun": "先"
    }, 
    {
        "author": "何中", 
        "era": "元", 
        "subtype": null, 
        "text": [
            "林岭甚可爱，溪源无尽时。", 
            "山花已乱发，烟暖东风迟。", 
            "因与采樵者，坐谈树阴移。", 
            "日斜自归缓，我兴非人知。"
        ], 
        "title": "枥溪", 
        "type": "古风", 
        "yun": "支"
    }, 
    {
        "author": "何中", 
        "era": "元", 
        "subtype": null, 
        "text": [
            "旦旦望岐山，樛木森山椒。", 
            "其下美清荫，仙真集萧寥。", 
            "佳友谢尘虑，导余度飞桥。", 
            "危潨溅跳雪，石磴藏灵飙。", 
            "探邃裂凝阴，凭颠洞遐宵。", 
            "寒苍贯晴紫，滉瀁峰壑摇。", 
            "久无登临适，快此烦怯消。", 
            "日驭谅难迅，人区亦非遥。", 
            "迟迟敢迷复，亹亹同欢谣。"
        ], 
        "title": "河湖市岐山观与友人皮季武同游", 
        "type": "古风", 
        "yun": "萧"
    }, 
    {
        "author": "何中", 
        "era": "元", 
        "subtype": null, 
        "text": [
            "天气良晏温，山原足游衍。", 
            "石溪试初涉，衣裳费牵挽。", 
            "油油风力舒，恍恍烟色远。", 
            "指峰左右赏，爱草行坐软。", 
            "情兴俱笑谈，造诣各深浅。", 
            "望望苍寒中，禅关路犹缅。"
        ], 
        "title": "丰城疏山寺", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "久幽厌拘维，暂弛欣舒散。", 
            "近关得禅扉，择步历苍藓。", 
            "沈沈松阴重，滟滟水光远。", 
            "残花起馀香，乳禽响新啭。", 
            "虚廊清昼长，高僧坐谈简。", 
            "学空素所昧，虑妄还自遣。", 
            "移晷始知归，生烟满林晚。"
        ], 
        "title": "樟树镇五公寺", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "贱子久在野，低头事躬耕。", 
            "堂堂贤宰辅，胡为知姓名。", 
            "许辞庠序责，复假宾师称。", 
            "仰既惭简书，俯仍愧舆评。", 
            "公馆良宴会，文雅有馀清。", 
            "粲粲珠玉质，嗈嗈鸾凤声。", 
            "深意脩绠汲，雄辩四筵惊。", 
            "我衰但多感，一出宁非轻。", 
            "白日照天碧，耿耿梅花明。", 
            "城南有归路，西山能送迎。"
        ], 
        "title": "儒学提举司宴集", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "驰外心久息，求安志惜违。", 
            "江受风雪压，帆从波浪飞。", 
            "眄彼东山云，妄行已足非。", 
            "为谁饯残腊，荡漾不知归。", 
            "沈沈州郭暝，黯黯烟火稀。", 
            "流炊理多悟，孤暌情自微。"
        ], 
        "title": "除日文江书怀", 
        "type": "古风", 
        "yun": "微"
    }, 
    {
        "author": "何中", 
        "era": "元", 
        "subtype": null, 
        "text": [
            "君不见汉宫六六多佳丽，露花半染云裾翠。", 
            "少翁招得夫人魂，孤鸾夜啼月波坠。", 
            "赵家姊妹专风流，双蛾不识人生愁。", 
            "芙蓉并蒂敧一朵，西风青鸟徒离忧。", 
            "飞龙翩翩上天去，云幕椒房土花雨。", 
            "堕腻埋胭恨未消，香魂尚寄寒茎舞。", 
            "人间炎日焦众芳，肯随葵藿来倾阳。", 
            "柔情幽怨透地脉，烟帏寂寞彊成妆。", 
            "谁吹旧曲缘云切，寸寸婉婉应愁绝。", 
            "绿罗几叠御赐衣，红绡半点守宫血。", 
            "凄兮媚脸栖馀妍，遥忆羊车望幸年。", 
            "至今一片巫山雨，化为飞烟空潸然。", 
            "故家陵苑孤云外，绿树如云草如海。", 
            "殷勤唯有虞美人，同向墙阴弄晴霭。"
        ], 
        "title": "汉宫春", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "元晖昔作西江客，夜飞墨花晓无迹。", 
            "春风留此二百年，幸是山中至人识。", 
            "有千黄金双白璧，鹅溪白茧才数尺。", 
            "颍阳山高风露寒，几处高堂挂生色。"
        ], 
        "title": "用欧阳文忠公神清洞韵题维士鼎所藏米元晖神清洞图", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "忽忽不知秋已中，起来望尽江之东。", 
            "天风吹上一片月，万古有尽明无穷。", 
            "自歌自酌自起舞，失喜堕在明光宫。", 
            "须臾见云不见月，九州之外俱昏濛。", 
            "我狂绝叫天何聪，乾坤如此宁匆匆。", 
            "江流冥冥上有枫，云边又叫南飞鸿。", 
            "有酒且醉无酒可，有月不与无月同。", 
            "丈夫意气见石裂，直欲扫裂云皆空。", 
            "低徊一笑良自悟，事与变会谁其逢。", 
            "仰看云月勿复道，西风落山人睡觉。"
        ], 
        "title": "中秋走笔", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "洛人倾国赏牡丹，东家绣毂西家园。", 
            "黄鹂紫燕新得意，柔云如酥花迷魂。", 
            "游人寂寂归何处？花亦年年占风雨。", 
            "江南却遇李龟年，苏州空感杨开府。", 
            "谁吹玉笛断人肠，斜桥浅浅流水香。", 
            "惟有千年老铜狄，看尽人间几夕阳。"
        ], 
        "title": "春怨二首 其一", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "天女手剪五色云，鞭雷控电行青春。", 
            "散作江南万锦绣，烛龙眩转空无尘。", 
            "燕儿眼寒心更苦，吴娃情酣梦无据。", 
            "依然锦绣化为云，却恨风来挟云去。", 
            "十二楼边芳草多，知今鹦鹉听谁歌。", 
            "千金买取新丰酒，地久天长耐乐何。"
        ], 
        "title": "春怨二首 其二", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "读书万卷不经济，懒境最佳工坐睡。", 
            "手持绿玉信步行，穿破麦花到林际。", 
            "萦回空谷含幽光，隐映深松发清吹。", 
            "北风掠野牧者谁？牛影参差霜草悴。", 
            "一牛閒卧意方安，童子何知鞭已至。", 
            "回头一望尽天南，高下千峰洒浓翠。", 
            "近村远浦合寒霏，落木平林归暮气。", 
            "世工善画贵逼真，悠悠真境谁能契。", 
            "古来文章亦如此，真处看来有深味。", 
            "竞为幻语欲幻人，敢向人前辨醒醉。", 
            "归来归来勿为留，幸有禽声媵予沸。"
        ], 
        "title": "塞野纵目", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "閒招双白鹤，驾我吹玉笙。", 
            "去谒紫玄君，飞飞入青冥。", 
            "石古天风吹不剥，银汉残波厓畔落。", 
            "万年碧树春长花，花间弭节听天乐。", 
            "戏拈北斗柄，细酌瑶露团。", 
            "八面烟霞沧海曙，四垂星月碧天寒。", 
            "珊珊晓佩人间去，万顷飞尘入挥麈。", 
            "徜徉九县卖金丹，邂逅千秋人未度。"
        ], 
        "title": "宿紫玄洞天", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "往时沿溯盱毋川，李花阴阴曾系船。", 
            "丰茸沙草取幽径，叩关一礼白云禅。", 
            "千柱空廊绝人迹，苍苔乱点飞红妍。", 
            "松香四袭翠滴雨，江影半侵明映烟。", 
            "鹳鹤流声出岩谷，轻霏忽散风锵然。", 
            "长哦欲写不能就，每寄清梦时周旋。", 
            "秋风吹空客如仙，名山有记持相传。", 
            "乃知昙花解重现，弹指一瞬五百年。", 
            "经阁香台雪几春，戏成小果留人天。", 
            "先师吾乡白云寺，卓锡尚令题榜鲜。", 
            "半间之半可著我，呼童亟办青行缠。", 
            "身前旧境馀一念，定许邻舍香茅编。"
        ], 
        "title": "寄题疏山寺半閒禅房", 
        "type": "古风", 
        "yun": "先"
    }, 
    {
        "author": "何中", 
        "era": "元", 
        "subtype": null, 
        "text": [
            "春风东来汎幽谷，出门一笑人间绿。", 
            "新雨池塘柳带莺，嫩云洲渚沙眠犊。", 
            "一蓑一笠东西村，天高地下斯人存。", 
            "归来醒醉聊随意，翠树无言花满门。"
        ], 
        "title": "高渊四时歌 其一", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "阳乌炎炎焦九土，老农吁嗟气如缕。", 
            "山中神化出移时，一片閒云半溪雨。", 
            "谁家金谷有凉台？葵扇桃笙争自媒。", 
            "清风却在长松下，不须用智不须才。"
        ], 
        "title": "高渊四时歌 其二", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "杨柳矶头天万里，长笛一声风不起。", 
            "翠洒千峰日映烟，清涵双涧霞通水。", 
            "季鹰底事却思归，岂是鲈鱼轻别离。", 
            "晚知□悔又何益，湾头钓竿君好持。"
        ], 
        "title": "高渊四时歌 其三", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "寒鸦万点落叶赤，山风萧萧野日白。", 
            "池上梅花俱有情，林间茅舍元无客。", 
            "人言梅花知岁寒，花亦偶然冰雪间。", 
            "向来群芳令欲尽，兰芽已动春将还。"
        ], 
        "title": "高渊四时歌 其四", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "东山手提雪庵笔，笔中出此万钧力。", 
            "重如岱岳镇坤维，奇如古鼎跃泗侧。", 
            "点如沧海之碣石，直如参天之古柏。", 
            "曲如老龙恣盘挐，横如方城立铁壁。", 
            "快如大泽斩蛇剑，妖夔幻魈□辟易，巨灵引指太华擘。", 
            "三千狮子座，举臂可移得。", 
            "偶然挥毫□，世间壮士不能掷。", 
            "瘗鹤铭，摩厓碑，后来者谁谁继之。", 
            "我尝见龙溪之字大如箕，五百年间无此奇。", 
            "雪庵老，东山子，优钵昙花重现世。", 
            "昆崙以为笔，东溟以为砚，青天以为纸，为我写太平两大字。", 
            "持献天皇九九八十一万岁，我歌尔字我老矣。"
        ], 
        "title": "郝思温大字歌", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "风发发，雨潇潇。", 
            "渡船未度山相招，骑驴不知前路遥。", 
            "路遥抵何处？南山之南且稳住。", 
            "莫向长安街上去，京尹今无韩吏部。"
        ], 
        "title": "题江南烟雨骑驴图", 
        "type": "古风", 
        "yun": null
    }, 
    {
        "author": "阮忠彦", 
        "era": "元", 
        "subtype": "七言律诗", 
        "text": [
            "平生恨不识岑楼，一读遗编一点头。", 
            "蓑笠五湖荣佩印，桑麻数亩胜封侯。", 
            "世间此语谁能道？万古斯文去已休。", 
            "欲酹骚魂何处是？烟波万顷使人愁。"
        ], 
        "title": "追挽陈岑楼", 
        "type": "律诗", 
        "yun": "尤"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "老去逢人怯送行，弟兄分手若为情。", 
            "明时难使高才隐，为客当令远业成。", 
            "桂岭寒烟通郢树，逍遥夜雨入彭城。", 
            "明朝便自堪回首，不待秋风过雁声。"
        ], 
        "title": "送族弟元迪", 
        "type": "律诗", 
        "yun": "庚"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "海底珊瑚不易收，俄然在手醒双眸。", 
            "娲皇炼石天无璺，织女机丝月共秋。", 
            "一草作花生自别，三年刻楮巧堪羞。", 
            "客窗灯影谁为伴，雨响空栏彻夜流。"
        ], 
        "title": "题崔伯明诗卷", 
        "type": "律诗", 
        "yun": "尤"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "自笑野人多野思，并村随处意閒閒。", 
            "赤城观里折丹桂，宝塔寺前迎晚山。", 
            "隔水归樵分路散，冲岚飞鸟认林还。", 
            "秪言十里街头近，不计黄昏便掩关。"
        ], 
        "title": "由清江赤城观至宝塔寺暮归樟镇", 
        "type": "律诗", 
        "yun": "删"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "秋老溪贫独夜时，邛枝移遍响虫飞。", 
            "山城鼓叠月生海，林屋灯寒风动扉。", 
            "带雪关河人别久，隔天书札雁来稀。", 
            "忘情每有难忘者，黄叶一庭霜满衣。"
        ], 
        "title": "秋夜独立有怀", 
        "type": "律诗", 
        "yun": "微"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "一片閒心倚石坛，千峰向背碧当轩。", 
            "海门雨气悬虹影，洞府香风粲鹤言。", 
            "绝艳槿花深映户，生红荔子密围村。", 
            "早知千里移家近，久办黄冈十亩园。"
        ], 
        "title": "陈虚一尊师山房雨后", 
        "type": "律诗", 
        "yun": "元"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "俗尚难公不取谐，木阴深处玩苍苔。", 
            "身抛世累终相著，心怯乡书重一开。", 
            "极目云天鸦阵黑，满林风雨雁声来。", 
            "平生最有看花癖，何处溪头发早梅。"
        ], 
        "title": "得家信", 
        "type": "律诗", 
        "yun": "灰"
    }, 
    {
        "author": "何中", 
        "era": "元", 
        "subtype": "七言律诗", 
        "text": [
            "两崖松竹绿萧萧，时听岩阴响野樵。", 
            "鹤信蚤归题箓客，蜂房分缀鍊丹寮。", 
            "晋时月在淦源浅，粤国云通勾漏遥。", 
            "仙驭肯忘桥鼎地，风笙清夜落璿霄。"
        ], 
        "title": "閤皂山福地", 
        "type": "律诗", 
        "yun": "萧"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "沔阳舟楫势如飞，安庆孤城屹不支。", 
            "诸葛智谋天地閟，杲卿忠义鬼神知。", 
            "纵然身活到今日，未必人生无死期。", 
            "一片精忠元不改，男儿到此是男儿。"
        ], 
        "title": "挽余忠宣公", 
        "type": "律诗", 
        "yun": "支"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "伤心一视天无外，病目长怀日再中。", 
            "猎骑合袪云梦泽，楼船直驾海潮风。", 
            "二仪高下悲人力，万类枯荣识化工。", 
            "衰晚祗惭何报补，艰危终不拟穷通。"
        ], 
        "title": "次韵寄乡友 其一", 
        "type": "律诗", 
        "yun": "东"
    }, 
    {
        "author": "吴当", 
        "era": "元", 
        "subtype": "七言律诗", 
        "text": [
            "风尘冉冉似蓬飘，犹有衡门拥艾萧。", 
            "锦里几家红叶树，华峰千仞碧云标。", 
            "晓因童子坡头牧，夕约邻翁谷底樵。", 
            "秋月春花随地有，归来莫待楚辞招。"
        ], 
        "title": "次韵寄乡友 其二", 
        "type": "律诗", 
        "yun": "萧"
    }, 
    {
        "author": "牟巘", 
        "era": "元", 
        "subtype": null, 
        "text": [
            "鹁鸠朝唤晴，竹鸡莫催雨。", 
            "翛翛晴雨间，平生睡足处。", 
            "剥啄忽以诗，使我浪愁苦。", 
            "此事属天公，底用强如许。", 
            "淋漓不得休，土偶复于土。", 
            "君何见之晚，三叹咏集栩。", 
            "不如两忘言，危坐拥败絮。", 
            "向来夏畦劳，抱瓮汉阴圃。", 
            "旱涝相乘除，天地只此数。", 
            "为我语老农，未用轻喜怒。", 
            "使有二顷田，亦欲荷锄去。", 
            "我评昔逊世，幼安胜根矩。", 
            "毋为苦近名，江湖多数罟。", 
            "但看采荣者，隐约殆终古。", 
            "彼以膏自煎，谢去非吾侣。", 
            "无已则沮溺，躬耕谅所取。", 
            "吾侪固长贫，正坐力不武。", 
            "所营薄少耳，抟沙尚难聚。", 
            "却笑杜陵翁，欲把漏天补。", 
            "胡不归自谋，飕飕破茅宇。", 
            "天边金老鸦，已放晴曜吐。", 
            "马嘶群动起，吾惟守环堵。"
        ], 
        "title": "和德问弟苦雨", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "维址呀洞户，云气一缕烟。", 
            "老龙蓄精祐，万石护其巅。", 
            "从此叩林屋，倒翻水中天。", 
            "金庭漫隔凡，穷探未拟旋。", 
            "轰豗四面动，兀坐孤寂然。", 
            "颇疑北山脉，跨湖潜属联。", 
            "归来梦所历，跳波撼昼眠。", 
            "种橘化为枳，我发日已宣。", 
            "何时崦边路，去伴毛公仙。", 
            "独姥旧闻名，俚俗讹已传。", 
            "一朝得妙语，涂抹乃更妍。", 
            "天姥似失色，叶姥休语年。", 
            "而我复自笑，槁乾非叶鲜。", 
            "聊以调二士，鼓棹还延缘。"
        ], 
        "title": "和无逸子敬独姥山", 
        "type": "古风", 
        "yun": "先"
    }, 
    {
        "author": "牟巘", 
        "era": "元", 
        "subtype": null, 
        "text": [
            "畴昔侍吾翁，尚记入霅年。", 
            "米曲家家酿，蒲荷处处田。", 
            "龟溪见鹤林，欲去遭挽牵。", 
            "借屋度长夏，对床时醉眠。", 
            "或登左顾亭，风物清且妍。", 
            "回顾一甲子，往事随奔川。", 
            "翰林左绵秀，宫锦不上船。", 
            "肯寻两翁游，来弄明月泉。", 
            "弄泉珠丽袖，吟诗箭脱弦。", 
            "是谁修月斧，斲地成空穿。", 
            "犹有半泓碧，奈此笔如椽。", 
            "乃知宇宙内，小大常相悬。", 
            "惟堪供我辈，古瓦生茶烟。", 
            "云乳聊一啜，松风洒秃颠。"
        ], 
        "title": "和善之游龟溪乾元寺", 
        "type": "古风", 
        "yun": "先"
    }, 
    {
        "author": "牟巘", 
        "era": "元", 
        "subtype": null, 
        "text": [
            "胜游得胜士，欲济得健橹。", 
            "如此正自佳，宁论晴复雨。", 
            "徐行看前山，云气互吞吐。", 
            "借我乌藤枝，急奔青莲宇。", 
            "跋疐良亦疲，籧篨可能俯。", 
            "呼酒酹此脚，一笑失枝拄。", 
            "吾怀已旷然，阿香殷馀怒。", 
            "床敷相对睡，不暇参佛祖。", 
            "晨光报新霁，生色浮宿莽。", 
            "诸峰忽自献，颇自作眉妩。", 
            "绝顶瞰具区，勇往不可户。", 
            "而我跛躄者，迟钝谁比数。", 
            "窘步竟难陪，内热生心腑。", 
            "庞通远相要，渊明喜欲舞。", 
            "篮舆叩隐庐，趺坐直香缕。", 
            "四士苦未还，踏破辛夷坞。", 
            "俱是青云客，那得薄圭组。", 
            "新笋甜如蜜，新茗白胜乳。", 
            "山灵倘见容，吾欲老兹土。", 
            "预愁下山去，尘事纷旁午。", 
            "试问白木镵，何如长柄麈。", 
            "他日蒙菜把，终当作地主。", 
            "此翁无乃痴，紞如已五鼓。"
        ], 
        "title": "和善之游法华", 
        "type": "古风", 
        "yun": "麌"
    }, 
    {
        "author": "牟巘", 
        "era": "元", 
        "subtype": null, 
        "text": [
            "招隐费招呼，习隐聊习步。", 
            "素隐为素餐，充隐似充数。", 
            "悠悠千载内，罕与真隐遇。", 
            "少小慕真隐，每诵坡老句。", 
            "朅来法华游，正在题诗处。", 
            "真境忽在前，更慕坡所慕。", 
            "真则思虑泯，不真精爽骛。", 
            "真则光尘合，不真圭角露。", 
            "真书无攲仄，真味无反恶。", 
            "真乐无安排，真逸无疲苦。", 
            "所以要任真，从其讶箕踞。", 
            "所以贵葆真，从他笑椎鲁。", 
            "但看真隐庐，萧然只环堵。", 
            "青山以为屏，白云常在户。", 
            "随宜种花药，快意扫庭宇。", 
            "可作真率会，可说真实语。", 
            "可饮真一酒，何者非天趣。", 
            "玄真乃诗流，季真是仙侣。", 
            "拉之相与俱，巾屦此容与。", 
            "坐闻雏鹤鸣，时看苍虬舞。", 
            "疏散略边幅，谁客复谁主。", 
            "吾亦忘吾真，酣歌下山去。"
        ], 
        "title": "真隐诗", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "人生自作计，北屋连南庄。", 
            "其间复何有，积粟埋屋梁。", 
            "敢村有退士，用意独异常。", 
            "种菊一万株，规作岁晚粮。", 
            "老农与老圃，工勤略相当。", 
            "春雨茁陈根，柔荑绿于秧。", 
            "剪翳披厥颖，叶盛在本昌。", 
            "啜之付茗椀，聊诳藜苋肠。", 
            "秋高饱风露，粲粲枝间黄。", 
            "使天而雨金，不可以为粮。", 
            "此赐何敢慢，再拜然后尝。", 
            "挼挲不劳咀，迸入牙颊香。", 
            "三咽下丹田，字之曰黄粱。", 
            "其情性具烈，毋以他馈伤。", 
            "为尔制颓龄，使尔寿而康。", 
            "彭泽有公田，秫种半顷强。", 
            "正使及秋成，所得亦已凉。", 
            "奈何不少忍，决去惊鸿翔。", 
            "百匝绕东篱，采采不盈筐。", 
            "高吟发清饿，持此送一觞。", 
            "珠玉实其腹，千载有耿光。", 
            "子亦慕陶者，闭户歌慨慷。", 
            "但得三径存，何虑一庄荒。", 
            "老我饥不死，谁与辟谷方。", 
            "作诗聊以赠，一笑为发棠。"
        ], 
        "title": "俞好客又号菊庄为赋数语", 
        "type": "古风", 
        "yun": "阳"
    }, 
    {
        "author": "牟巘", 
        "era": "元", 
        "subtype": null, 
        "text": [
            "人生贵合并，造物忌嘲弄。", 
            "颇与同社阔，正坐两骭冻。", 
            "南城七日游，前事诸贤用。", 
            "但愁茅屋陋，不足置宾从。", 
            "此会岂偶然，岁月日时共。", 
            "四癸义可取，三壬老堪送。", 
            "况有蹇东阳，初不减潘葑。", 
            "渴吻久已燥，乐饮宜一纵。", 
            "笑谈更温克，容与非倥偬。", 
            "永言戢厚意，拜嘉敢不重。"
        ], 
        "title": "乡曲诸名宿不鄙老朽移樽见过风谊甚古语笑甚欢辄借昌黎人日城南诗韵少见谢意", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "昔有孟万年，脱帽狂不休。", 
            "今有李千秋，吟诗醉愈遒。", 
            "我久闻佳句，一面苦未酬。", 
            "殷勤忽过我，意气殊相投。", 
            "能道太白语，便可太白浮。", 
            "清论或抵掌，乌纱犹在头。", 
            "而我已颓然，颇有此乐不。", 
            "伟抱自卓荦，下国难淹留。", 
            "同来玉雪郎，外家乃名流。", 
            "好歌凤将雏，飞上丹极游。"
        ], 
        "title": "李千秋访数语代谢", 
        "type": "古风", 
        "yun": "尤"
    }, 
    {
        "author": "牟巘", 
        "era": "元", 
        "subtype": null, 
        "text": [
            "荒园老蔓菁，空见根叶大。", 
            "苦硬螫人口，弃去何足赖。", 
            "穰穰来万蚁，微醒有馀嘬。"
        ], 
        "title": "宣和御画紫芥", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "昔屡饮东阳，往往错认水。", 
            "次公似少猛，汲生终戆耳。", 
            "知我野心性，雅不便软美。", 
            "契阔二十年，那复此风味。", 
            "饮酒真饮蜜，直欲呕心胃。", 
            "儿从南塘归，殷勤有佳遗。", 
            "公等久要在，相看犹故意。", 
            "曲江加蕴藉，郑公殊妩媚。", 
            "一见极倾倒，吻渴不能止。", 
            "正性固自存，遽莫测其际。", 
            "徐觉和以诤，虽劲还可喜。", 
            "酒固未易知，知酒亦非易。", 
            "酩酊何适从，不夷而不惠。"
        ], 
        "title": "岳君举用东阳法酿酒味颇蕴藉长儿携归偶得数语", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "人生致足乐，莫如令兄弟。", 
            "绰绰而有裕，其中自春意。", 
            "龟溪有二孙，能笃友于义。", 
            "同居五十载，阖门数百指。", 
            "几微无间言，轮囷有和气。", 
            "粤从鸿雁散，惟恐棠棣废。", 
            "欲挽古道回，兹事良非易。", 
            "亦既成新居，始得遂初志。", 
            "和乐揭高扁，秀明屹对峙。", 
            "怡然两白发，埙篪伯仲氏。", 
            "子孙皆雍睦，闾里亦顺悌。", 
            "复如无事时，难得真可贵。", 
            "唐史传孝义，颇记张刘李。", 
            "迹其屡易世，往往干戈际。", 
            "义风不少衰，大书乃无愧。", 
            "嗟哉广明后，旌命曾弗至。", 
            "虽有笃行者，谁为纪姓字。", 
            "我闻二孙名，不觉为之喜。", 
            "两记信实录，联名尽名士。", 
            "先见众论公，必得一行史。", 
            "行看表门闾，乡邦誇盛事。", 
            "我诗甚鄙拙，愿尔多寿祉。"
        ], 
        "title": "德清孙氏和乐秀明堂", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "童奴从长耳，万风声萧骚。", 
            "归从半山路，问字良亦劳。", 
            "卧闻饥虎啸，唤醒平生豪。", 
            "前山忽涌月，始觉所见高。", 
            "颀然有远孙，载酒江湖敖。", 
            "胸中湛水镜，邂逅得所遭。", 
            "古月还相照，了不隔秋毫。", 
            "但怜露草湿，时复暮虫号。"
        ], 
        "title": "赠俞山月", 
        "type": "古风", 
        "yun": "豪"
    }, 
    {
        "author": "牟巘", 
        "era": "元", 
        "subtype": null, 
        "text": [
            "平生一寸心，神游梦华录。", 
            "喜君晚相遇，风景宛在目。", 
            "肯为此邦来，大是渠侬福。", 
            "我但饮若水，生意已俱复。", 
            "轧轧寒女手，何事嗟空轴。", 
            "欲去复停车，为尔两眉蹙。", 
            "犹是前叔度，五裤回馀燠。", 
            "千家万家喜，吾意始云足。", 
            "路稳驱车去，祖帐纷相属。", 
            "贺下不贺上，此语传古俗。", 
            "况携善颂归，亲舍喜可掬。", 
            "炰羔倾家酿，欢声动邻曲。", 
            "麾节愿早还，春风棠树绿。"
        ], 
        "title": "送唐同知", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "天圆如旋磨，万古几曾息。", 
            "日毂环之走，西坠俄东出。", 
            "圣贤法天运，所以长汲汲。", 
            "大禹生胼胝，孔弗遑煖席。", 
            "客寝何太康，人或规不及。", 
            "亦有功名者，斋内运甓百。", 
            "不放身暂閒，苦欲劳筋骨。", 
            "如何适安斋，燕处甘暇佚。", 
            "此斋匪侈丽，易安取容膝。", 
            "竹几对藜床，左右置书册。", 
            "有时值佳友，从容遂竟日。", 
            "体适任屈伸，意适任语默。", 
            "惟其适之安，适且忘吾适。", 
            "向来孤山老，保此踰耄耋。", 
            "以安遗子孙，此计固已得。", 
            "人生天地间，何事非吾职。", 
            "夜思昼所为，然后安可即。", 
            "况君抱修能，当念踵前业。", 
            "相期在万里，无从守一室。", 
            "精义以致用，龙蛇岂其蛰。"
        ], 
        "title": "适安斋", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "一宿蘧庐托，百事弁髦弃。", 
            "平生意何如，犹动沾沾喜。", 
            "我喜在丘壑，富贵非所睨。", 
            "况子好山居，泉甘野芳媚。", 
            "鹿门时上冢，了不慕城市。", 
            "或嫌人村远，知一未知二。", 
            "试看近市者，事夺纷梦寐。", 
            "正堕胶网中，辗转误身世。", 
            "举手谢逋客，士固各有志。", 
            "结习奈已深，坐上漫同异。", 
            "山空阴绿净，长日惟宜睡。", 
            "夜半呼僮奴，发火燃枯蒂。", 
            "满纸诗已成，文采一何丽。", 
            "墨池涨玄云，晴窗蔼微霨。", 
            "自子来此山，与山相昆弟。", 
            "又将三昧手，于焉小游戏。", 
            "向来蜀之日，往往召狺吠。", 
            "逌尔付一噱，千载息攘袂。", 
            "变灭今安在，但有山绕翠。", 
            "可怜七十翁，嬉遨尚童稚。", 
            "坐闻酒如川，留客烂漫醉。", 
            "亦思翩然去，芒屩踏初霁。", 
            "就林煨短茁，带泥落花蕊。", 
            "清绝恐无分，得已吾欲已。", 
            "那堪迫暮末，来日能馀几。", 
            "城外土馒头，区区诚过计。", 
            "卓哉荷插翁，旷达未可毁。"
        ], 
        "title": "次韵程晋辅", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "谁其持冰炭，晨夕闯我庭。", 
            "遥哉水帝后，乃有此宁馨。", 
            "不受百药镌，奈何顽且冥。", 
            "是时八月半，无云天正清。", 
            "居然作灾怪，流汗如翻瓶。", 
            "捕逐出八荒，弱步愁□□。", 
            "而子方寘酒，宾主更醉醒。", 
            "作诗调明月，顾兔下乞灵。", 
            "饮量闻小减，犹能吸南溟。", 
            "客疾扫已空，荡荡白云扃。", 
            "何必效渊明，苦问神影形。", 
            "吾生七望八，朏朒知几经。", 
            "不乐复奚为，羡子鬓未星。", 
            "何时定一来，眼中见鸾停。", 
            "软语到夜阑，发火烹中泠。", 
            "诵子新诗篇，我亦能静听。"
        ], 
        "title": "仲实示中秋诗甚恨不同此乐用韵一笑病中殊无思也", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "避暑如避虎，山林每逢旃。", 
            "谁知浩穰内，自有清静缘。", 
            "同来戴牟张，作计良亦贤。", 
            "是时正流汗，赤日行中天。", 
            "劳坐苦役役，何异烹炰煎。", 
            "居然得胜地，神观为爽然。", 
            "凉飙起珍簟，妙香汎琼篇。", 
            "坐客易生感，泉隐独谈玄。", 
            "静者躁之君，方寸湛其渊。", 
            "勿谓火胜月，此意谅默传。", 
            "我户隔珠庭，遥企玉真仙。", 
            "仙游虽云邈，肯逐大化迁。", 
            "曲池况未平，中多蒲与莲。", 
            "更有离离者，使我增愁涓。"
        ], 
        "title": "同赋开元宫避暑诗", 
        "type": "古风", 
        "yun": "先"
    }, 
    {
        "author": "牟巘", 
        "era": "元", 
        "subtype": null, 
        "text": [
            "空庭两犀株，吹香满前轩。", 
            "颇疑顾虎头，幻此金粟繁。", 
            "或是乘鸾女，月窟分天根。", 
            "更与泻浩露，尽洗蜂蝶喧。", 
            "苦无好事者，为我载一尊。", 
            "而我子张子，古谊夙所敦。", 
            "肯将新诗句，到我罗雀门。", 
            "何殊小山赋，欲招楚客魂。", 
            "犀首累佩印，陋矣不足论。", 
            "老我罕出户，东墙甘曝暄。", 
            "应同花下醉，式副我愿言。"
        ], 
        "title": "次韵仲实秋夜", 
        "type": "古风", 
        "yun": "元"
    }, 
    {
        "author": "牟巘", 
        "era": "元", 
        "subtype": null, 
        "text": [
            "眉山钟神秀，翁季天下伟。", 
            "直到仲虎辈，奕奕殊未已。", 
            "家为文章家，百年兼两侍。", 
            "存翁名侍从，颐山古肤使。", 
            "秘书性具存，文脉益演迤。", 
            "前除罗玉树，乃复有令子。", 
            "超趋夐不群，老气压纨绮。", 
            "早岁瑟僩篇，短檠午夜几。", 
            "要渠绍编刬，教示正勤止。", 
            "家宝未轻出，吾侪方侧耳。", 
            "一朝著斑衣，束书事行李。", 
            "堂上白发翁，为尔颜色喜。", 
            "涛江日日静，酒酣可以起。", 
            "慈湖在何许，精庐屹其沚。", 
            "我欲鼓枻游，浩渺曷涯涘。", 
            "长风驾高浪，瞥忽可千里。", 
            "如此宁不超，踔厉前无比。", 
            "须知归宿处，其道元甚迩。", 
            "鲤庭尊所闻，固自有源委。", 
            "愿毋厌凡近，读书愈穷理。", 
            "修程与远业，亦从今日始。", 
            "合沓来众誉，烜赫继世美。", 
            "持以贻家尊，良足当甘旨。"
        ], 
        "title": "送家自昭长慈湖", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "谢公文物郡，山川如错绣。", 
            "转眼成萧瑟，富览宁复有。", 
            "自我识君子，再挹中屿秀。", 
            "卓荦妙言语，经术更兼茂。", 
            "早岁六典书，嘐嘐发孤咮。", 
            "春官失分寸，苦不入吾彀。", 
            "天意将有待，本郡烦客授。", 
            "乡人弟子行，月旦师友旧。", 
            "朝随贡篚入，莫处儒席右。", 
            "固知致远业，当时无近售。", 
            "多士皆景附，三道共辐辏。", 
            "而我初何心，高下随所就。", 
            "澹然守吾一，拥书坐清昼。", 
            "交帚谢俗物，冰雪凛怀袖。", 
            "独于吾辈人，倒屐惟恐后。", 
            "谁云一缝掖，不如雁门守。", 
            "好贤笃缁衣，同心蔼兰臭。", 
            "况乃诸老翁，夜艾耿残宿。", 
            "殷勤见尊礼，能使风俗厚。", 
            "颇怜世议隘，或用儒为诟。", 
            "元气须爱护，大体必争救。", 
            "诵言百僚上，大作万间覆。", 
            "君当自此升，儒蕴获尽究。", 
            "是为斯文福，岂弟神明祐。", 
            "平生闻人善，喜气如饙馏。", 
            "作诗继鲁頖，千岁俾眉寿。"
        ], 
        "title": "赠陈一斋", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "此君乃肯与人事，辩舌生风有竹山。", 
            "何似竹林惟痛饮，嗒然臧否两相閒。"
        ], 
        "title": "赠罗竹山术者 其一", 
        "type": "绝句", 
        "yun": "删"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "鱼须翠碧都抛却，重糈今居卜隐中。", 
            "门外有来能握粟，为渠满意说年丰。"
        ], 
        "title": "赠罗竹山术者 其二", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "靴纹纸帐稻畦衲，榾柮地垆煨芋供。", 
            "此是人间真富贵，莫将轻易许渠侬。"
        ], 
        "title": "赠罗竹山术者 其三", 
        "type": "绝句", 
        "yun": "冬"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "身似浮槎何足绊，家同堕甑不须看。", 
            "枉裁白发三千丈，可奈青泥八百盘。"
        ], 
        "title": "和陈无逸中秋风雨 其一", 
        "type": "绝句", 
        "yun": "寒"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "病攻我剧声摩垒，月避人深目眯糠。", 
            "一盏浊醪如许障，诸馀不容苦思量。"
        ], 
        "title": "和陈无逸中秋风雨 其二", 
        "type": "绝句", 
        "yun": "阳"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "常平旧法最为良，颇记中丞耿寿昌。", 
            "此意推行在人耳，肯教丰歉制低昂。"
        ], 
        "title": "饯高仁卿农丞奉使还北 其一", 
        "type": "绝句", 
        "yun": "阳"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "好农使者惯经常，归路西风水国凉。", 
            "但使人皆歌美稷，故应此即是甘棠。"
        ], 
        "title": "饯高仁卿农丞奉使还北 其二", 
        "type": "绝句", 
        "yun": "阳"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "别来五度见重阳，草草宾朋共此觞。", 
            "听得酒边新句子，可人风味故难忘。"
        ], 
        "title": "饯高仁卿农丞奉使还北 其三", 
        "type": "绝句", 
        "yun": "阳"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "装轻路稳好兼程，还向鹓班侣隽英。", 
            "自叶流根谁识此，老农摩腹送馀生。"
        ], 
        "title": "饯高仁卿农丞奉使还北 其四", 
        "type": "绝句", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "横出一枝谁与并，整青葱佩立多时。", 
            "窗明几净好风日，移向此中渠不知。"
        ], 
        "title": "舜举水仙梅五绝 其一", 
        "type": "绝句", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "檀晕金杯两擅奇，晚风并作一香吹。", 
            "此中毕竟同还别，付与司南鼻孔知。"
        ], 
        "title": "舜举水仙梅五绝 其二", 
        "type": "绝句", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "雪碗冰瓯荐茗时，萧然相与对幽姿。", 
            "一生肝胆何由俗，时有清风披拂之。"
        ], 
        "title": "舜举水仙梅五绝 其三", 
        "type": "绝句", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "当代涪翁有素评，此花雅合唤梅兄。", 
            "玉宸殿上重差次，可是诗人许与轻。"
        ], 
        "title": "舜举水仙梅五绝 其四", 
        "type": "绝句", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "老逋久共梅同住，好事谁令侑酒仙。", 
            "变化侯王等閒耳，不堪持到影香前。"
        ], 
        "title": "舜举水仙梅五绝 其五", 
        "type": "绝句", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "常得奚官剪拂齐，也思骧首一长嘶。", 
            "好随便面章台去，柳色如烟路不泥。"
        ], 
        "title": "舜举马", 
        "type": "绝句", 
        "yun": "齐"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "晚来江上鲤鱼风，十里青山一望中。", 
            "自是欲归人意急，等閒付与济川功。"
        ], 
        "title": "秋江晚渡图", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "觉来犹记旧仪型，趺坐无言月满庭。", 
            "毕竟是因还是想，不妨重举梦斋铭。"
        ], 
        "title": "梦会图（并叙） 其一", 
        "type": "绝句", 
        "yun": "青"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "洛僧加满九十五，也向香山画作图。", 
            "况是东坡曾嘱付，寿年多似手中珠。"
        ], 
        "title": "梦会图（并叙） 其二", 
        "type": "绝句", 
        "yun": "虞"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "一从鳌去波翻海，梦断蓬莱不可寻。", 
            "当日五云依约处，有人掩卷自微吟。"
        ], 
        "title": "题戚子云五云图", 
        "type": "绝句", 
        "yun": "侵"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "高哉千丈屹南端，路入层云欲到难。", 
            "试看幼舆岩石里，人间争似画图看。"
        ], 
        "title": "金南峰隐居图 其一", 
        "type": "绝句", 
        "yun": "寒"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "身在山中不见山，却因远看更孱颜。", 
            "煌煌三秀如堪采，拂石眠云未忍还。"
        ], 
        "title": "金南峰隐居图 其二", 
        "type": "绝句", 
        "yun": "删"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "苍凉初日破林霏，几度言归今得归。", 
            "兀兀篮舆续残梦，门前儿女挽人衣。"
        ], 
        "title": "四安道中所见 其一", 
        "type": "绝句", 
        "yun": "微"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "分明路入茶山去，唤起昏昏嗜睡翁。", 
            "共笑翁来已差晚，珍芽秀甲老秋风。"
        ], 
        "title": "四安道中所见 其二", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "一溪百折渡复渡，寻日如行纠篆中。", 
            "自叹劳生欲飞去，琴高借我赤鲩公。"
        ], 
        "title": "四安道中所见 其三", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "何事区区外谍光，五浆先馈岂其当。", 
            "尽渠争炀仍争席，物我而今已两忘。"
        ], 
        "title": "四安道中所见 其四", 
        "type": "绝句", 
        "yun": "阳"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "生怕秋虫稻把稀，腰镰争出傍晴辉。", 
            "尻高首下泥中鹤，啄得黄云尽始归。"
        ], 
        "title": "四安道中所见 其五", 
        "type": "绝句", 
        "yun": "微"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "狭路倾敧下涧隈，归牛忽带夕阳来。", 
            "狂遮瞪视浑无奈，凭仗谁人拽鼻回。"
        ], 
        "title": "四安道中所见 其六", 
        "type": "绝句", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "纷惹多岐意转猜，若为误向此中来。", 
            "平生不作穷途叹，途若穷时一笑回。"
        ], 
        "title": "四安道中所见 其七", 
        "type": "绝句", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "依约茅茨傍翠微，炊烟孤起半开扉。", 
            "早禾趁日连耞闹，老荚争风拍板飞。"
        ], 
        "title": "四安道中所见 其八", 
        "type": "绝句", 
        "yun": "微"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "木瓜已过折山来，黄帕封林未敢开。", 
            "想见白沙红照里，绣纹冷落见奇瑰。"
        ], 
        "title": "四安道中所见 其九", 
        "type": "绝句", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "千颗丰融怕日侵，楮生调护贵于金。", 
            "直须待折囊封了，方见冰霜一片心。"
        ], 
        "title": "四安道中所见 其十", 
        "type": "绝句", 
        "yun": "侵"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "薄酒三杯醉不成，雨敲疏瓦见分明。", 
            "破衾判作空阶滴，滴到乾时也解晴。"
        ], 
        "title": "四安道中所见 其十一", 
        "type": "绝句", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "听得荒鸡第一鸣，吹灯发火饭初成。", 
            "衣囊减尽浑无裌，又是萧萧带雨行。"
        ], 
        "title": "四安道中所见 其十二", 
        "type": "绝句", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "崎岖踏破布行缠，负米担盐似蚁缘。", 
            "为羡生涯随处足，五湖鲑菜范公船。"
        ], 
        "title": "四安道中所见 其十三", 
        "type": "绝句", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "人向长安渡口归，长安不见但云霏。", 
            "只应白鹭曾相识，船到前头更不飞。"
        ], 
        "title": "四安道中所见 其十四", 
        "type": "绝句", 
        "yun": "微"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "可是茅冈太无赖，苦要钱足刺船行。", 
            "却闻官路相将近，便觉山舆陡顿轻。"
        ], 
        "title": "四安道中所见 其十五", 
        "type": "绝句", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "千山过尽又行脚，惭愧道人看客勤。", 
            "裹得白云欲相赠，一瓯茶复白于云。"
        ], 
        "title": "四安道中所见 其十六", 
        "type": "绝句", 
        "yun": "文"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "斧斤不贷老根株，素节苍皮委路隅。", 
            "忆昨此中逃午暑，前知愧不及尧夫。"
        ], 
        "title": "四安道中所见 其十七", 
        "type": "绝句", 
        "yun": "虞"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "落落长松不许年，轮囷扳斡欲参天。", 
            "流肪已化为神物，枉损苍鳞亦可怜。"
        ], 
        "title": "四安道中所见 其十八", 
        "type": "绝句", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "姑溪小队带薰风，笳鼓欢迎鹤发翁。", 
            "三十九年成一梦，几多陈迹泪痕中。"
        ], 
        "title": "四安道中所见 其十九", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "每羡向平婚嫁了，恣游五岳可曾回。", 
            "也应未断尘缘在，依旧挑包入浙来。"
        ], 
        "title": "四安道中所见 其二十", 
        "type": "绝句", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "支离病骨倦泥行，拟向蓬窗睡到明。", 
            "绕鬓秋蚊故相恼，更求底物是亲情。"
        ], 
        "title": "四安道中所见 其二十一", 
        "type": "绝句", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "亭亭明月无人伴，一意孤行天地间。", 
            "怜我扁舟连夜发，肯分清影到苍湾。"
        ], 
        "title": "四安道中所见 其二十二", 
        "type": "绝句", 
        "yun": "删"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "中秋有约竟须归，未到家时月已随。", 
            "不合尽情看到晓，今宵杀漫雨垂垂。"
        ], 
        "title": "四安道中所见 其二十三", 
        "type": "绝句", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "儿能忍渴留佳酝，我亦开包得快梨。", 
            "自笑初无泥可洗，颓然还得醉如泥。"
        ], 
        "title": "四安道中所见 其二十四", 
        "type": "绝句", 
        "yun": "齐"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "归途拟向城中去，论旧翻惊人已非。", 
            "怅望敬亭烟雨外，平生漫说谢玄晖。"
        ], 
        "title": "四安道中所见 其二十五", 
        "type": "绝句", 
        "yun": "微"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "谏草诗篇好护持，又吟蜀井竹西诗。", 
            "携将高节堂前去，题作云苍也更奇。"
        ], 
        "title": "题罗御史诗", 
        "type": "绝句", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "圣道洋洋陋百家，就其浅矣咏其涯。", 
            "直须办取槎乘去，未许当年海若誇。"
        ], 
        "title": "丘咏涯", 
        "type": "绝句", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "坐叹冰轮吐复吞，长风忽为拂霾昏。", 
            "褰开万里无纤翳，到处人家月满轩。"
        ], 
        "title": "月轩", 
        "type": "绝句", 
        "yun": "元"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "老圆画里也藏机，云抹前山冻不飞。", 
            "寸许塔尖何处市，扁舟腊日访僧归。"
        ], 
        "title": "题择庵云山图", 
        "type": "绝句", 
        "yun": "微"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "春风小语记怀岷，二十年中臂屈伸。", 
            "白发遗民几人在，重来老鹤更精神。"
        ], 
        "title": "约家性存 其一", 
        "type": "绝句", 
        "yun": "真"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "萧条今尚有谁来，老尽荒庭一树梅。", 
            "多谢高情肯相过，冲寒自起扫苍苔。"
        ], 
        "title": "约家性存 其二", 
        "type": "绝句", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "说着琼台气塞胸，天教有子慰孤忠。", 
            "春秋为喜一经在，兄弟谁知异姓同。"
        ], 
        "title": "送李际可婺源学录 其一", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "乃祖当年洗日功，特书赖有紫阳翁。", 
            "此邦况是渊源地，好玩遗编振绪风。"
        ], 
        "title": "送李际可婺源学录 其二", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "春光一曲透霓屏，红锦绷中养不廷。", 
            "谁道青峰白雨点，开元宰相也渠听。"
        ], 
        "title": "羯鼓图", 
        "type": "绝句", 
        "yun": "青"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "玉殿何劳定等差，弟兄俱是老涪家。", 
            "季方也与新名字，免得人呼作玚花。"
        ], 
        "title": "山矾图", 
        "type": "绝句", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "飞锡曾闻五台去，云间瑞相是耶非。", 
            "峨眉清现更奇绝，万里白头吾未归。"
        ], 
        "title": "赠东皋讲师 其一", 
        "type": "绝句", 
        "yun": "微"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "东皋何事字无功，讲罢应知万法空。", 
            "时枕苕溪作归梦，临平一路藕花风。"
        ], 
        "title": "赠东皋讲师 其二", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "睢阳书院戚先生，纶也名孙侍从臣。", 
            "文物相传今几叶，又开讲席淑来人。"
        ], 
        "title": "送戚性传", 
        "type": "绝句", 
        "yun": "真"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "东野哭其子，难存百感身。", 
            "孤孙犹在抱，行路亦沾巾。", 
            "满目家园树，何时泪叶春。", 
            "诸生为执绋，良足化乡人。"
        ], 
        "title": "挽亲家孟从吾", 
        "type": "律诗", 
        "yun": "真"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "五十馀年事，都将作梦看。", 
            "早方磨铁砚，老遂葬桐棺。", 
            "蚁结途方戒，驹驰岁已阑。", 
            "山前一片石，读者为悲酸。"
        ], 
        "title": "挽岳君举", 
        "type": "律诗", 
        "yun": "寒"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "昔在仙都世，人称善士门。", 
            "丘山叹华屋，风雨长孤根。", 
            "鹤瘦空馀影，鸿冥更断魂。", 
            "植斋书万卷，喜有外孙存。"
        ], 
        "title": "挽姚景春", 
        "type": "律诗", 
        "yun": "元"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "苗裔真王后，仪型老监同。", 
            "庭惟参玉树，气未感秋蓬。", 
            "衣制先期具，舟藏半夜空。", 
            "故应芳懿在，位刻贲幽宫。"
        ], 
        "title": "挽赵碧兰母刘氏", 
        "type": "律诗", 
        "yun": "东"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "少日追杨晏，由来间气钟。", 
            "两科无近比，万里有奇逢。", 
            "正喜鳌扉重，俄惊鵩舍凶。", 
            "輤车方远税，已见若堂封。"
        ], 
        "title": "挽张师道 其一", 
        "type": "律诗", 
        "yun": "冬"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "在昔台州守，先人事分多。", 
            "通家能记忆，上冢每来过。", 
            "老我病未死，送君情奈何。", 
            "贤哉幸有子，健翮看云摩。"
        ], 
        "title": "挽张师道 其二", 
        "type": "律诗", 
        "yun": "歌"
    }, 
    {
        "author": "牟巘", 
        "era": "元", 
        "subtype": "五言律诗", 
        "text": [
            "奕世诗书味，端知积庆长。", 
            "于人不畦畛，为世作津梁。", 
            "肯助鲁修泮，能令齐发棠。", 
            "阴功天所相，食报在诸郎。"
        ], 
        "title": "挽唐学宾", 
        "type": "律诗", 
        "yun": "阳"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "白发红颜乌帽翁，年年从尔觅年丰。", 
            "争看汉诏来身畔，便觉豳诗在眼中。", 
            "且喜畦秧三日雨，莫愁花信几番风。", 
            "我今亦是惰游者，不稼而禾愧食功。"
        ], 
        "title": "劭农日漫成", 
        "type": "律诗", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "在昔前朝帝问颁，龙楼当日正承颜。", 
            "曾思参侑褒崇后，尧舜相传密勿间。", 
            "遹骏先猷昭若日，于皇吾道重于山。", 
            "老臣独抱乌号痛，不及临雍扈从班。"
        ], 
        "title": "景定甲子理宗尝以颜曾传道配飨下问词臣越咸淳丁卯昉以曾子子思升侑孔庭盖推本先意也先臣所被宸笔藏之私室会军学撤旧庙崇新阁愿得摹刻其上而某固未敢也府教张君遂诗以成之后之观者将有考于斯文谨用韵以谢 其一", 
        "type": "律诗", 
        "yun": "删"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "藻有嘉鱼首自颁，师儒乐育士欢颜。", 
            "宸奎恍若从天下，杰阁崇成不日间。", 
            "要识道原观泮水，坐令文物盛黔山。", 
            "熙明殿下槐龙舞，便合归陪讲读班。"
        ], 
        "title": "景定甲子理宗尝以颜曾传道配飨下问词臣越咸淳丁卯昉以曾子子思升侑孔庭盖推本先意也先臣所被宸笔藏之私室会军学撤旧庙崇新阁愿得摹刻其上而某固未敢也府教张君遂诗以成之后之观者将有考于斯文谨用韵以谢 其二", 
        "type": "律诗", 
        "yun": "删"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "道中何物不生焉，顷刻能开碧玉莲。", 
            "根脚好时花发越，源头活处水漪涟。", 
            "唤醒佛土从前梦，细绎陈诗最后篇。", 
            "霁月光风真洒落，千年此意后谁传。"
        ], 
        "title": "荷花辱于淫邪陷于老佛几千载自托根濂溪而后始得以其中通外直者侪于道而近世魏鹤山又推本周子之意取泽陂之诗所谓硕大且俨者归之君子焉明伦堂后新池骤著花教授遂见之诗且有取于周子香远之句寄兴远矣因次韵", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "占云日日问何如，物意焦卷重可吁。", 
            "微洒人皆忧未济，积诚我自愧中孚。", 
            "滂沱幸已符先兆，䆉稏行看穫上腴。", 
            "此事相关情正切，吾侪初岂事誇谀。"
        ], 
        "title": "和张教雨诗", 
        "type": "律诗", 
        "yun": "虞"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "圣世旁搜盛武宣，几人舍耒叹胝胼。", 
            "武成宜取二三策，稽古还誇数万言。", 
            "充栋此时唯恐后，著鞭他日竟谁先。", 
            "空筌相对真堪笑，半夜鱼龙已变迁。"
        ], 
        "title": "试院和李提管韵", 
        "type": "律诗", 
        "yun": null
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "鬓丝梅雪两鬖鬖，底事征车又指南。", 
            "自是曾游习蛙黾，不妨小住话鱼蚕。", 
            "掺袪中岁情良苦，秉耒平生分所甘。", 
            "若有书来访生死，白云多处是吾庵。"
        ], 
        "title": "无党为东冈赋远游余卧病空山闻而壮之和韵为别", 
        "type": "律诗", 
        "yun": "覃"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "涛波万木撼新秋，却笑茅庐似叶舟。", 
            "我但萧疏眠颍尾，君方矍铄向壶头。", 
            "早凉已喜无残暑，老别当须似壮游。", 
            "黄木扶胥最奇处，想留句子待浮洲。"
        ], 
        "title": "次韵无党留别", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "人物当今第一流，以花为屋玉为舟。", 
            "晓妆未许褰帏看，夜醉何妨秉烛游。", 
            "锦里宣华思旧梦，黄州定惠起新愁。", 
            "何如归伴徐公饮，稳结一巢花上头。"
        ], 
        "title": "和刘朔斋海棠", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "行尽千峰日未晡，斋馀扣槛唤红鱼。", 
            "百梁扶栋神输巧，一铎鸣檐乐出虚。", 
            "那得诗情陪岛可，但誇山色胜衡庐。", 
            "老禅趺坐浑无语，案上旁行几叶书。"
        ], 
        "title": "和善之寄游何道二山 其一", 
        "type": "律诗", 
        "yun": "鱼"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "两人相对说蚕丛，蒿稆堪嗟满故宫。", 
            "忽见画图如雪外，不知身世此山中。", 
            "馀生才寓一稊米，独往殊欣六尺篷。", 
            "寄得诗来何处觅，南湖蒲稗没凫翁。"
        ], 
        "title": "和善之寄游何道二山 其二", 
        "type": "律诗", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "一别丰仪十载间，新春再见为开颜。", 
            "鸡林传去诗如锦，龙节归来鬓未斑。", 
            "白日丝纶端可待，平分风月早须还。", 
            "此行已满英雄彀，同上烟霞紫禁班。"
        ], 
        "title": "送李仲宾同知", 
        "type": "律诗", 
        "yun": "删"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "闻汝相随入翠微，归时晚色已凄迷。", 
            "樱桃为喜筠笼重，燕子休嫌茅屋低。", 
            "我老恐妨儿辈乐，新诗欲继古人题。", 
            "年高自觉摧颓甚，送客何嫌过虎溪。"
        ], 
        "title": "七儿应复同客饮樱桃园摘新归以遗亲用其诗韵识所感 其一", 
        "type": "律诗", 
        "yun": "齐"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "尚记当年荐寝园，百官分赐荷恩渊。", 
            "带青丝笼空馀梦，搔白头人苦不欢。", 
            "诗老誇称作崖蜜，野翁惊看泻银盘。", 
            "南山见说红千树，鸟雀儿童任入阑。"
        ], 
        "title": "七儿应复同客饮樱桃园摘新归以遗亲用其诗韵识所感 其二", 
        "type": "律诗", 
        "yun": null
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "共惜馀春赋式微，莫教当饭失苗藜。", 
            "行行直度南云北，得得还寻东院西。", 
            "白发已应随日长，黄鹂更与尽情啼。", 
            "试哦小雨轻埃句，绝胜前村滑滑泥。"
        ], 
        "title": "次韵王寅甫", 
        "type": "律诗", 
        "yun": "齐"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "扬鸾设醴奏丝桐，九日台头咏渚鸿。", 
            "宣远风情虽旷代，渊明霜气直横空。", 
            "卧龙自命初非过，戏马当时未足雄。", 
            "莫笑东篱太岑寂，南山长在醉醒中。"
        ], 
        "title": "和陈无逸九日 其一", 
        "type": "律诗", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "万事真成一缪悠，西风节物若为酬。", 
            "鸿饥未觉他乡远，菊老谁同此日愁。", 
            "已洗眵昏看白眼，更扶衰病费丹头。", 
            "吟情笑我今何似，废笕寒泉涩不流。"
        ], 
        "title": "和陈无逸九日 其二", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "曾驱海若傲波臣，底事年来苦乞身。", 
            "径为莼鲈称退掾，要将蓑笠伴玄真。", 
            "流空素月光难掩，过雨青山老更新。", 
            "祇恐未应閒袖手，盐梅鼎饪正须人。"
        ], 
        "title": "和张老山辞免运同", 
        "type": "律诗", 
        "yun": "真"
    }, 
    {
        "author": "何中", 
        "era": "元", 
        "subtype": null, 
        "text": [
            "车碌碌，车上行人雪中宿。", 
            "三更驱驴声陆续，顿憾肝肠眩心目。", 
            "霜棱飞刀风激镞，荒邮无烟抱空腹。", 
            "橐驼不收马成簇，暗里低心避群牧。", 
            "望断海光上东旭，木末天低星煜煜。"
        ], 
        "title": "车碌碌", 
        "type": "古风", 
        "yun": "屋"
    }, 
    {
        "author": "何中", 
        "era": "元", 
        "subtype": null, 
        "text": [
            "东风吹船行，西风留船住。", 
            "髼松黄头郎，作底使风去。", 
            "芦篷两扇当江开，船船相趁风初回。", 
            "龙渊烟气隔洲失，宣化山光随棹来。", 
            "潮头又上推船走，一时便过新河口。", 
            "两人胜负篷底棋，船行迟速人不知。", 
            "黄头郎，稳扶柁，信风宿。", 
            "大信肉色花枝红，采石酒波春水绿。"
        ], 
        "title": "龙湾阻风次日舟人必行解舟风回喜赋", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "长风沙，酒旗斜。", 
            "风沙有情留郎住，劝郎莫向前江去。", 
            "前江去，转风波。", 
            "牛渚圻边须过得，皇天荡里奈郎何。", 
            "郎船但系门前柳，唱曲好歌劝郎酒。", 
            "与郎不是平生亲，怜郎却愿郎长久。", 
            "郎今必去当何为，教郎解有思人时。"
        ], 
        "title": "长风沙", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "山碅碅，石确确，一滩翻下一滩恶。", 
            "青衫黄帽扶招竿，铦锋如戟波心攒。", 
            "打桨失手能荡过，扶竿失眼船随破。", 
            "三山城中女如花，高楼酒贱多鱼虾。", 
            "荔支林中寻屋住，上滩难转莫归去。"
        ], 
        "title": "山碅碅", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "怡山东麓堂静深，欲寻真景真难寻。", 
            "华钟时发贞明韵，秀木递悬天监阴。", 
            "天风飂飂吹余发，戏绾幽藤作条脱。", 
            "骑凤箫惊乌石云，降龙剑照古山月。", 
            "丹炉药灶长周旋，六时采撷三芝鲜。", 
            "蓬莱书札失幽约，几度归潮深碧烟。"
        ], 
        "title": "冲虚宫景真堂", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "了娘囝，西禅寺里粥鼓鸣。", 
            "殿前殿后荔支密，叶落当扫草久生。", 
            "衣裙洁峭苕锄轻，戏将苔石閒敲铿。", 
            "廊阴同伴笑相谑，话字难通知有情。", 
            "绀园花香日易晚，行童迟打昏钟声。"
        ], 
        "title": "了娘囝", 
        "type": "古风", 
        "yun": "庚"
    }, 
    {
        "author": "何中", 
        "era": "元", 
        "subtype": null, 
        "text": [
            "厓欲脱，峰欲飞。", 
            "水洒洒，烟熹熹。", 
            "石间老树不老色，翳萝悬阴石入黑。", 
            "调琴未了趣观泉，十处奇踪日相迫。", 
            "紫虚万里丹霞开，直上倒景之高台。", 
            "佳云好花满嵩少，仙友为我今归来。", 
            "莫嫌登山脚，曾踏东都路。", 
            "姚崇宋璟可人故，不然岂肯容易出山去。"
        ], 
        "title": "题卢鸿十志图", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "拟岘台，山如杯，树如苔。", 
            "台前东风花乱开，流云藏雨花间来。", 
            "花根得雨新绿催，花枝随雨成香泥。", 
            "神工鞭策不停手，七尺容形争好丑。", 
            "桐林领头木香酒，百钱一盏当酤否？"
        ], 
        "title": "拟岘台", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "壁带悬素琴，冲牙起瑶林。", 
            "月寒文甃百虫语，帘外桂花香雪深。", 
            "绣茵暗辍双龙枕，纹笥密收团凤锦。", 
            "西邻少妇少齐眉，宝帐芙蓉携醉归。", 
            "独自佳期长是误，璿霜欲下雁惊飞。"
        ], 
        "title": "古秋夜长晴雨二首 其一", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "雪浪流碧虚，雨花散前除。", 
            "西风红叶石栏曲，尽并寒声归绮疏。", 
            "回文读罢双蛾敛，城上啼乌稀漏点。", 
            "东家娇小乍迎郎，沈水银篝残晚妆。", 
            "灯里镜台閒自照，红颜相似夜偏长。"
        ], 
        "title": "古秋夜长晴雨二首 其二", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "游乐之溪清可沿，天风剡剡山盘盘。", 
            "愈行愈深愈幽邃，疑有仙者栖神丹。", 
            "樛木怪藤鸟鸣答，绿潭青壁龙嬉蟠。", 
            "徘徊赏爱不能已，步步驻目摇荒寒。", 
            "寒云平凝帟帷妥，急霰乱下珠玑完。", 
            "忽而两厓苍苍散花雪，板桥石路浮霎乾。", 
            "交迎密扑迷欲眩，怯下疑高行自难。", 
            "凭涧茅房所居雅，叩门烟火相依安。", 
            "澄渟夜气造宁极，婴冒晓冻追殊观。", 
            "忍触珑璁纵健踏，喜聆环朗藏鸣湍。", 
            "垂蕤不动偃杉竹，悬柱偶脱争岩峦。", 
            "前源未穷取危磴，直上百折陵巑岏。", 
            "新爪痕痕过饥虎，高翰叶叶游飞鸾。", 
            "□然独立倚霄汉，波涛翻海镕银宽。", 
            "双瞳四彻洞万境，肯与尘界循忧端。", 
            "蹇余看雪知几处？何如此时望仙峰上看。", 
            "仙之人兮来不来，浩浩元气与我同朝餐。"
        ], 
        "title": "雪中度崇仁望仙峰", 
        "type": "古风", 
        "yun": "寒"
    }, 
    {
        "author": "何中", 
        "era": "元", 
        "subtype": null, 
        "text": [
            "秋野肃肃，秋草萋萋，天空雁度呼鹰时。", 
            "一马前行四马随，前者回顾相指挥。", 
            "最后两人俱下马，一人拱手俯听之，一人挐獐毛色肥。", 
            "角弓在韬箭在房，人马意态何迟迟？", 
            "知从底处射猎归，莫是营州少年并州儿。", 
            "閒中貌此知为谁，笔力精劲妙莫窥。", 
            "我疑此画有似汲冢古书出，蠹简残逸有缺遗。", 
            "不须完足自可宝，古人日远何由追？", 
            "呜呼古人日远何由追。"
        ], 
        "title": "题五马猎归图", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "南园花，南园花，白于雪，红于霞。", 
            "深处定有仙人家，花阴乱驻七香车。", 
            "山香尽舞花不老，花艳直上摇金鸦。", 
            "琼膏一吸香入骨，醉呵金鸦不令斜。", 
            "南园竹，南园竹，寒于冰，绿于玉。", 
            "割得何天土一丘，炎官虽炎谁敢酷。", 
            "天山太古雪皎皎，蓬莱绝境风萧萧。", 
            "白鹤翻空啼一声，下占清阴对棋局。", 
            "君不见古南园，锦茵红皱琵琶弦，珊瑚碧树沈水烟。", 
            "嘉宾列坐鼓咽咽，白石诗句吟成编，放翁记文笔如椽。", 
            "挟策博塞若为贤，抚掌一笑睨青天。", 
            "不如花竹之间汲清泉，且取粟粒香芽煎。"
        ], 
        "title": "黄氏南园歌", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "卢鸿十志看不足，爱雪贪行雪相逐。", 
            "晴风吹散圯山寒，三十六陂水初绿。", 
            "黄洲挐得罩篷船，松筠缭绕烟成渊。", 
            "陂声叠下滩声恶，鲍照却歌《行路难》。"
        ], 
        "title": "由宝塘舟行至临汝", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "龙雾洲，水油油，中有驿驰南越舟。", 
            "庾岭瘴天云不收，直到海边天尽头。", 
            "天尽头，海茫茫，金珠璀粲平斗量。", 
            "鸿毛性命此难忘，槛车何事招巫阳。", 
            "不如回雁峰前雁，雁门旧侣年年见。"
        ], 
        "title": "龙雾洲（时大王有南行者）", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "东方风回春山道，趁暖行歌霁华早。", 
            "溪源露歇逢药苗，石径烟轻掇芝草。", 
            "红英洒地燕将乳，绿树添阴莺未老。", 
            "入笿鱼虾朝赴馔，顷筐笋蕨夕供芼。", 
            "山中之乐谁得知？我独知之来何为！", 
            "水竹沙头閒检校，村村箫鼓太平时。"
        ], 
        "title": "山中乐效欧阳公四首 其一", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "堤柳绿摇新罨画，石榴红摺娇裙衩。", 
            "莲荡风閒翡翠敧，菱塘雨定鸳鸯下。", 
            "溪女浣纱朝出村，行官饮水暮归舍。", 
            "瓦瓶手挈隔年醅，石下坐围明月夜。", 
            "山中之乐谁得知？我独知之来何为！", 
            "空里乌蟾飞影过，桑麻课效胜书帷。"
        ], 
        "title": "山中乐效欧阳公四首 其二", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "空山一夜生新雨，凉起赏心千万绪。", 
            "扇团自守不依人，桐叶知几寻脱路。", 
            "隔陇笑谈杂樵牧，临流宾从惟鸥鹭。", 
            "旋庖芦菔美胜酥，精淅新粳香满户。", 
            "山中之乐谁得知？我独知之来何为！", 
            "青林红树人烟湿，护得金橙密处垂。"
        ], 
        "title": "山中乐效欧阳公四首 其三", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "千花重作阳春节，野杏山桃随处发。", 
            "莫思前度看花谁，已见新坟芳草歇。", 
            "穆山山下数湾月，华山山厓千丈雪。", 
            "幽人独在雪月中，要与梅花成四绝。", 
            "山中之乐谁得知？我独知之来何为！", 
            "除却山家新腊酝，世间无事可相宜。"
        ], 
        "title": "山中乐效欧阳公四首 其四", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "池上风雨来，柴扉人迹绝。", 
            "隔水烟气生，林峰半明灭。", 
            "蛤吠秋草深，鱼惊晚荷折。", 
            "孤坐倚匡床，微红隐天末。"
        ], 
        "title": "风雨", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "空庭山色重，积此松桂阴。", 
            "微风从何来，一鸟惊前林。", 
            "清心有密契，幽听得远音。", 
            "寒灯照孤馆，岁晏夜偏深。"
        ], 
        "title": "次韵宁志道表氏偕庵夜兴", 
        "type": "古风", 
        "yun": "侵"
    }, 
    {
        "author": "何中", 
        "era": "元", 
        "subtype": null, 
        "text": [
            "风萦萦，雨霏霏。", 
            "寒轻新柳润，春到落梅稀。", 
            "筠篮入市买红烛，烟火松林人醉归。"
        ], 
        "title": "除夜", 
        "type": "古风", 
        "yun": "微"
    }, 
    {
        "author": "何中", 
        "era": "元", 
        "subtype": null, 
        "text": [
            "客携数尺纸，手展墨色鲜。", 
            "江梅发疏花，萧然瞰清川。", 
            "淡月挂寒枝，孤幽弄芳妍。", 
            "岂非立凋后，或是标春先。", 
            "日月相往还，何用悲岁年。", 
            "此花于兹时，好脩乃独贤。", 
            "处士穷幽居，羁臣怀左迁。", 
            "裁诗孤山雪，拥屩罗浮烟。", 
            "我今亦何恨，仰视空青天。", 
            "世俗不贵真，共把墨粉传。", 
            "玄帝虽令严，此花不俱玄。", 
            "子何幻素质，物性亦复然。", 
            "梦中如闻香，残更悟醉眠。"
        ], 
        "title": "墨梅", 
        "type": "古风", 
        "yun": "先"
    }, 
    {
        "author": "何中", 
        "era": "元", 
        "subtype": null, 
        "text": [
            "欲捐世间忧，径寻林下寺。", 
            "古松工听法，幽鸟静通慧。", 
            "钟传靖国声，苔识先朝事。", 
            "山僮侦茶候，道人玩香穟。", 
            "回看争夺区，始了西来意。", 
            "无生安得灭，有患非所致。", 
            "金仙一何高，淡然无可累。", 
            "茫茫圹大劫，幽草供深翠。", 
            "出门见东村，孤吹随风驶。", 
            "前林众木奇，醲薰隐幽桂。", 
            "飘扬满虚空，狂逐浩无际。", 
            "冥参超欲仙，持玩倏已逝。"
        ], 
        "title": "游烧香寺于道傍折桂而归遂赋", 
        "type": "古风", 
        "yun": null
    }, 
    {
        "author": "江垕", 
        "era": "元", 
        "subtype": null, 
        "text": [
            "黄云黯将暮，白日寒无晖。", 
            "送客度河梁，惆怅难别离。", 
            "代马虽善行，按辔姑迟迟。", 
            "初心孰予察，后罪甘诛夷。", 
            "君老既堪去，我及无家归。", 
            "阳春满皇都，长负平生期。"
        ], 
        "title": "李陵泣别图", 
        "type": "古风", 
        "yun": null
    }, 
    {
        "author": "江中称", 
        "era": "元", 
        "subtype": "七言律诗", 
        "text": [
            "梅花满树雪晴初，短发经秋不奈梳。", 
            "匣拂绿尘看古剑，朱研清露勘残书。", 
            "霜寒楚岫猿声远，月冷秦关雁影疏。", 
            "却忆道人无一事，紫云深处好楼居。"
        ], 
        "title": "寄道士甘益谦", 
        "type": "律诗", 
        "yun": "鱼"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "虚闻将帅拥彤戈，勇锐谁如马伏波。", 
            "几处烽烟连夜急，四郊风雨向秋多。", 
            "最怜绝汉歌《黄鹄》，却怪长安餍紫驼。", 
            "俯仰乾坤增感慨，悠悠身世定如何。"
        ], 
        "title": "有所思", 
        "type": "乐府曲辞", 
        "yun": "歌"
    }, 
    {
        "author": "朱德润", 
        "era": "元", 
        "subtype": null, 
        "text": [
            "天寒欲晴犹雨，晓色将明未明。", 
            "万里碧云平野，一林落叶无声。"
        ], 
        "title": "晓晴", 
        "type": "六言诗", 
        "yun": "庚"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "湘管娟娟弱凤翎。", 
            "霜毫楚楚醉猩英。", 
            "就中心早可人情。", 
            "渐老江淹无好梦，输他年少意纵横。", 
            "只堪閒写换鹅经。"
        ], 
        "title": "浣溪沙 谢张鲁瞻惠纸笔和来韵", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "鲲鹏已向天池徙。瀺灂凡曹争几水。", 
            "莫信鼓风雷。俱堪作鲙材。", 
            "轻舠风送捷。触网黄金裂。", 
            "谁谓我非鱼。我知鱼不如。"
        ], 
        "title": "菩萨蛮 乌洋观鱼", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "青衫结发聚秋萤。", 
            "三馆早蜚英。", 
            "出为主宗盟。", 
            "总祖述、吾家考亭。", 
            "相逢台下，卧看秋雁，一笑暮潮平。", 
            "驿路柳青青。", 
            "问底事、春风世情。"
        ], 
        "title": "太常引 送乐清宗晦山长陈辅贤", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "广寒折得桂枝回。", 
            "嫫母惜多才。", 
            "九重春色锦江来。", 
            "齐劝九霞杯。", 
            "玉堂有客移宫羽，歌词丽、总是诗材。", 
            "我惭弱水隔蓬莱。", 
            "几许碧桃开。"
        ], 
        "title": "月中行 追补泰轩录事母夫人寿", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "远脉通蛟穴，清泠泻翠苔。", 
            "砖炉相对竹房开。", 
            "容我笼头纱帽、白云堆。", 
            "碧涩中𤃩雪，金沙二月雷。", 
            "缶罂千里走黄埃。", 
            "嗟尔苍生亿万、堕颠崖。"
        ], 
        "title": "南柯子 龙门汲雪", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "凉影下青鸾。", 
            "晴空泻素盘。", 
            "漾玉壶、千顷多宽。", 
            "老桂散香风露净，霜兔莹、骨毛寒。", 
            "老子倚栏干。", 
            "不辞终夜看。", 
            "有谁人、共此清欢。", 
            "为问姮娥今与古，能几见、正端端。"
        ], 
        "title": "唐多令 中秋", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "挺挺双清临净练。", 
            "羽佩飞来，颇觉游情倦。", 
            "獭髓新痕开半面。", 
            "前时一似湘皋见。", 
            "流水回云春不艳。", 
            "怕有生香，引得蜂儿健。", 
            "净几明窗斜日转。", 
            "如今不许幽兰占。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "嫩冰池沼。", 
            "泽国寒初峭。", 
            "梅乍坼，春才早。", 
            "朱门歌管矗，绣阁沉烟袅。", 
            "欢宴处，神仙一夜离蓬岛。", 
            "九十过头了。", 
            "百岁看看到。", 
            "须听取，千年调。", 
            "人誇嫫母妍，我觉彭篯少。", 
            "强健在，看儿历遍中书考。"
        ], 
        "title": "千秋岁 寿王推官母九十一是日小寒节", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "人生八十，是世间中寿。", 
            "七十由来古稀有。", 
            "况君侯，已树开国殊勋，曾异数，周鲁瞻前拜后。", 
            "玉麟分上瑞，千里传欢，鸾诰金花烂晴昼。", 
            "象服照青春，秋香荐，北堂卮酒。", 
            "问阿母西池底时来，试为数蟠桃，几番开否。"
        ], 
        "title": "洞仙歌 庆张闾总管母八十", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "兰室馀香蕴。", 
            "射雀屏深清昼永。", 
            "红旌微动，帘展浪花移暝。", 
            "重碧先拈翡翠杯，戏綵低窣鸳鸯锦。", 
            "人在蕊宫，春生蓬境。", 
            "尽说而翁少颖。", 
            "记得遗环故时井。", 
            "而今犹自风流，朱颜绿鬓。", 
            "百年应惜铜仙在，九里争传清河润。", 
            "山兮寿兮，以仁能静。"
        ], 
        "title": "鱼游春水 寿徐仁静其婿乐鲁常", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "津亭柳色，正舞翠毵毵，乱侵歌袖。", 
            "骊驹送酒。", 
            "竞东门祖席，宾僚勋旧。", 
            "白发青衫，愁绝风流去后。", 
            "黯回首。", 
            "但梦绕藩垣，帘影清昼。", 
            "遗爱曾未久。", 
            "闻里役均输，力排豪右。", 
            "喧传万口。", 
            "道调元赞化，是经纶手。", 
            "鼎铉虚贤，分内功名信有。", 
            "事非偶。", 
            "看金瓯、姓名还又。"
        ], 
        "title": "扫花游 送人", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "綵笔传歌，青衫提剑，幕中谁似风流。", 
            "使檄联芳，宾筵接武，后尘每继清游。", 
            "晓云春梦，试回首、星霜再周。", 
            "仙曹书满，荐剡交推，一鹗横秋。", 
            "扁舟乍可夷犹。", 
            "一镜平湖，数点轻鸥。", 
            "醉客疏狂，骚翁豪放，二公同是朋俦。", 
            "仕而犹隐，料出处、胸中已筹。", 
            "故山虽好，未许归来，一赋休休。"
        ], 
        "title": "庆宫春 送袁仲野归绍兴", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "风鹤翩跹，记昨梦、天锡九龄。", 
            "从头数、再周甲子，屈指天星。", 
            "上界仙人足官府，人间岁月自峥嵘。", 
            "庆明时、生甫又生申，维岳灵。", 
            "珠盈掌，金满籯。", 
            "浮瑞𪄠，啭春莺。", 
            "是乃翁阴德，心事分明。", 
            "笔下万言多活国，胸中三尺久持衡。", 
            "慰来苏、为雨福苍生，腾颂声。"
        ], 
        "title": "满江红 寿推官焦元播庆六十", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "弹铗归来，更谁叹、有鱼无肉。", 
            "念良夜，向阑相对，旧欢难续。", 
            "一夕乍寒秋枕梦，十年重剪西窗烛。", 
            "算人生，得意待何时，蕉隍鹿。", 
            "樽有酒，妻堪熟。", 
            "书插架，儿能读。", 
            "傍虚檐翠云低亚，万竿如束。", 
            "数点苍山遥入户，半篙春水斜穿屋。", 
            "便门前，车马寂无人，从教俗。"
        ], 
        "title": "满江红", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "梅与月兮，问雪香秋影，几度黄昏。", 
            "相逢惊诧，涴尽京洛缁尘。", 
            "空山耿耿，镇无言、色笑相亲。", 
            "应顿悟、风前笛里，三生石上精魂。", 
            "一自心盟重订，便神交契合，随寓吾真。", 
            "萧然水边林下，炯清辉、冠玉美丰神。", 
            "应酷似，家传清白，正献前身。"
        ], 
        "title": "汉宫春 赋吕子敬梅斋月", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "向青汜坊底午桥边，新买屋三间。", 
            "有嘉蔬半席，修篁数个，分占宽閒。", 
            "著取层梯直上，阑楯出高寒。", 
            "不见终南径，惟有西山。", 
            "门外红尘似海，待抽手版，同拟君看。", 
            "对熏炉茗椀，扪虱纵雄谭。", 
            "笑当年、多情王粲，赋终非吾土，泪空弹。", 
            "任俗子、卧之楼下，那许跻攀。"
        ], 
        "title": "八声甘州 题西山爽气楼", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "剪水飞花，裁冰作絮，龙宫不管严寒。", 
            "斜侵风帽，吟鬓忽衰残。", 
            "谁念梁园倦客，黄金尽、作赋才悭。", 
            "飘流久，寒欺敝褐，犹事马蹄间。", 
            "儿时曾纵猎，呼鹰野外，落雁云端。", 
            "猛呼酒，霜鞲湿遍红鸳。", 
            "倚马酣歌秦妓，紫貂暖、不上裘船。", 
            "今迟暮，翩翩孤剑，寂寞渡桑乾。"
        ], 
        "title": "满庭芳 和赵仲敬咏雪 其一", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "寒压衾绸，光摇书幌，夜深香梦初残。", 
            "细听窗户，簌簌响春蚕。", 
            "风劲时时堕砌，分明认、山溜潺湲。", 
            "呼童起，疏梅耐冷，修竹报平安。", 
            "晓来拥被看，閒庭舞鹤，古瓦迷鸾。", 
            "待戏挽银河，飞步天坛。", 
            "秪恐琼楼玉宇，最高处、无限清寒。", 
            "凭君问，九关虎豹，香案五云间。"
        ], 
        "title": "满庭芳 和赵仲敬咏雪 其二", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "榾㭾炉寒，梅花帐矮，篝灯愁坐更残。", 
            "欲眠还起，身已怯吴蚕。", 
            "夜静珊珊入竹，依稀听、石上清湲。", 
            "遥知道，东皇赋瑞，和气满长安。", 
            "明廷多俊彦，清班振鹭，健笔翔鸾。", 
            "笑儿女才卑，空占唫坛。", 
            "奇绝邹枚赋咏，玉蜍冷、宫袖呵寒。", 
            "君知否，玉堂清近，终不似人间。"
        ], 
        "title": "满庭芳 和赵仲敬咏雪 其三", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "碧玉横陈，黄金细屑，天然画堂风景。", 
            "古月浮香，冷风度曲，不许一尘侵近。", 
            "沉沉永夜，漾水色窗轩秋净。", 
            "如识岩前气韵，端知岁寒心性。", 
            "繁华漫誇红紫，颜色直宜相并。", 
            "纵有交承梅菊，也应推逊。", 
            "自是蟾宫仙种，尽消得、婵娟伴清影。", 
            "为乞姮娥，云阶鹫岭。"
        ], 
        "title": "天香 寿桂金堂竹泉总管", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "瀼瀼微露，熏骨浓芳，清暑绝点珠玑。", 
            "不梦风寒，繁艳自有冰肌。", 
            "尽任蛮烟瘴雨，向炎洲、偷换朱衣。", 
            "情缘短、绝无芳梦，飞度江陑。", 
            "犹记传来纤手，蔼香名三日，赏遍吴姬。", 
            "纵使馨儿妖丽，谁与心期。", 
            "伤情坠楼恩重，忍尘沙、玉瘗珠遗。", 
            "馀韵在，返清魂、环佩夜归。"
        ], 
        "title": "声声慢 赋柑花", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "晓渡呼云，秋山访雁，吟情先趁乡梦。", 
            "暖风轻约行尘，草色一川翠涌。", 
            "元戎小队，隘紫陌、簪缨光动。", 
            "看碧油沙际，陈兵玉勒，柳边飞鞚。", 
            "陪密幄、折冲需用。", 
            "赞上幕、典刑增重。", 
            "发硎初试，牛刀储才，正须药笼。", 
            "清时异数，有天外、好风吹送。", 
            "想驿亭、筹笔风流，应忆剪灯曾共。"
        ], 
        "title": "东风第一枝 送人", 
        "type": "词", 
        "yun": null
    }, 
    {
        "author": "朱得先", 
        "era": "元", 
        "subtype": null, 
        "text": [
            "戴星问俗千村曙，耕雨关山百里春。"
        ], 
        "title": "句", 
        "type": "句", 
        "yun": "真"
    }, 
    {
        "author": "朱彬", 
        "era": "元", 
        "subtype": null, 
        "text": [
            "南北峰高作镜台，十里湖光如镜开。", 
            "行人有心都照见，劝郎肝胆莫相猜。"
        ], 
        "title": "和西湖竹枝词二首 其一", 
        "type": "词", 
        "yun": null
    }, 
    {
        "author": "朱彬", 
        "era": "元", 
        "subtype": null, 
        "text": [
            "湖水东来日欲西，兰苕参差那得齐？", 
            "苏公堤边人荡桨，吴山树头鸦欲栖。"
        ], 
        "title": "和西湖竹枝词二首 其二", 
        "type": "词", 
        "yun": "齐"
    }, 
    {
        "author": "牟巘", 
        "era": "元", 
        "subtype": null, 
        "text": [
            "君本邺中士，行向建业去。", 
            "故都多感慨，尽在登临处。", 
            "乃心所师仰，当年上元簿。", 
            "闭门玩微言，春风会归趣。"
        ], 
        "title": "送王仲明（周本作敏）长明道", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "自还吴兴居，头童而齿豁。", 
            "信意时出教，所览深以廓。", 
            "何山在何许，细路穿木末。", 
            "跻攀不惮劳，历历见郛郭。", 
            "晴岚堆紫翠，正在吾屋角。", 
            "世事苦坌并，我但专一壑。", 
            "嗟彼竞利者，为计自各各。", 
            "缅怀安定公，雅合居台阁。", 
            "平生惟自道，未有轻造脚。", 
            "朅从海陵来，姑苏亦暂泊。", 
            "湖学得公重，学子有攸托。", 
            "南园庆历间，六老曾会酌。", 
            "当年马太守，高谊谁能若。", 
            "直卿为之记，文字诚磊落。", 
            "厥今同姓侯，胸次有活著。", 
            "长篇俄写就，传写腕欲脱。", 
            "昨闻上湖坟，寒色正错莫。", 
            "樵木不为禁，宰树叹濯濯。", 
            "新祠已卜龟，华表伫立鹤。", 
            "神游倘来下，旷达离尘缚。"
        ], 
        "title": "和马侯游何山", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "吾友邓善之，从游多佳士。", 
            "其间最妙龄，英英有吕子。", 
            "虚中风寒处，子独钟秀美。", 
            "忆昨初过我，丰度如冰峙。", 
            "不肯逐利名，惟耽玩文史。", 
            "闭门肆探讨，往往穷日晷。", 
            "刻意逗幽深，飞辨摘讹记。", 
            "我欲浚其源，融液会众理。", 
            "何事遽索去，明发事行李。", 
            "八咏须恣游，三山亦甚邃。", 
            "人生著綵衣，侍官真乐只。", 
            "行当拜家庆，亲颜为渠喜。", 
            "非复旧阿蒙，有子能如此。", 
            "便可置膝下，家室勿轻视。"
        ], 
        "title": "送吕锡入闽省觐", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "建武重名节，狂奴态犹故。", 
            "客星复何事，一夕感乾度。", 
            "风声激末造，骈首死党锢。", 
            "而五百里内，乃有贤人聚。", 
            "行行望德星，高阳里中去。", 
            "德隆则星晷，时网不足与。", 
            "元气之所全，政在簪盍处。", 
            "乃知忠贤类，天每下其顾。", 
            "二老甘隐沦，四海起尊慕。", 
            "有如子孙行，已是廊庙具。", 
            "深期任世道，相期扶国步。", 
            "皇路方险岩，倾辀当急赴。", 
            "赤手徒捧块，讵障奔流怒。", 
            "濡迹本救时，其忍诿诸数。", 
            "事盖有至难，竟乖天所付。", 
            "汝南榜堂皇，考亭绘缣素。", 
            "室有聚星事，四远竞传布。", 
            "老眼苦昏暗，见画如隔雾。", 
            "卷还坐太息，冰炭扰百虑。"
        ], 
        "title": "聚星堂", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "高堂有寿母，黄发映儿齿。", 
            "天方畀修龄，康宁燕多祉。", 
            "怡然人子心，何物堪伦比。", 
            "和气为愉色，皆自深爱始。", 
            "郁穆涵春风，融怡妙天理。", 
            "此是谓至乐，乐则焉可已。", 
            "再拜为献言，忠养极娱侍。", 
            "随时换轻煖，每侍进修瀡。", 
            "初非假外内，至乐皆在此。", 
            "况能以志养，先意而承旨。", 
            "蚶鲊故自珍，欢不如菽水。", 
            "有时平反归，儿喜亲亦喜。", 
            "吾以名吾堂，致乐义最美。", 
            "试看纪孝行，昔曾今日史。", 
            "会有邦人士，升堂奉醇醴。", 
            "俾尔登期颐，俾尔宜孙子。"
        ], 
        "title": "史彦明致乐堂", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "我家无绛帐，贫贱人所弃。", 
            "忽闻唔咿声，老怀倍欢喜。", 
            "比邻亦惊怪，捩眼不敢睨。", 
            "先生史鱼直，自谓骨不媚。", 
            "珠玉在短褐，深藏未轻市。", 
            "而况门阀高，指不屈第二。", 
            "肯应童蒙求，为尔觉昏昧。", 
            "袖中一卷书，传之自名世。", 
            "尔幸近得师，盍勉从学志。", 
            "人品分中下，教法初无异。", 
            "采芑复采芑，我田自新美。", 
            "那似斥卤滨，弥望荒白苇。", 
            "短园围败屋，不见花药丽。", 
            "赖此小窗明，晴光开霮䨴。", 
            "日长书好读，所讲先孝悌。", 
            "泥牛共土狗，勿复事嬉戏。", 
            "后池蒲稗深，竟日群蛤吠。", 
            "也勿向池边，照影如孔翠。", 
            "低头勤笔砚，翻墨满裾袂。", 
            "男儿十四五，年纪非幼稚。", 
            "不妨笑阿翁，愦愦长如醉。", 
            "先生有雪霜，严威不汝霁。", 
            "今朝发长吟，闭门苦觅句。", 
            "老年谢丸药，殆似陈无己。", 
            "区区古人心，今人知者几。", 
            "平生颍川教，不作功名计。", 
            "但令本根在，浮华终易燬。"
        ], 
        "title": "次史德载韵示诸孙", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "汉川影落鹦鹉洲，金山钟到多景楼。", 
            "老龙几载卧寒碧，中间不断万古流。", 
            "晚来雪浪大如屋，澎湃舞我一叶舟。", 
            "舟移岸转知何处，离离烟草令人愁。", 
            "说与渠侬莫倚柁，转帆别浦盍少休。", 
            "此图此景俱可惜，展玩不足空白头。", 
            "家在江水发源处，何时还我旧菟裘。"
        ], 
        "title": "长江图", 
        "type": "古风", 
        "yun": "尤"
    }, 
    {
        "author": "牟巘", 
        "era": "元", 
        "subtype": null, 
        "text": [
            "凝尘不去鼠行几，划见巨然与千里。", 
            "修眉拂略远意开，碎点孤烟树如荠。", 
            "髯龙郁郁新翠摇，我觉郑公殊妩媚。", 
            "悬知自是栋梁具，岁晚霜雪须饱试。", 
            "旧闻北岳钟冱寒，长松造天冰裂地。", 
            "苍皮玉骨不受冻，礧砢千丈世绝拟。", 
            "谁能为我试貌取，奇姿伟状来眼底。", 
            "张君平生饫所见，雅复爱此秀而美。", 
            "虽然莫作差池观，老壮险夷同一致。"
        ], 
        "title": "山水图", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "南湖山人小戏剧，夜半钧天闻拊击。", 
            "音节疏宕凤起舞，至今笋簴遗枞业。", 
            "君来访古用此时，地老天荒何处觅。", 
            "矻矻渡尽涧与冈，确荦径微予趾棘。", 
            "重华忽已三千载，凤鸟一去无消息。", 
            "石兮石兮奈尔何，搔首湖漘徒伫立。", 
            "群仙拍手相劳苦，但知簸空吸寒碧。", 
            "殷勤问翁今何如，方瞳炯炯映丹颊。", 
            "颇记三生石上无，读书双趺雨苔涩。", 
            "归来举似翁一笑，飞鸿踏雪那可忆。", 
            "子其为我谢群仙，不妨天游复八极。", 
            "袖中行记真画图，留向人间作奇特。"
        ], 
        "title": "凤凰山涧石图", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "洪崖先生住何许，支离拥肿之为伍。", 
            "萧然行李偶出市，束书瓢剑略可数。", 
            "自谓生在三皇前，野鹿标枝何太古。", 
            "当时但以结绳治，书中正复作何语。", 
            "舆马络头亦复来，雪精胡为絷绁具。", 
            "只呼张老无不可，面谩三郎直戏侮。", 
            "承平无事相娱嬉，力追遐风来湛露。", 
            "一朝恍惚思草昧，此意似已厌繁膴。", 
            "千村万落荆杞生，宛是洪荒一风土。", 
            "袖中纸驴不吃草，拍手还向洪崖去。"
        ], 
        "title": "题洪崖先生出市图", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "穷浩然，老摩诘，平生交情两莫逆。", 
            "也曾携去宿禁中，堪笑诗人命奇薄。", 
            "只应寂莫归旧庐，此翁殷勤殊未足。", 
            "作诗借问襄阳老，诗中犹苦忆孟六。", 
            "悠悠江汉经几秋，一夕神交如在目。", 
            "分明写出骑驴图，丰度散朗貌清淑。", 
            "更有个倜一片心，不是相知那得貌。", 
            "行行复行向何许，酸风吹驴耳卓朔。", 
            "向来十上困旅尘，驴饥拒地愁向洛。", 
            "不如乘舆且田园，万山亭前大堤曲。", 
            "鳊鱼正肥甘蔗美，鸡黍可具杨梅熟。", 
            "一樽相与寿先生，醉归勿遣驴失脚。"
        ], 
        "title": "王维画孟浩然骑驴图", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "平生爱山苦趼足，况此对面美冠玉。", 
            "也曾杖屦极跻攀，稍度湾埼转虚曲。", 
            "径踏青螭脊上行，所历渐高山渐束。", 
            "红亭白塔出湖外，下瞰诸峰等臣仆。", 
            "祖禅晏坐服生狞，法席宏开俨清肃。", 
            "何人梵呗呼僧定，划然透户如击筑。", 
            "浮岚暖翠忽纷披，依依精舍傍修竹。", 
            "至今犹作咿唔声，饱食颇惭空洞腹。", 
            "崎岖竟日亦已劳，应接满前端为目。", 
            "道人对境了无羡，折脚铛中煨脱粟。", 
            "小立为尔起深悟，愿事扫除甘播掬。", 
            "峥嵘岁月苦难记，三寸稚杉俄立鹄。", 
            "山中老宿亦向尽，访旧无人空感触。", 
            "细评道人似豪家，台殿耽耽枕岩谷。", 
            "当时气象雄一方，谁教劫火烧糜竺。", 
            "十年旧观未全还，金钱奔走倾缁俗。", 
            "何山试问何所有，一溪清泠嗽寒绿。", 
            "入门使我意也消，不省人间有华辱。", 
            "殆是高人胜士徒，山灵笑许兹论笃。", 
            "旷荡幽深两俱胜，胡不重游勇奔鹿。", 
            "多病欢娱久去心，良辰美景宁相属。", 
            "昏昏午窗供坐凉，跳丸西走白日速。", 
            "夜来可奈风雨尽，尽力催花亦良酷。", 
            "痛杀新红三万片，园林惨澹馀老木。", 
            "作诗遣愁愁未遣，那知翻作愁根窟。", 
            "古人真欲焚笔砚，苦语殆可书绅笏。", 
            "颇怜阮屐共嵇锻，更笑周妻与何肉。", 
            "留连一物即是碍，羡君开襟少嚬促。", 
            "爱诗乃复宜相似，句语卓荦光透幅。", 
            "倦还始觉心和平，人生有手莫操牍。"
        ], 
        "title": "和王寅甫御史游南山韵", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "此邦自是高阳里，陈太丘家好孙子。", 
            "十年闭户养隽声，我先子后一时起。", 
            "前时送兄今送弟，綵衣拜亲亲为喜。", 
            "人言昆令而季强，羡君清标如玉峙。", 
            "善和尚有千卷书，一一穷探亲夜几。", 
            "新诗那更翻手成，便当拾芥取青紫。", 
            "小营甘旨束书去，且烦私淑青衿士。", 
            "天公应念友于情，任国相望才尺咫。", 
            "苏州明白照两县，正好高吟清影里。", 
            "吴江定作对床留，笑隔垂虹脍鲜鲤。", 
            "托好我已三世深，待老敢当二生侍。", 
            "萧萧风雨起送客，万里飞鸿看双眦。", 
            "端明老子旧家声，一举先鞭从此始。"
        ], 
        "title": "送陈正德教谕常熟", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "君能匝腊过苕水，我正绝湖寻橘里。", 
            "人生有数会不免，先后差池数日耳。", 
            "天教新年暂相见，握手如获丹与砥。", 
            "略似德公上冢回，径入就谈倾底里。", 
            "如闻前月清兴发，杖藜晓对南山起。", 
            "苍官掀髯自虹举，清流照影时鹄峙。", 
            "我归已晚不得陪，脚中平生信有鬼。", 
            "独留诗卷使我和，思枯预怕搜脂髓。", 
            "小溪深处是何山，藏机一句无多子。", 
            "当时言下谁领会，只认泉石为对履。", 
            "至今遗迹记东坡，遂使此山同畏垒。", 
            "拟议固已输一筹，跻攀锐欲穷寸晷。", 
            "真境不乐有无间，更使高人为标指。", 
            "先生醉归方熟睡，冻蝇一任钻故纸。"
        ], 
        "title": "杨求仁路教游何道山之明日余始自洞庭归恨不与隽游漫趁韵一笑", 
        "type": "古风", 
        "yun": "纸"
    }, 
    {
        "author": "牟巘", 
        "era": "元", 
        "subtype": null, 
        "text": [
            "长城大雄古刹里，一庭老蘖质已死。", 
            "依约仅见左纽纹，垂柯布叶乃如此。", 
            "相传云是陈朝桧，欲论往事皆死鬼。", 
            "冰悬雪跨黄尘尽，何烦皂荚相料理。", 
            "只应孤根铁石坚，不怕如壶之赤蚁。", 
            "四旁那复有生意，生意却从中心起。", 
            "陈氏机浅根枝弱，虽有子孙何足倚。", 
            "峥嵘霸业随手坏，五传不堪重屈指。", 
            "君语居然多硬语，千载兴亡杂悲喜。", 
            "隋唐而来尤可感，区区未数钱与李。"
        ], 
        "title": "和顾伯玉陈朝桧", 
        "type": "古风", 
        "yun": "纸"
    }, 
    {
        "author": "牟巘", 
        "era": "元", 
        "subtype": null, 
        "text": [
            "斯人宗工国司命，容斋有容静斋静。", 
            "海涵岳峙俱伟人，心同道同不同姓。", 
            "向来先后持玉节，共仰福星在吴分。", 
            "一公归领集仙班，一公继登六鳌禁。", 
            "大名本是宰相职，高搴书帷地步峻。", 
            "导密亦是翰林长，快埽槐厅消息紧。", 
            "天教两翁转鸿钧，赤子到头合苏醒。", 
            "东南秀士颇不乏，当年著意极搜引。", 
            "而今造化况在手，想见姓名犹见省。", 
            "石生已起有温生，我爱莫助德怲怲。", 
            "苦为百草忧春雨，坐待风霜发苕颖。"
        ], 
        "title": "寄阎静斋徐容斋二学士（代人作）", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "病翁禁酒仍禁脚，不省人间有行乐。", 
            "主人善最客善之，邀我来同鸡黍约。", 
            "清樽快吸船落琭，颇悔从前谢杯酌。", 
            "故人久别如此酒，一时倾倒慰离索。", 
            "更擘新笋供春淘，狐泉槐叶未须学。", 
            "殷勤入鼎煮过熟，老饕恣吞不劳嚼。", 
            "人生难得是合并，开口一笑良不恶。", 
            "呼车载我雨中归，阿香推车散飞雹。", 
            "分明戒我轻破戒，故把春衫都湿却。", 
            "我亦投床作雷吼，无数残红枕边落。"
        ], 
        "title": "善之入霅兰皋置酒小诗纪坐中事", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "倒撑鱼船逆上溪，六鹢过宋风退飞。", 
            "吕梁悬瀑行越之，滟滪如象人西归。", 
            "一笑恬视险与夷，同波委顺未必非。"
        ], 
        "title": "倒撑鱼船上滩图", 
        "type": "古风", 
        "yun": "微"
    }, 
    {
        "author": "牟巘", 
        "era": "元", 
        "subtype": null, 
        "text": [
            "试问吴儿歌小海，何如广平赋梅花。", 
            "一片石心元不死，平生不落徐庾家。", 
            "赵子陈陈有胸府，云根半夜生槎芽。", 
            "有时盘空吐硬语，更觉世上浮且夸。", 
            "谁能为爇青藜杖，苔莓荒尽天禄与辟邪。"
        ], 
        "title": "赵石心诗", 
        "type": "古风", 
        "yun": "麻"
    }, 
    {
        "author": "牟巘", 
        "era": "元", 
        "subtype": null, 
        "text": [
            "心月还将眼为月，秋空表里俱澄澈。", 
            "阅尽世间媸与妍，分明无处藏毫发。", 
            "我方回向心地初，含光自照非外谍。", 
            "平生最喜阮嗣宗，臧否两字何曾说。"
        ], 
        "title": "赠刘心月", 
        "type": "古风", 
        "yun": null
    }, 
    {
        "author": "朱庸", 
        "era": "元", 
        "subtype": null, 
        "text": [
            "小姑疑郎去不归，为郎打瓦复钻龟。", 
            "青山尚有飞来日，不信人无相见时。", 
            "阿奴采莲湖上舟，阿郎贩豆辽东州。", 
            "一心愿逐东流水，流送辽东古渡头。"
        ], 
        "title": "和西湖竹枝词", 
        "type": "词", 
        "yun": null
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "旬宣幕府得君重，直到千峰尽处回。", 
            "闻道棠阴春更绿，不妨依旧入东来。"
        ], 
        "title": "送萧之刚", 
        "type": "绝句", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "日长偏困校雠人，袖手旁观亦欠伸。", 
            "一觉黑甜酣午枕，绝怜识字苦劳神。"
        ], 
        "title": "倦书图 其一", 
        "type": "绝句", 
        "yun": "真"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "谁道春酣雨不禁，蒙笼眼色透云屏。", 
            "著人花气深于雾，却是三郎睡未醒。"
        ], 
        "title": "倦书图 其二", 
        "type": "绝句", 
        "yun": "青"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "片纸殷勤赠跋篇，来从箕子旧朝鲜。", 
            "六经原不经秦火，好为刊传惠后贤。"
        ], 
        "title": "题高丽字迹", 
        "type": "绝句", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "指点山居向那边，闭门花木养风烟。", 
            "邻人不馔苍玉束，一一而今欲造天。"
        ], 
        "title": "毗山之居不皆竹也而其所尚友独在竹遂擅此山予观野纵（周本作径）横陈荆扉半启小舟划（周本作舣）柳下不觉欣然呼渡径入万竹烟霏中山灵颇怪俗客何自来耶因留诗云 其一", 
        "type": "绝句", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "山人犹未出山时，风月云烟总为诗。", 
            "笑问年来间何阔，此盟应有此君知。"
        ], 
        "title": "毗山之居不皆竹也而其所尚友独在竹遂擅此山予观野纵（周本作径）横陈荆扉半启小舟划（周本作舣）柳下不觉欣然呼渡径入万竹烟霏中山灵颇怪俗客何自来耶因留诗云 其二", 
        "type": "绝句", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "戏将墨妙写烟云，晓起惊呼失素裙。", 
            "尽洗当年羞涩态，从今不比旧羊欣。"
        ], 
        "title": "右军书裙帖", 
        "type": "绝句", 
        "yun": "文"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "天气融和冻已开，桃花浪暖亦佳哉。", 
            "人生办取东南尉，底用一双鸂鶒来。"
        ], 
        "title": "题四画 其一", 
        "type": "绝句", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "多情宛颈两鸳鸯，贪趁湖心错裹香。", 
            "散发幽人休荡桨，夜深花露湿衣裳。"
        ], 
        "title": "题四画 其二", 
        "type": "绝句", 
        "yun": "阳"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "金飙争放木夫容，蘸影清波分外红。", 
            "玉立前庭一公子，丰标不与俗人同。"
        ], 
        "title": "题四画 其三", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "积雪凝寒不肯融，梅花伫立待春风。", 
            "嫩波正比鸭头绿，厚叶休嗤鹤顶红。"
        ], 
        "title": "题四画 其四", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "人生一世匆匆尔，筵帙亡何已旅酬。", 
            "南岳垆头芋初熟，等閒知阅几春秋。"
        ], 
        "title": "南岳魏监庙曩自请奉祠恬于声利十馀年来益闭户读易人罕识之余托姻且契比来吴惠教五绝笃叙故旧情谊蔼然用韵复寄不足酬盛意 其一", 
        "type": "绝句", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "谁知白鹤早登门，遗墨犹馀屋漏痕。", 
            "师友百年同慧脉，固应自有不云存。"
        ], 
        "title": "南岳魏监庙曩自请奉祠恬于声利十馀年来益闭户读易人罕识之余托姻且契比来吴惠教五绝笃叙故旧情谊蔼然用韵复寄不足酬盛意 其二", 
        "type": "绝句", 
        "yun": "元"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "全真闭户魏不琢，二纪怡然外世荣。", 
            "留得诗名皮陆集，到君句法有馀清。"
        ], 
        "title": "南岳魏监庙曩自请奉祠恬于声利十馀年来益闭户读易人罕识之余托姻且契比来吴惠教五绝笃叙故旧情谊蔼然用韵复寄不足酬盛意 其三", 
        "type": "绝句", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "阿囝离鸾嗟嘱耳，谁陪老妇祭瓶盆。", 
            "二雏幸足宽怀抱，共说河汾有外孙。"
        ], 
        "title": "南岳魏监庙曩自请奉祠恬于声利十馀年来益闭户读易人罕识之余托姻且契比来吴惠教五绝笃叙故旧情谊蔼然用韵复寄不足酬盛意 其四", 
        "type": "绝句", 
        "yun": "元"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "静探五一共谁论，悔不当初径扣门。", 
            "自笑吾玄今尚白，刻舟空守旧时痕。"
        ], 
        "title": "南岳魏监庙曩自请奉祠恬于声利十馀年来益闭户读易人罕识之余托姻且契比来吴惠教五绝笃叙故旧情谊蔼然用韵复寄不足酬盛意 其五", 
        "type": "绝句", 
        "yun": "元"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "何处飞来把修竹，数声圆活梦还惊。", 
            "雨鸠那解知人意，寂寞梨花雨又晴。"
        ], 
        "title": "三禽 其一", 
        "type": "绝句", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "风里空馀碧玉柯，离离秋子不胜多。", 
            "莫教却向人间语，金井银床愁奈何。"
        ], 
        "title": "三禽 其二", 
        "type": "绝句", 
        "yun": "歌"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "当日亲曾见珙公，如雷辨舌振宗风。", 
            "分明句句字字是，又向苕川访病翁。"
        ], 
        "title": "送恩上人还云门 其一", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "澈师何处觅遗踪，坐听云门寺里钟。", 
            "正自年来苦行脚，个中元自有千峰。"
        ], 
        "title": "送恩上人还云门 其二", 
        "type": "绝句", 
        "yun": "冬"
    }, 
    {
        "author": "牟巘", 
        "era": "元", 
        "subtype": "七言绝句", 
        "text": [
            "把断风光不许通，坐天目顶月明中。", 
            "下方雷作婴儿叫，莫是山僧耳太聪。"
        ], 
        "title": "跋恩上人诗", 
        "type": "绝句", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "自愧羸瓶在井湄，颇思时复一中之。", 
            "平生殊欠题糕字，今日堪怜对菊时。", 
            "乌帽已忻新得酒，白衣谁似更携诗。", 
            "吴兴太守真三绝，烂醉轻教玉笛吹。"
        ], 
        "title": "和李侯九日 其一", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "几回九日九江湄，杖屦从容信所之。", 
            "下噀远寻观穫处，东篱想见醉眠时。", 
            "共陪今日吴兴守，犹记当年己酉诗。", 
            "我亦平生知所慕，飘飘衣裾任风吹。"
        ], 
        "title": "和李侯九日 其二", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "富贵方来本不期，湖山径去岂无辞。", 
            "众咻直欲齐为语，一笑姑存郐与讥。", 
            "难办求田还问舍，且教入务并寻医。", 
            "幡然强为招延起，从此岩阿烂蕨薇。"
        ], 
        "title": "贺张老山得代", 
        "type": "律诗", 
        "yun": null
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "粉省星郎蹋晓班，暂随使传走日间。", 
            "荆州利得习凿齿，江左今称庾子山。", 
            "君意颇为莼菜喜，人情争羡锦衣还。", 
            "但怜老病匆匆别，白发如何更可删。"
        ], 
        "title": "别赵子昂", 
        "type": "律诗", 
        "yun": "删"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "诚斋手摘千岩稿，诗律清森近代无。", 
            "仍世科名香未歇，诸孙文采蔚相扶。", 
            "横经为喜皋比稳，觅句何妨鹤骨癯。", 
            "会见萧生起东海，几年志抱一时摅。"
        ], 
        "title": "送萧子中", 
        "type": "律诗", 
        "yun": null
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "一冬祇辨作严寒，剪水飞花事竟难。", 
            "闭户不知春意动，扑窗忽觉雨声乾。", 
            "颇闻万事正云集，何处一蓑如画看。", 
            "但喜畦蔬得苏醒，从今小摘有馀欢。"
        ], 
        "title": "春雪", 
        "type": "律诗", 
        "yun": "寒"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "向曾平步上仙鳌，拂袖归来气尚豪。", 
            "自有西山堪拄笏，不妨右手且持螯。", 
            "凌云载酒浑如梦，泛雪回舟也自高。", 
            "顾我馀生复何事，闭门三径削蓬蒿。"
        ], 
        "title": "送罗汉臣", 
        "type": "律诗", 
        "yun": "豪"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "欲谈旧事恐悽然，谁遣奇观堕我前。", 
            "鹜阵万屯湖为黑，冰须千尺水皆悬。", 
            "无多风色似天相，阿那人家疑地仙。", 
            "更有一般堪羡处，嫩醅绿蚁醉无眠。"
        ], 
        "title": "过洞庭山书湖中所见", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "一似彭城向颍时，重开讲席整冠緌。", 
            "青衿喜得新师范，白发能言旧尹釐。", 
            "独冷定应非热属，众芳况复异凡姿。", 
            "不妨且作回翔意，直上抟扶亦未迟。"
        ], 
        "title": "送赵兰皋教杭学", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "柿林园里伾文党，金谷丛中石贾尘。", 
            "漫说愚溪诳当世，苦将巧宦目他人。", 
            "何如杜老幽居处，一似无怀太古民。", 
            "说道书斋名用拙，可存吾道乐吾真。"
        ], 
        "title": "题用拙斋", 
        "type": "律诗", 
        "yun": "真"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "当年持饷自襄东，共载尤怜翠色浓。", 
            "莫向壶头疑薏苡，要从华顶看芙蓉。", 
            "诸郎自是阶庭秀，此物聊堪笔砚供。", 
            "却笑仇池无与伴，图中怅望九奇峰。"
        ], 
        "title": "曩在长沙有遗以石山今旧物云散此石以坚顽独存渔庄为赋九芙蓉之句遂以归之目为壶中九华致其怅望", 
        "type": "律诗", 
        "yun": "冬"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "咫尺柯山路未赊，人生迎养最堪誇。", 
            "续茶山集过吴下，看戏綵堂来永嘉。", 
            "八帙高龄忻子舍，同乡盛事属公家。", 
            "邦人莫笑门生老，日日花间望小车。"
        ], 
        "title": "饯留忠斋丞相", 
        "type": "律诗", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "扰扰人间万事尘，旧交无奈白头新。", 
            "此翁固是同门友，今日真成旷世人。", 
            "千里赏音知绝识，九秋落木见横陈。", 
            "也休频把遗篇看，说到铜人更怆神。"
        ], 
        "title": "予与会孟同游古心先生之门死生契阔今见其十年前与仲实诗帅初记和予亦继焉", 
        "type": "律诗", 
        "yun": "真"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "平生自分只虞毗，况是而今一槁枝。", 
            "江左何人谭太极，洛阳有客赋新诗。", 
            "物情于我真疏矣，吾道非公谁与斯。", 
            "未必梅边柳索笑，微言好与共参之。"
        ], 
        "title": "和虚谷韵简唐月心", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "本翁十载郡博士，司铎官清亦未迟。", 
            "暂屈吴淞湖海气，来看陈桧雪霜姿。", 
            "近家聊喜片帆稳，远业当为万里期。", 
            "老我柴扉看岑寂，不妨时寄昼溪诗。"
        ], 
        "title": "饯陈正则学录长城", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "肯随世事事夸毗，得得来寻霜雪枝。", 
            "苕曲新添渔隐话，陵阳别论派家诗。", 
            "卜邻已喜同王翰，到处犹能说项斯。", 
            "不是晚来投社去，杖藜兀兀欲何之。"
        ], 
        "title": "再和虚谷韵", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "除却壶中日月长，不知何处是真常。", 
            "等閒铅汞自生死，从古薰莸更臭香。", 
            "粪扫袍边觅钟吕，步虚曲里换伊凉。", 
            "何当月朗风清夜，唤出胎仙舞一场。"
        ], 
        "title": "和梅遇二诗 其一", 
        "type": "律诗", 
        "yun": "阳"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "行止非人所可为，疏慵何事不违时。", 
            "已惊梦里鸡鸣早，翻笑人间鹤到迟。", 
            "剡曲船回空此兴，洞庭飞过怕渠知。", 
            "依然身世溪亭上，售用新添五首诗。"
        ], 
        "title": "和梅遇二诗 其二", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "厚德流光报必丰，当年齿稚已奇童。", 
            "兰芽秀擢孤根内，华表惊呼一梦中。", 
            "肯向陈人论世好，绝知新句有家风。", 
            "海棠花下看钟蒋，说著令人念此翁。"
        ], 
        "title": "高贤孺厚斋使君之令子自番来霅访明亲旧此意", 
        "type": "律诗", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "逃疟形容兀似槎，谁寻独树老夫家。", 
            "高人早擅无双誉，佳客争看第一花。", 
            "已为义尊成酩酊，更誇信笔写葩华。", 
            "斑斓小草真儿戏，得借馀光亦所嘉。"
        ], 
        "title": "和王梅泉黄静斋载酒问花", 
        "type": "律诗", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "七十新年未尽穷，香醪满泛馔尤丰。", 
            "便同五鼎为吾养，汝有双亲胜乃翁。", 
            "一念自能通造物，诸孙更与振家风。", 
            "华灯璧月今何夕，春在亲情笑语中。"
        ], 
        "title": "吾五十年间未尝一杯自寿汝曹所知者今乃力营甘旨为七帙庆事出创见欲深避去复（周本作又）不可使汝曹他日懊恨亦如吾者小诗答渠勤意丙申正月十五示诸儿", 
        "type": "律诗", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "七帙空馀永感情，南园养病闭柴荆。", 
            "一朝破戒为儿子，四坐合并表友情。", 
            "地主每能容枯蘖，天公特为放新晴。", 
            "馀年得此今多幸，白发倾攲一醉成。"
        ], 
        "title": "十六日谢郡官两学及乡里朋友", 
        "type": "律诗", 
        "yun": "庚"
    }, 
    {
        "author": "朱思本", 
        "era": "元", 
        "subtype": null, 
        "text": [
            "虎溪清旭。", 
            "瑞气生华屋。", 
            "无量寿，如川福。", 
            "簪缨门阀好，诗礼家声肃。", 
            "真乐处，庭阶侃侃森兰玉。", 
            "问讯溪边竹。", 
            "色与灵椿绿。", 
            "多积善，祯祥熟。", 
            "皇天私有许，甲子从新读。", 
            "千二百，空同不待仙人祝。"
        ], 
        "title": "千秋岁 寿程竹逸七十", 
        "type": "词", 
        "yun": null
    }, 
    {
        "author": "朱思本", 
        "era": "元", 
        "subtype": null, 
        "text": [
            "几年南北声名，有纯孝子骞苗裔。", 
            "逃儒自爱，翛闲天赋，神仙标致。", 
            "归隐东湖，醉游南浦，满襟清气。", 
            "想当时、宦海风波浩荡，从前错，如今是。", 
            "追念父师恩重，恨年华、暗随流水。", 
            "锦帷夜醮，黄坛春静，绿章封事。", 
            "香雾空蒙，步虚嘹亮，孝通天地。", 
            "玉皇优诏答功勤，寿甲子，三千岁。"
        ], 
        "title": "水龙吟 送闵道录醮玉隆竣事归东湖", 
        "type": "词", 
        "yun": null
    }, 
    {
        "author": "朱思本", 
        "era": "元", 
        "subtype": null, 
        "text": [
            "春到梅边，瑞光浮动香山里。", 
            "云端微见老人屋，嘹亮欢声起。", 
            "滟滟尊浮绿蚁。", 
            "对红妆、高歌尽醉。", 
            "彩衣错落，玉树珑璁，人生难比。", 
            "谷口家声，户庭蔼蔼传诗礼。", 
            "天教余庆属伊人，争看南山梓。", 
            "那羡东风桃李。", 
            "向蟾宫、早攀仙桂。", 
            "恁时须记，老子婆娑，一杯千岁。"
        ], 
        "title": "烛影摇红 寿郑梅庵", 
        "type": "词", 
        "yun": null
    }, 
    {
        "author": "朱守谅", 
        "era": "元", 
        "subtype": "七言绝句", 
        "text": [
            "两围江水薄城闉，地僻民稀俗化醇。", 
            "暂止熊罴消大暑，秋深云合殄妖氛。"
        ], 
        "title": "秋夜偶成（录一）", 
        "type": "绝句", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "环环磴屡折，剡剡峰争回。", 
            "木阴与石浃，梅花抱泉开。", 
            "长思黄沙好，每待春雪来。", 
            "阳和发坤厚，寒霙失贞材。", 
            "引云贾馀勇，阴飙行新媒。", 
            "重成一川雪，步步当徘徊。", 
            "杉竹悬明冰，琚玙递清哀。", 
            "丛石动溪响，叫吭出林隈。", 
            "含欣耦孤策，迎赏刓苍苔。", 
            "夙昔多亲友，兹焉起余怀。"
        ], 
        "title": "雪中重过黄沙", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "天气稍清穆，桨声泊荒津。", 
            "汤泉冽山半，取径娱幽沦。", 
            "解带散疏发，掊漪澡閒身。", 
            "畅然肢体舒，洒若襟怀新。", 
            "其下多嘉树，细花落缤纷。", 
            "和风来树间，芳气通微辛。", 
            "繁阴屡移席，我令鸣鸟亲。", 
            "无为急行迈，殷勤谢舟人。"
        ], 
        "title": "浴侯官汤泉", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "两山阨一峡，几丈落寒水。", 
            "蜀滩春涛壮，吴江夜潮起。", 
            "静听得天韵，冥参洞玄理。", 
            "遽得还末能，淹回成自喜。", 
            "幸兹有台亭，绿荫极清美。", 
            "霏霏林香生，郁郁山光委。", 
            "本非尘土胸，偶此一流憩。", 
            "所闻尽心闻，我耳毋烦洗。"
        ], 
        "title": "閤皂山鸤水台", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "吴门白日落，孤妾悲洞房。", 
            "徙倚无所归，朔风满罗裳。", 
            "昔为春柳阴，今作秋菊黄。", 
            "芳景不速尽，愁心与俱长。", 
            "逝者魂魄在，九京共徜徉。", 
            "粲粲河吐水，萧萧天雨霜。", 
            "出门即远道，死生永相望。"
        ], 
        "title": "戊子十一月二十四日拜叠山先生于双桐驿盖先伯见山同丙辰理宗亲擢也先生叙旧好言同心焉明日中赋二诗为别", 
        "type": "古风", 
        "yun": "阳"
    }, 
    {
        "author": "何中", 
        "era": "元", 
        "subtype": null, 
        "text": [
            "天霜不停威，寒韭日以槁。", 
            "厉飙竟吹脱，未许依丛老。", 
            "南山多白石，终岁常皓皓。", 
            "乃知得至静，超然全所保。", 
            "妄尽无非天，心宁不违道。", 
            "凋落奚足怀，钟山有神草。"
        ], 
        "title": "岁晚咏怀 其二", 
        "type": "古风", 
        "yun": "皓"
    }, 
    {
        "author": "何中", 
        "era": "元", 
        "subtype": null, 
        "text": [
            "山窗一丛蕙，脩叶吐紫蕤。", 
            "或云断续花，我亦岂敢疑。", 
            "楚泽多芳草，真伪奚难知。", 
            "浮俗尊虚明，君子伤令姿。", 
            "博观贵自得，清芬良在兹。"
        ], 
        "title": "松野即事 其二", 
        "type": "古风", 
        "yun": "支"
    }, 
    {
        "author": "何中", 
        "era": "元", 
        "subtype": null, 
        "text": [
            "冥冥子规林，萧萧绿杨路。", 
            "白马谁家儿，扬鞭西南去。", 
            "去去知何为，不辞还泞苦。", 
            "阴阳速相禅，乾坤几新故。", 
            "丈夫慎驰骛，出门已艰步。", 
            "悠悠独鸟没，雾暗连村树。"
        ], 
        "title": "白马篇", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "严装齐地晓，投馆鲁乡暮。", 
            "天寒客心速，雪下车声去。", 
            "迷兽出桑畦，流人披野路。", 
            "浅霭须城山，斜桥汶津树。", 
            "前圣有遗业，惝惘经行处。", 
            "荷蓧与耦耕，何其得深趣。"
        ], 
        "title": "早发东阿午经东平晚宿汶上是日雪", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "颖阳之山翠烟深，仙人不见劳我心。", 
            "丛峰峨峨照空廓，白云时飞石欲落。", 
            "此中不到人间客，采药归来花满石。", 
            "想当飞舄堕层崖，数声清啸惊瑶台。", 
            "缑山苍苍今在眼，举手招之殊未来。", 
            "颖阳之山夜鹤飞，仙人不见归何时。", 
            "神清之洞有幽客，应向洞中煮白石。", 
            "洞前岩下仙家春，几片落花杂飞溜。", 
            "高下楼台缥缈霞，绿树不老青山寿。", 
            "王生邢子意殊勤，恨我隔此浮空尘。", 
            "安得碧云千万叠，栖此人间谪堕身。", 
            "元晖昔作西江客，夜飞墨花晓无迹。", 
            "春风留此二百年，幸是山中至人识。", 
            "有千黄金双白璧，鹅溪白茧才数尺。", 
            "颖阳山高风露寒，几处高堂挂生色。"
        ], 
        "title": "用欧阳文忠公神清洞韵题罗士鼎所藏米元晖神清洞图", 
        "type": "古风", 
        "yun": null
    }, 
    {
        "author": "何中", 
        "era": "元", 
        "subtype": null, 
        "text": [
            "黄河道，漠漠黄沙覆枯草。", 
            "依然南北两空堤，堤上耕人长桑枣。", 
            "人心百计当若为，古来河水今南移。", 
            "平原县前好沽酒，车夫鞭驴莫回首。"
        ], 
        "title": "黄河道", 
        "type": "古风", 
        "yun": null
    }, 
    {
        "author": "朱仲明", 
        "era": "元", 
        "subtype": "七言律诗", 
        "text": [
            "五谷皆登几载无，今秋端不负菑畬。", 
            "已欣亿秭仓箱积，肯数寻常儋石储。", 
            "卦象曾占天上火，牧人应协梦中鱼。", 
            "麟经二百馀年久，似此丰穰仅一书。"
        ], 
        "title": "大有年", 
        "type": "律诗", 
        "yun": "鱼"
    }, 
    {
        "author": "朱思本", 
        "era": "元", 
        "subtype": null, 
        "text": [
            "戏马台前范增冢，英风千载行人竦。", 
            "冢中宝气腾光芒，识宝贾胡心为动。", 
            "筑室潜谋二十年，一朝凿井穿其垄。", 
            "畚锸才深四十尺，乃有石盘青巃嵷。", 
            "四旁牂杙大十围，各施九十森环拱。", 
            "石穿棺翣更分明，漆光可鉴刚而巩。", 
            "斲之不用挥金椎，白骨俨然全顶踵。", 
            "宝剑未化横苍虬，金玉辉耀气交拥。", 
            "贾胡致富须臾间，弃骨沟中宁愧恐。", 
            "平原无色鼓角悲，山鬼夜号川泽涌。", 
            "太守陈公英俊才，慨叹奸偷吾所统。", 
            "亟呼五百取群盗，械置狴犴见仁勇。", 
            "伤哉亚父天下奇，鸿门高会真危机。", 
            "火龙飞起实天意，拔剑起舞空尔为。", 
            "风云变化失隆准，玉斗一碎山河非。", 
            "如公明义古亦少，发愤乃作彭城归。", 
            "六合茫茫汉疆土，厚葬何人诚可嗤。", 
            "君不见骊山牧竖遗烬酷，不如王孙裸葬良亦足。"
        ], 
        "title": "盗发亚父冢", 
        "type": "古风", 
        "yun": null
    }, 
    {
        "author": "朱子范", 
        "era": "元", 
        "subtype": "五言律诗", 
        "text": [
            "十年乡国乱，几卷杜陵诗。", 
            "闭户挑灯夜，深山积雪时。", 
            "紫阳誇入蜀，双井喜居夔。", 
            "歧路终何适，吾将有所思。"
        ], 
        "title": "雪后读杜诗", 
        "type": "律诗", 
        "yun": "支"
    }, 
    {
        "author": "朱思本", 
        "era": "元", 
        "subtype": "七言律诗", 
        "text": [
            "红入梨花媚更明，黄莺飞下眼频倾。", 
            "玉容带酒含春色，绛袂迎风感物情。", 
            "幻化可能穷妙理，追欢聊复得浮生。", 
            "开尊为报虞夫子，莫待缤纷雪满城。"
        ], 
        "title": "伯生学士见和仆与李学士诗纸尾批云已与溉之约红梨花开当往访也卧病不知春事浅深清明后四日闻梨花盛开复用清明诗韵呈玄德真人伯生溉之二学士", 
        "type": "律诗", 
        "yun": "庚"
    }, 
    {
        "author": "朱思本", 
        "era": "元", 
        "subtype": "七言律诗", 
        "text": [
            "霞卷云舒映树明，花如妩媚向人倾。", 
            "仙翁染翰饶诗兴，学士停骖傲物情。", 
            "有限光阴春事老，无端风雨莫愁生。", 
            "明朝扫地红英遍，却待寻芳出凤城。"
        ], 
        "title": "清明后四日红梨花开用明字韵赋诗一章奉邀虞李二学士以践看花之约玄德真人且属和矣学士竟不至又六日风雨大作花已委地依韵再赋一章呈玄德真人并简二学士", 
        "type": "律诗", 
        "yun": "庚"
    }, 
    {
        "author": "有规", 
        "era": "元", 
        "subtype": "七言绝句", 
        "text": [
            "读书已觉眉棱重，就枕方欣骨节和。", 
            "睡去不知天早晚，西窗残日已无多。"
        ], 
        "title": "绝句", 
        "type": "绝句", 
        "yun": "歌"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "行行重行行，道路阻且脩。", 
            "游子日已远，缓带令人愁。", 
            "鸿征尚投塞，狐死亦首丘。", 
            "物微胡不尔，况在人情不。", 
            "富贵岂不有，出处安可苟。", 
            "发白不再玄，旧游骨应朽。", 
            "愿勖瓜李心，为君报琼玖。"
        ], 
        "title": "拟古十九首 其一", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "青青河畔草，悠悠陌上尘。", 
            "春风日飘转，变故复变新。", 
            "昔为闺中嬖，朱楼敞十二。", 
            "芳妍夺主情，列屋不成媚。", 
            "今为荡子妻，空床伴憔悴。", 
            "伤哉蒲柳姿，膏沐不能理。"
        ], 
        "title": "拟古十九首 其二", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "青青陵上陌，采采畹中兰。", 
            "结根在涧谷，清芬被人间。", 
            "维彼岩廊姿，贞坚世所难。", 
            "君子每自器，圣贤岂其患。", 
            "所以怀璞者，抱月号空山。"
        ], 
        "title": "拟古十九首 其三", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "今日良宴会，欢情具难忘。", 
            "玳簪映珠履，佩⽟鸣锵锵。", 
            "芳馨杂盘馔，宫徵明丝簧。", 
            "乐剧不计算，一酌累十觞。", 
            "主人醉欲呕，倦客徒自伤。", 
            "谁言万里游，共此灯烛光。"
        ], 
        "title": "拟古十九首 其四", 
        "type": "古风", 
        "yun": "阳"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "西北有高楼，飞阑搆缥缈。", 
            "楼中有佳人，绝世颜色好。", 
            "当窗挥五弦，徽音一何俏。", 
            "弦促心绪繁，哀怨不成调。", 
            "安得万里风，吹落邯郸道。"
        ], 
        "title": "拟古十九首 其五", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "涉江采芙蓉，终朝不盈撷。", 
            "本以寄所思，神魂忽飞越。", 
            "常恐生弃置，芳妍日消歇。", 
            "几欲佩秋风，衣冷不堪结。"
        ], 
        "title": "拟古十九首 其六", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "明月皎夜光，浮云为之清。", 
            "一樽饮露下，肝膈倾秋冰。", 
            "昔我去里社，意气轻死生。", 
            "相随霍嫖姚，献获劳先登。", 
            "嫖姚今已贵，金紫盈朱门。", 
            "康庄森棨戟，甲第连青云。", 
            "安知天下士，霜露颓冠缨。", 
            "丈夫有如此，当策中原勋。"
        ], 
        "title": "拟古十九首 其七", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "冉冉孤生竹，托根在山阴。", 
            "藤萝忽缠绕，宛转交相仍。", 
            "来为君家妇，君戍交河城。", 
            "携离虽未久，奈妾当新婚。", 
            "思君不可见，涕泣徒沾襟。", 
            "欲寄机中素，弱羽无由凭。", 
            "不如兔丝子，结托相凭陵。", 
            "偏得春风意，青青日向荣。"
        ], 
        "title": "拟古十九首 其八", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "庭前有奇树，势欲排云齐。", 
            "西风正激烈，枝叶沉沙泥。", 
            "芳馨清可掬，远思成徒为。", 
            "翻怜百鸟巢，悲鸣怨高栖。"
        ], 
        "title": "拟古十九首 其九", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "迢迢牵牛星，远阻天之河。", 
            "煌煌天帝孙，终岁弄飞梭。", 
            "星渚鹊代桥，环佩鸣相磨。", 
            "欢游一何短，方驾回羲和。", 
            "依旧天一隅，澄汉生微波。", 
            "空馀机杼繁，不识离绪多。"
        ], 
        "title": "拟古十九首 其十", 
        "type": "古风", 
        "yun": "歌"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "回车驾言迈，路远飞尘沙。", 
            "秋云乱黄叶，暝树啼昏鸦。", 
            "颇感万里心，纵横羁天涯。", 
            "猗欤靖节翁，三径自成家。", 
            "至今霜下杰，千载尊黄花。"
        ], 
        "title": "拟古十九首 其十一", 
        "type": "古风", 
        "yun": "麻"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "东城高且长，飞堞起层雾。", 
            "城旁宅一区，长年锁风雨。", 
            "香径与雕墙，离离暗禾黍。", 
            "云是五侯居，昔年贮歌舞。", 
            "今为泉下尘，空聚一抔土。", 
            "强镞发阴机，鱼灯耿泉户。", 
            "空有石虎狞，不解断斤斧。", 
            "日暮陇头风，萧萧白杨树。"
        ], 
        "title": "拟古十九首 其十二", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "驱车上东门，倏与故人俱。", 
            "故人何为者，祖帐光路隅。", 
            "白发紫缕巾，赤马黄金涂。", 
            "名声迈朝列，事业光璠玙。", 
            "一朝乞骸退，何异敝屣如。", 
            "人生贵知止，莫作壁上枯。", 
            "感君语亹亹，不记行区区。", 
            "路远日已夕，且莫驱吾车。"
        ], 
        "title": "拟古十九首 其十三", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "去者日已疏，来者日已亲。", 
            "且勿疏去者，曾是多亲人。", 
            "寒暑互转圜，生死同昏昕。", 
            "巍巍北邙山，垒垒多丘坟。", 
            "狐兔穴苍窆，蒿莱翳佳城。", 
            "金贝悉羽化，吊祭空腥荤。", 
            "岂无一杯酒，相与娱青春。"
        ], 
        "title": "拟古十九首 其十四", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "生年不满百，常怀千岁忧。", 
            "白发不少假，转眼春复秋。", 
            "人生妄自必，殁后真贻羞。", 
            "有歌在座侧，有酒盈金瓯。", 
            "不乐徒自械，不饮空自囚。", 
            "一室有代谢，宁为他人谋。"
        ], 
        "title": "拟古十九首 其十五", 
        "type": "古风", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "凛凛岁云莫，祁寒俄迫期。", 
            "霜风正萧瑟，冷意侵床帏。", 
            "一念动万感，起作中夜悲。", 
            "夫君久为贾，远在天一涯。", 
            "掩袂只自伤，何以慰所思。", 
            "客从远方来，遗我一袭衣。", 
            "开缄欲试之，中有三致词。", 
            "上言情勿离，下言久当归。", 
            "妾心如素丝，丝尽色不移。"
        ], 
        "title": "拟古十九首 其十六", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "孟冬寒气至，草木多凋萎。", 
            "抚景悲吊影，感妾芳妍时。", 
            "笑颦俱有情，入目分妍媸。", 
            "以色事君子，色故宠即衰。", 
            "况当避妍初，会少多别离。", 
            "久间不获写，梦寐或见之。", 
            "私衷苦未竟，晨色已熹微。", 
            "愿逐塞上风，和寒入君衣。"
        ], 
        "title": "拟古十九首 其十七", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "客从远方来，遗我双南金。", 
            "感君千里意，致此百鍊精。", 
            "非无跃冶姿，诡异世所惊。", 
            "宁逐炉锤巧，勿与冶人轻。"
        ], 
        "title": "拟古十九首 其十八", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "明月何皎皎，清辉映中庭。", 
            "流光绕曲房，耿妾贞洁心。", 
            "悠扬川上云，变态如君情。", 
            "事君未旬日，已觉成因循。", 
            "一身不能保，况保百岁亲。", 
            "空有旧时月，来照新啼痕。"
        ], 
        "title": "拟古十九首 其十九", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "我昔爱山水，嵩华扪绝顶。", 
            "临风发清啸，笙鹤吟夜永。", 
            "至今山屐踪，记忆犹故井。", 
            "三年东海滨，健步无由逞。", 
            "杖屦谢追游，真成杀风景。", 
            "东还腰膂轻，散策度苍岭。", 
            "平生走黄埃，历此心顿醒。", 
            "万景毕横陈，妙处在君领。", 
            "危亭俯层冈，已觉异喧静。", 
            "群峰互起伏，翠叠浪千顷。", 
            "又如出万姝，列侍风鬟整。", 
            "蜿蜒龙赴壑，赑屃龟负鼎。", 
            "凭轩试凝眸，倏若丹青炳。", 
            "众态备媸妍，造化机自警。", 
            "雨晴春洗妆，木落秋脱颖。", 
            "缅思旧经行，一一皆梦境。", 
            "畏途事崎岖，喟然发深省。", 
            "何当从冯公，山中奉朝请。"
        ], 
        "title": "题刘山驿和鲜于伯机韵", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "清晨揽明镜，未觉朱颜非。", 
            "珠盘莹赪⽟，色映虬髯辉。", 
            "尚期青云到，肯将白日违。", 
            "胡为巾栉间，见此一缕微。", 
            "初疑素丝委，渐作秋蓬飞。", 
            "苍苍化为白，鬒色日已希。", 
            "念兹种种者，投老应无几。", 
            "颜朱岂能驻，并逐流年归。", 
            "回惭庭下花，妖艳争芬菲。", 
            "春风互开落，不息生生机。", 
            "吁嗟人世间，形悴神何依。", 
            "谁能资点染，取媚同脂韦。", 
            "行将半簪雪，独钓秋风矶。"
        ], 
        "title": "觉衰呈汪桐阳教授四首 其一", 
        "type": "古风", 
        "yun": "微"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "有生异飞搏，独恃齿牙强。", 
            "配兹柔胹舌，饮啖充胃肠。", 
            "固知刚早折，何乃先唇亡。", 
            "今年渐摇动，颇与食物妨。", 
            "盘飧忘乾肉，鼎脔珍我肪。", 
            "愁吟怜饼餤，歌笑嘲疏狂。", 
            "槎牙怯漱水，龃龉艰焚香。", 
            "时时畏脱落，对案心彷徨。", 
            "翻怜髫龀时，齿毁儿不伤。", 
            "及兹才一落，不复誇坚良。", 
            "祗愁落向空，状类同吃羌。", 
            "从今并嚼蜡，世味俱相忘。"
        ], 
        "title": "觉衰呈汪桐阳教授四首 其二", 
        "type": "古风", 
        "yun": "阳"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "平生判青白，好丑悬心胸。", 
            "看朱忽成碧，转首今一翁。", 
            "绝怜窗底月，坐废诗书工。", 
            "磨研正亥豕，反覆寻鱼虫。", 
            "当时擅轻俊，下目一纸空。", 
            "天工忘听察，障此阿堵中。", 
            "文章不可恃，信足欺盲聋。", 
            "欲求一匕药，刮膜开双瞳。", 
            "尝闻先达言，目与心神通。", 
            "废书减思虑，远胜金篦功。", 
            "便当逐一散，挥弦送飞鸿。"
        ], 
        "title": "觉衰呈汪桐阳教授四首 其三", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "小少慕崔李，结交俱欲仙。", 
            "任达日纵饮，醉袒冠裳偏。", 
            "相嗔问斗石，鲸吸供百川。", 
            "谁知鸬鹚杓，近断山翁缘。", 
            "千钟愧昔守，百榼惭前贤。", 
            "诗豪逊醉白，草圣讹张颠。", 
            "深杯辞百罚，一引先颓然。", 
            "平生持螯手，坐觉成拘挛。", 
            "傍无骂坐客，恶语相嘲喧。", 
            "又无执法吏，秉笔当樽前。", 
            "得非肠胃间，有物今飞蜒。", 
            "座中发深省，年已居人先。", 
            "自怜腰膂弱，不复浮酒船。", 
            "为问荷锸人，醒醉谁能全。", 
            "臣今亦知趣，差胜馋流涎。"
        ], 
        "title": "觉衰呈汪桐阳教授四首 其四", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "真人绝浮伪，一室逃虚空。", 
            "轩窗敞寥廓，八面俱玲珑。", 
            "悠然会众妙，纳此灵襟中。", 
            "鸣琴弄秋月，洒墨吟春风。", 
            "至令千载閒，默与前人通。", 
            "驴鸣共草色，是乐真融融。", 
            "痴人不解事，说梦追前踪。", 
            "蒙头但熟睡，日影东窗红。"
        ], 
        "title": "箫台周心乐以濂溪自家意思扁其所居之室为赋短诗", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "朝看青如丝，暮看雪满颠。", 
            "高堂几何人，掩镜悲徂年。", 
            "吾生亦何悲，所悲乃吾天。", 
            "周公不我梦，楚凤犹高骞。", 
            "璠玙与钟鼎，事业将谁传。", 
            "逝者信如斯，一白何由玄。", 
            "相期努筋力，犹有童心焉。"
        ], 
        "title": "答汪桐阳所和觉衰四首 其一", 
        "type": "古风", 
        "yun": "先"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "吾闻汪夫子，失笑韩昌黎。", 
            "朝起抄烂饭，合口稳送之。", 
            "当其仕四门，竟死遭时讥。", 
            "公今已退休，仕进非所期。", 
            "嗟余落宦途，两车牙莫支。", 
            "鱼虾不能饱，大肉将安为。", 
            "终当迹公去，漱石沧江湄。"
        ], 
        "title": "答汪桐阳所和觉衰四首 其二", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "人生具两眼，自可观奇书。", 
            "奇书苦易尽，两眼光有馀。", 
            "天上何早计，盗我明月珠。", 
            "因书渐废眼，因眼书益疏。", 
            "眼废心自明，书废贤亦愚。", 
            "但当减思虑，朝夕痛扫除。", 
            "倦来枕书卧，莫为看花驱。"
        ], 
        "title": "答汪桐阳所和觉衰四首 其三", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "幽居谢人事，门径绝送迎。", 
            "曲生真解事，入室如有情。", 
            "呼儿供细酌，我歌尔其聆。", 
            "歌词非不佳，未乐愁先并。", 
            "谁能逐愁去，千日时一醒。", 
            "君家富良田，种秫当早成。", 
            "翁虽不解饮，持以慰狂生。", 
            "但当师饮湿，细糁东坡羹。"
        ], 
        "title": "答汪桐阳所和觉衰四首 其四", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "人生百岁间，忧患长苦半。", 
            "况乃万境殊，天咎不可玩。", 
            "每思山水佳，安得一汗漫。", 
            "信知樗散姿，天意良有惮。", 
            "日师古佛流，一慧破诸暗。", 
            "颇资象教力，春花悟空幻。", 
            "露袒憩长松，老结林下伴。", 
            "风寒梵呗腾，日夕钗影乱。", 
            "谁将露电身，植此冰雪干。", 
            "似闻入山初，苍髯手堪挽。", 
            "只今根下苓，磊砢凫鹤满。", 
            "颓光倘能延，俗骨安可换。", 
            "慎勿假斧斤，绋缚共一爨。"
        ], 
        "title": "题苏上人庵前古松", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "世俗相诟病，美刺非妍媸。", 
            "纡徐极狡好，肮脏多瑰奇。", 
            "我面宁似子，子我不自知。", 
            "至哉虚灵中，有物窈莫推。", 
            "羊狠类渥丹，麟绂生蒙倛。", 
            "圣狂惟自克，是故几于危。", 
            "尧舜去已远，厥鉴犹可师。", 
            "明德始自明，令闻日四驰。", 
            "咨嗟今之人，方寸有险夷。", 
            "作诗以铭子，聊用自解颐。"
        ], 
        "title": "古心斋为朱鉴子明赋", 
        "type": "古风", 
        "yun": "支"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "今年端正月，不见白⽟盘。", 
            "封姨约丰隆，苦意相作难。", 
            "似疑妒孀娥，婵娟满人间。", 
            "凝尘掩明镜，舞影停双鸾。", 
            "林间金背蟆，纳景泥蹒跚。", 
            "何如草根萤，熠熠明夜阑。", 
            "绝怜风枝鹊，飞绕何时安。", 
            "嗟余老无术，戏挟清光寒。", 
            "会须期隔岁，飞步凌天坛。"
        ], 
        "title": "中秋不见月", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "青松生崇冈，抱负岩壑姿。", 
            "上披苍龙角，下绝黑地维。", 
            "沦涟散清影，蔚若玄云垂。", 
            "中潜飞腾意，鱼鸟不敢窥。", 
            "馀辉被寸草，一一含华滋。", 
            "愿言敦令德，永此终岁期。"
        ], 
        "title": "题松泉卷录（事宣差仲杰号也）", 
        "type": "古风", 
        "yun": "支"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "江亭枕烦嚣，积雨断行客。", 
            "奔流疾征驶，浮鹢散沙碛。", 
            "我虞课计虚，愁坐意转剧。", 
            "凭谁排云手，为拯阳乌厄。", 
            "兹晨天破悭，初日下林隙。", 
            "波摇金破碎，花委锦堆积。", 
            "岂无行乐心，苔径妨醉策。", 
            "小人居近市，朝夕谋有益。", 
            "拥彗过高轩，门巷多辙迹。", 
            "殷勤接杯酒，谈谐慰离索。", 
            "侧闻埙篪音，远胜瓦釜百。", 
            "共称会面难，此日良可惜。", 
            "乃知朋游欢，讲解资丽泽。", 
            "北里足笙竽，门阑溢春色。", 
            "列屋贮娇妍，黛绿仍粉白。", 
            "平生浮华姿，许史久通籍。", 
            "丈夫各有志，重宝匪金璧。", 
            "嗟余晚闻道，无行可干泽。", 
            "朱墨手自操，豚鱼争寸尺。", 
            "终当老清颍，投竿坐矶石。"
        ], 
        "title": "题春晴会饮分得石字韵", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "山中风气佳，清泉流石乳。", 
            "方池巧截肪，涵秋不知暑。", 
            "波光净无尘，照映色苍古。", 
            "灵鱼忽飞来，龙性欲掀舞。", 
            "分明跃冶姿，幻此一沤聚。", 
            "凭阑眼为开，鳞鬣真可数。", 
            "骈然离复合，小大自行伍。", 
            "倏焉去无踪，散漫失烟雾。", 
            "但知圉圉乐，不救焦原苦。", 
            "何当挟飞霆，一泻天瓢雨。"
        ], 
        "title": "游⽟泉分得雨字韵", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "北风吹海波，寒气已惨栗。", 
            "岁功方告成，上计仓廪实。", 
            "大府督先期，列城群彦集。", 
            "公来亲奉辞，王事有远役。", 
            "入登和钧堂，咨诹侍前席。", 
            "力陈功利源，首先二三策。", 
            "民实吾同胞，苛痛体均一。", 
            "商贾趋懋迁，负贩致其力。", 
            "上以奉王供，下以合民食。", 
            "嗟余忝命吏，三载贰下邑。", 
            "适丁岁屡艰，课计虚所入。", 
            "使车勤远人，问俗考肥瘠。", 
            "念兹灾疹馀，推额减其籍。", 
            "寒者煦之温，饥者哺之粒。", 
            "向非大府严，云雨手转剧。", 
            "公归被顾问，为我对以臆。", 
            "倘能出泥滓，穷困非所惜。", 
            "相期在岁寒，梅边问消息。"
        ], 
        "title": "饯吕子敬赴漕台", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "吴山一何丽，湖水清且瀰。", 
            "天高灏气浮，我行适其时。", 
            "陂长秋意住，蘋末来清飔。", 
            "扁舟日来往，薄宦焉能羁。", 
            "山中耆旧人，吟啸相追随。", 
            "茶笋尽禅味，风月多襟期。", 
            "胡为滞江表，一钵营朝饥。", 
            "何当归来乎，共赋丛桂枝。"
        ], 
        "title": "寄茂枯林上人", 
        "type": "古风", 
        "yun": "支"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "高人迈幽赏，意极千里豁。", 
            "閒寻水山佳，众景入寥廓。", 
            "扪萝绝鸟道，竦韘出林末。", 
            "居然净梵天，金碧焕郛郭。", 
            "飞构上凌云，日轨度檐角。", 
            "倒景压重湖，奔雷破宫壑。", 
            "微径下旁通，晨昏钟鼓合。", 
            "相传晋何楷，勋业著麟阁。", 
            "筑室向兹山，深求洞宫脚。", 
            "尽洗浮华姿，玄默守栖泊。", 
            "至今香火缘，英灵宛如托。", 
            "书生仰前修，高堂哦泂酌。", 
            "遗德俨可师，丹青真炳若。", 
            "谁怜苍窆间，草树半凋落。", 
            "粢盛修岁常，加笾无处着。", 
            "勖哉贤侯心，直欲虎口脱。", 
            "还将举冠舄，卜吉慰索寞。", 
            "歆飨惟德馨，吾罍犹可濯。", 
            "世岂乏雅士，同好卫公鹤。", 
            "新诗有馀师，衔璧当面缚。"
        ], 
        "title": "游何山吊胡安定坟和马侯德昌韵", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "秋风入荒落，疏篱搆霜蔓。", 
            "枯萁委蝉蜕，老荚剥羊眼。", 
            "离离珠走盘，圆净真可贯。", 
            "谁将蚁旋手，倒注入空窾。", 
            "殷殷雷转岩，啧啧鱼吐泫。", 
            "居然盆盎中，零乱舞鹅观。", 
            "伟哉就鼎功，囊封有奇粲。", 
            "馀习尚儒酸，点染形质幻。", 
            "俄惊赵璧全，却讶白石烂。", 
            "全胜塞上酥，轻比东坡糁。", 
            "固知滋味长，尤喜齿牙暖。", 
            "那资糠秕馀，杂糅出肤浅。", 
            "终惭菉葛纤，生被脂粉涴。", 
            "餐⽟定有方，咄嗟良可办。"
        ], 
        "title": "赋豆腐", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "今我忽不乐，长思草泽中。", 
            "狂歌友樵牧，行乐意所从。", 
            "一出风尘下，蹋翼栖樊笼。", 
            "粱肉非不佳，快意野草丰。", 
            "别君踰半载，茅塞心有蓬。", 
            "俗物纷满前，推挽难为容。", 
            "何由座置君，胜日支双筇。", 
            "勃窣三家陂，把菊临西风。", 
            "村酒不须贳，此乐谁能穷。"
        ], 
        "title": "简李五峰", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "南山有孤凤，振翼鸣朝阳。", 
            "奇毛烂五色，焕若春云翔。", 
            "朝茹玄圃芝，暮饮瑶池浆。", 
            "丰仪太平世，金石何铿锵。", 
            "嗟哉林间雉，下溷蓬藋场。", 
            "清泉一自照，顾影怜文章。", 
            "羽毛非不佳，所贵非祯祥。", 
            "何能逐孔鸾，共际圣廷光。"
        ], 
        "title": "赠赵古滩", 
        "type": "古风", 
        "yun": "阳"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "川平草树深，见此两觳觳。", 
            "上有刍牧儿，前倨后何伏。", 
            "曳尾者谁子，设意巧相覆。", 
            "纷纷车马尘，危途多侧足。"
        ], 
        "title": "题二牛三牧图", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "山径盘诘曲，扪萝度层巅。", 
            "阴崖日色死，阳谷天根连。", 
            "星陨魄未化，秀结形逾坚。", 
            "跳空雨飞雹，转石散紫烟。", 
            "拳急绣毬迸，囊探赤丸鲜。", 
            "晶荧怒目瞋，崛嵂高骨观。", 
            "玄鸟遗坠卵，蠙珠涌流泉。", 
            "惊麇惮激射，伏鹄思腾骞。", 
            "月斧屑⽟饭，火鼎盘丹铅。", 
            "狙公嗤拾橡，志士乐转圜。", 
            "羽人委灵迹，巫俗相欢传。", 
            "安期邈不返，无从巢神仙。"
        ], 
        "title": "丹岩联句（李孝光同赋）", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "春风采采宫芹香，宫前泮水涵晴光。", 
            "鳞鳞瓦影落晴昼，鱼自在藻鸢自翔。", 
            "盛时学士多俊造，两庑弦诵声琅琅。", 
            "藏修游息俨有序，丹雘炫耀联宫墙。", 
            "喧啾一扫众境寂，爽垲坐阅松柽凉。", 
            "吴兴先生适用材，时论已许收栋梁。", 
            "悬知述作有本始，上顾宪纪司翕张。", 
            "雄文师表动一世，籍湜喘汗汉走僵。", 
            "昔之人品今可见，光燄万古开天章。", 
            "推尊孔道赖韩氏，岿然丰刻在斯堂。"
        ], 
        "title": "韩伯皋佥事移湖学讲堂时倪仲深作教韩为作堂记予因赋此诗", 
        "type": "古风", 
        "yun": "阳"
    }, 
    {
        "author": "朱晞颜", 
        "era": "元", 
        "subtype": "五言排律", 
        "text": [
            "江山清绝处，一刹涌青莲。", 
            "门挹吴山翠，堂凝楚岸烟。", 
            "金银开世界，龙象护人天。", 
            "晴耸危梯直，阴穿古洞连。", 
            "妙香清五蕴，胜境断诸缘。", 
            "晓雨龙听讲，秋风鬼唤禅。", 
            "廊深僧呗合，山匝寺钟圆。", 
            "怪石虬蟠墓，惊涛雪溅船。", 
            "宗乘湖海集，诗老古今传。", 
            "地尽东南坼，江空象纬悬。", 
            "青冥知有路，爽气欲无前。", 
            "唤起乘槎兴，清辉近斗边。"
        ], 
        "title": "金山寺", 
        "type": "排律", 
        "yun": "先"
    }, 
    {
        "author": "朱晞颜", 
        "era": "元", 
        "subtype": "五言排律", 
        "text": [
            "昭代频纡眷，严祠侈报功。", 
            "名山登异数，盛选属明公。", 
            "雅志甘投散，新诗益启蒙。", 
            "乾坤钟间气，湖海挹高风。", 
            "剩喜词臣旧，还欣地位崇。", 
            "归桡先顺济，予告亦留中。", 
            "李令千奴富，相如四壁空。", 
            "那知心暗折，转觉鬓先蓬。", 
            "翰墨追遗老，江山迟此翁。", 
            "鹤归横碧海，花发上离宫。", 
            "故国人怀楚，仙都客自洪。", 
            "君如滨寂寞，谁复起疲癃。", 
            "落落真堪数，堂堂讵可攻。", 
            "二疏增汉重，五鬼固韩穷。", 
            "年至宁繁事，官优岂厚躬。", 
            "春山乘款段，晓枕唱玲珑。", 
            "娱老书千帙，归休屋一丛。", 
            "重逢千里异，近别十年匆。", 
            "技短株难劂，音希叩必鸿。", 
            "已应惭宋玉，一赋大王雄。"
        ], 
        "title": "和张伯雨寄揭曼石学士时揭奉旨祀岳渎留杭丐老", 
        "type": "排律", 
        "yun": "东"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "何年月地。", 
            "有白凤飞来，与秋游戏。", 
            "碎屑黄金馥馥，暗熏沉水。", 
            "如来粟界开全未，直著得、许多清气。", 
            "饱谙风露，自应韵色，独高人世。", 
            "更不羡、犀帷富贵。", 
            "羡鹫峰前度，秀分云外。", 
            "弹压西风，谁数锦英华丽。", 
            "幽芳素抱岩栖志，笑当时满门桃李。", 
            "等閒乞取，长生妙诀，广寒宫里。"
        ], 
        "title": "桂枝香 寿马宣差咏桂", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "拂溪藤香润，缄翠墨、寄深情。", 
            "忆月满箫台，春回炎海，驿骑宵征。", 
            "相思顿成春梦，恰方州、接武叙前盟。", 
            "愧我弓刀分倅，多君案牍劳形。", 
            "佳声。", 
            "宾佐喜逢迎。", 
            "曹局赖经营。", 
            "更尊俎谭谐，风襟清旷，逸思纵横。", 
            "正好相依晚岁，忽欢传、梅菊已交承。", 
            "粗喜分携不远，春来把酒江城。"
        ], 
        "title": "木兰花慢 送陈国材都目", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "信吟筇到处，尽可款、个人家。", 
            "见碧甃横陈，粉墙低亚，乱锁烟霞。", 
            "森森万竿如束，倚虚檐、风影自交加。", 
            "一点尘无几研，十分清到窗纱。", 
            "堪嘉。", 
            "玉立瘦穿沙。", 
            "池色净无瑕。", 
            "向良夜移床，静临书帙，閒试茶瓜。", 
            "明月清风仍好，但秦宫、梁苑遍栖鸦。", 
            "零落残香秀墨，春衣拂遍苔花。"
        ], 
        "title": "木兰花慢 陈伯永竹院有魏鹤山题扁名公留题", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "青烟一夜传宫烛，朝来管弦都试。", 
            "宝扇传歌，银瓶索酒，柳下骄骢曾系。", 
            "怜红妩翠。", 
            "任栲栳量珠，伴春俱醉。", 
            "不道无情，花残春老顿容易。", 
            "人生几何适意，甚前时风度，今番情味。", 
            "楚褐凝尘，涛笺封泪，愁在断鸿声里。", 
            "情丝恨绮。", 
            "尽付与风檐，燕儿论理。", 
            "不似流红，解随东去水。"
        ], 
        "title": "齐天乐 蓟门寒食", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "浦潮迎送朝还暮，匆匆燕来鸿去。", 
            "北牖分茶，西窗剪烛，离合人生由数。", 
            "狂朋怪侣。", 
            "记筹酒句吟，几回凝伫。", 
            "絮影蘋香，梦中犹是少年路。", 
            "词华今度尚在，奈相如渐老，无计重赋。", 
            "露底冰弦，梅边玉麈，留得风襟如故。", 
            "情高万古。", 
            "想脱剑呼樽，气吞寰宇。", 
            "不管春山，子规啼夜苦。"
        ], 
        "title": "齐天乐 与周可竹会饮和韵", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "朱户粘鸡，钿钗簇燕，恰颁三日王春。", 
            "记得当年佳梦，始绂祥麟。", 
            "杜陵天近衣冠盛，谢庭春暖蕙兰馨。", 
            "人争羡，青鬓未饶，恩袍草色光凝。", 
            "佳音须侧耳听。", 
            "报取日下蜚声。", 
            "茧纸涂鸦，天上宝墨犹新。", 
            "蛰雷先奋三冬暖，便风终快九霄鹏。", 
            "君须念，早晚小儒，终期一报平津。"
        ], 
        "title": "昼锦堂 寿孔竹所", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "渺寒云万里，孤舲载雪，逐雁渡三湘。", 
            "倦游频选胜，抚剑延平，贳酒过滕王。", 
            "清泉自酹，秋草合、贾傅祠荒。", 
            "算都是、伤心吊古，和月贮吟囊。", 
            "难忘。", 
            "雪边梅屋，雨底荪房，料裁云缝雾。", 
            "应自有、知心老妪，相与平章。", 
            "澧兰沅芷曾亲撷，返醒魂、犹带骚香。", 
            "看未足、渔歌又起沧浪。"
        ], 
        "title": "渡江云 题郑天趣三湘集", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "倦怀无据，凭危栏极目，寒江斜注。", 
            "吴楚风烟遥入望，独识登临真趣。", 
            "晚日帆樯，秋风钟梵，倚遍楼东柱。", 
            "兴来携手，与君更上高处。", 
            "隐约一水中分，金鳌戴甲，力与蛟龙拒。", 
            "拟访临皋清夜鹤，谁解坡仙神遇。", 
            "断壁悬秋，惊涛溯月，总是无声句。", 
            "胜游如扫，大江依旧东去。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "怒涛驾雪，躏千骑，争赴危坡奔注。", 
            "高阁凌空图画出，邈邈荆扬佳趣。", 
            "梦泽云宽，邗沟霜净，影落晴檐柱。", 
            "南来王气，销沉榛莽深处。", 
            "堪笑亡国危机，沉江铁锁，欲把东吴拒。", 
            "司马佳儿那解事，神算真成天遇。", 
            "商意悲凉，宫词凄苦，忍听临风句。", 
            "无情江水，不将遗恨流去。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "一春剩雨悭晴，闷来閒检床头历。", 
            "农占应候，今朝甲子，初开霁色。", 
            "草径泥融，柳桥风劲，尚妨吟策。", 
            "有幽轩水净，官窑春透，尽可一、觞閒集。", 
            "重碧满浮云液。", 
            "奈长歌、此情无极。", 
            "觥筹交错，埙篪迭奏，席珍连璧。", 
            "列屋修蛾，主家阴洞，漫然倾国。", 
            "任魂醉、直到芙城待问，似它丁石。"
        ], 
        "title": "水龙吟 简周晴川教授会饮和韵其兄晴山有吹埙吹篪词稿", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "香尘盈箧。", 
            "是旧日赐来，宫罗叠雪。", 
            "服艾衣清，浴兰汤暖，输与个人娟洁。", 
            "性巧戏拈针缕，蹙得虎儿狞劣。", 
            "鬓半亸，贴朱符翠篆，同心双结。", 
            "愁绝追楚俗。", 
            "独吊湘累，日映沉菰叶。", 
            "綵鹢浮空，鸣鼍聒昼，十里翠红相接。", 
            "漫有倚空栏槛，谁把朱帘高揭。", 
            "归去也，听叩舷儿女，尚传歌阕。"
        ], 
        "title": "喜迁莺 永嘉思远楼端午", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "试倚江亭棹。", 
            "来执手，问君归计何早。", 
            "宾僚攀挽，元戎举辟，正堪谈笑。", 
            "青衫两见书考，且暂屈、致身未老。", 
            "料鹍鹏、须奋天池，骅骝宁恋篘草。", 
            "堪誇健笔挥斤，长材破的，积案如扫。", 
            "霜台器重，兰省优容，十连仪表。", 
            "平生不在温饱，但行志、功名尽了。", 
            "便归来、说似梅花，清樽细倒。"
        ], 
        "title": "宴清都 饯提控令史林君瑞", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "玉堂深。", 
            "正重帘护暝，窗色试新晴。", 
            "苔暖鳞生，泥融脉起，春意初破琼英。", 
            "夜深后、寒销绛蜡，误碎月、和露落空庭。", 
            "暖吹调香，冷芳侵梦，一饷消凝。", 
            "长恨年华晼晚，被柔情数曲，抵死牵萦。", 
            "何事东君，解将芳思，巧缀一斛春冰。", 
            "那得似、空山静夜，傍疏篱、清浅小溪横。", 
            "莫问调羹心事，且论笛里平生。"
        ], 
        "title": "一萼红 盆梅", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "霜护庭鸳，春生炉兽，早梅初破。", 
            "喜至景、渐觉迎长，刺绣五纹赢得，儿女情多。", 
            "老侵寻愁添岁月，尽门外、今朝无客过。", 
            "慵身在，且应时纳祜，浅酌高歌。", 
            "人生有几胜选，苦不分、千金换翠娥。", 
            "便次公酌我，公荣如子，奈此欢何。", 
            "霜竹喷云，风瓢激树，得似埙篪清意呵。", 
            "休眉锁，问朱颜去了，还更来么。"
        ], 
        "title": "大圣乐 至日与周晴川兄弟会饮", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "水碧纱幮，月圆纨扇，悄悄午窗曾共。", 
            "祛愁楚艾，照眼安榴，节物把人传送。", 
            "无奈长昼如年，莺趁吟情，蝶迷乡梦。", 
            "怅归期多误，暮云凝望，乱愁如葑。", 
            "谁念我、闷对骚经，慵寻遗谱，冷落赴湘琴弄。", 
            "醒魂正渴，筒碧初乾，买健听人呼粽。", 
            "不似归来故园，同泛香蒲，频倾春瓮。", 
            "尽痴儿騃女，齐唱湖楼兴动。"
        ], 
        "title": "过秦楼 客中端午", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "枕海山横，陵江潮去，雉堞秋风残照。", 
            "閒寻桂子，试听菱歌，湖上晚来凉好。", 
            "几处兰舟，采莲游女，归去隔花相恼。", 
            "奈长安不见，刘郎已老，暗伤怀抱。", 
            "谁信得、旧日风流，如今憔悴，换却五陵年少。", 
            "逢花倒躲，遇酒坚辞，常是懒歌慵笑。", 
            "除奉天威，扫平狂寇，整顿乾坤都了。", 
            "共赤松携手，重期明月，再游蓬岛。"
        ], 
        "title": "苏武慢 寄赠", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "县古槐成幄。", 
            "燕泥香、繁红坠雨，半帘花落。", 
            "一夜江皋黄犊雨，万顷绿云喷薄。", 
            "听四野、田家欢乐。", 
            "堂上琴声堂下水，昼庭空、自下风檐雀。", 
            "喧竞少，尽不恶。", 
            "竹窗暑净巾斜著。", 
            "傍筠轩、閒舒啸戏，舞翻霜鹤。", 
            "棐几藤床挥玉麈，风骨棱棱如削。", 
            "炯一段、清冰秋壑。", 
            "待得河阳桃李满，向雪堂、细订梅花约。", 
            "须唤我，共酬酢。"
        ], 
        "title": "贺新郎 寿清尹靳从矩", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "云影低平楚。", 
            "看翩翩、离群避暖，去寻孤戍。", 
            "犹记登楼看瘦字，零落西风无数。", 
            "把往事、书将空处。", 
            "乍别榆关秋梦迥，向江南、睡足菰蒲雨。", 
            "天欲暝，雪初絮。", 
            "江空岁晏衡阳度。", 
            "尽冥冥、稻粱谋拙，弋人何慕。", 
            "行断惊飞悲吊影，谁念嘹风最苦。", 
            "算只有、天涯羁旅。", 
            "莫听城笳迷去翮，被落花、飞絮相萦住。", 
            "输海燕，笑迟暮。"
        ], 
        "title": "贺新郎 归雁送刘季和韵", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "一室退藏，隐几坐观，默会人间世。", 
            "惟集虚，抱一自斋心。", 
            "黜聪明形骸之外。", 
            "回益矣。", 
            "冥然如丧吾志，乌知礼乐非仁义。", 
            "彼造物何知，息黥补劓，徒劳巧任私智。", 
            "但忘年、忘义乐天倪。", 
            "好恶情、都忘物皆齐。", 
            "鳅与鱼游，鹿与麋交，将无同异。", 
            "噫。", 
            "请试言之。", 
            "彼知忘此此忘而。", 
            "海上多矰𥐊，翁鸥乃、两忘机。", 
            "想蝶梦庄周，周迷蝶梦，蘧蘧自适无非己。", 
            "便是是非非，非非是是，由来非马非指。", 
            "我而今、鱼兔都忘已。", 
            "又岂知、筌蹄为得计。", 
            "问臧谷、亡羊何累。", 
            "塞翁得马奚喜，得失成何济，顿忘世味，箪瓢陋巷，乐以忘其忧耳。", 
            "便教有酒也忘归。", 
            "任忘形、相汝相尔。"
        ], 
        "title": "哨遍 题坐忘斋", 
        "type": "词", 
        "yun": null
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "群山喁喁来，跃入千层翠。", 
            "漫垩有馀斯，我欲斲其鼻。"
        ], 
        "title": "山翠", 
        "type": "绝句", 
        "yun": "寘"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "病骥秋风里，盐车道路长。", 
            "他年践霜雪，矫首看云骧。"
        ], 
        "title": "送俞君实十首以长因送人处忆得别家时为韵 其一", 
        "type": "绝句", 
        "yun": "阳"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "良机间不作，成事每相因。", 
            "善处囊中颖，知非碌碌人。"
        ], 
        "title": "送俞君实十首以长因送人处忆得别家时为韵 其二", 
        "type": "绝句", 
        "yun": "真"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "秋风吹客帆，江上遥相送。", 
            "明月更多情，来照离人梦。"
        ], 
        "title": "送俞君实十首以长因送人处忆得别家时为韵 其三", 
        "type": "绝句", 
        "yun": "送"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "莼鲈秋正好，江海未归人。", 
            "若遇严陵濑，无烦鱼鸟嗔。"
        ], 
        "title": "送俞君实十首以长因送人处忆得别家时为韵 其四", 
        "type": "绝句", 
        "yun": "真"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "长条不可攀，落叶知何处。", 
            "不似暮春时，漫天作飞絮。"
        ], 
        "title": "送俞君实十首以长因送人处忆得别家时为韵 其五", 
        "type": "绝句", 
        "yun": "御"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "未别何人惜，别去令人忆。", 
            "古来离别间，有泪多横臆。"
        ], 
        "title": "送俞君实十首以长因送人处忆得别家时为韵 其六", 
        "type": "绝句", 
        "yun": "职"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "郢人运风斤，妙去心自得。", 
            "君才出轮扁，斲削无留迹。"
        ], 
        "title": "送俞君实十首以长因送人处忆得别家时为韵 其七", 
        "type": "绝句", 
        "yun": null
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "英英露下兰，香与凡薰别。", 
            "埋没萧艾中，佩冷无人结。"
        ], 
        "title": "送俞君实十首以长因送人处忆得别家时为韵 其八", 
        "type": "绝句", 
        "yun": "屑"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "平生馀耳辈，昔日鲁朱家。", 
            "同难不同乐，悲歌日易斜。"
        ], 
        "title": "送俞君实十首以长因送人处忆得别家时为韵 其九", 
        "type": "绝句", 
        "yun": "麻"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "浮云归岫日，流水下山时。", 
            "出处岂无意，世人难得知。"
        ], 
        "title": "送俞君实十首以长因送人处忆得别家时为韵 其十", 
        "type": "绝句", 
        "yun": "支"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "榔板从喧寂，丝缗自浅深。", 
            "烟波同是客，谁识得鱼心。"
        ], 
        "title": "题夹山玄真渔钓图", 
        "type": "绝句", 
        "yun": "侵"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "零露下阶草，閒庭月影空。", 
            "独眠浑不寐，一雁度西风。"
        ], 
        "title": "市汊驿十绝次韵 其一", 
        "type": "绝句", 
        "yun": "东"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "区区乘传客，得似贾胡留。", 
            "我亦黄埃底，空惭鲈鲙秋。"
        ], 
        "title": "市汊驿十绝次韵 其二", 
        "type": "绝句", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "一灯明古屋，四壁乱蛩声。", 
            "千里关河梦，五更风雨情。"
        ], 
        "title": "市汊驿十绝次韵 其三", 
        "type": "绝句", 
        "yun": "庚"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "翩翩沙际鸟，冲雨去何之。", 
            "羡杀前汀鹭，翛然立水涯。"
        ], 
        "title": "市汊驿十绝次韵 其四", 
        "type": "绝句", 
        "yun": "支"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "马龁枯萁晓，梦回山月残。", 
            "一鞯秋色里，偏觉毳袍寒。"
        ], 
        "title": "市汊驿十绝次韵 其五", 
        "type": "绝句", 
        "yun": "寒"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "路转村逾僻，江平岸欲无。", 
            "片帆明夕照，天遣画成图。"
        ], 
        "title": "市汊驿十绝次韵 其六", 
        "type": "绝句", 
        "yun": "虞"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "古驿经过少，空庭鸟雀多。", 
            "我来正摇落，奈此岁年何。"
        ], 
        "title": "市汊驿十绝次韵 其七", 
        "type": "绝句", 
        "yun": "歌"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "西风波浩渺，我欲访三高。", 
            "安得翼鸿顺，归舟捷似舠。"
        ], 
        "title": "市汊驿十绝次韵 其八", 
        "type": "绝句", 
        "yun": "豪"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "江花随意碧，照水可怜生。", 
            "不见采莲女，映妆羞月明。"
        ], 
        "title": "市汊驿十绝次韵 其九", 
        "type": "绝句", 
        "yun": "庚"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "丈夫四方志，不识别离愁。", 
            "风里挂帆去，宁辞云路修。"
        ], 
        "title": "市汊驿十绝次韵 其十", 
        "type": "绝句", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "居然丈夫质，嶷嶷萧艾中。", 
            "自非铅华种，桃李若为容。"
        ], 
        "title": "咏蕙", 
        "type": "绝句", 
        "yun": null
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "妾有古明镜，光彩分妍媸。", 
            "君面虽可照，君心未必知。"
        ], 
        "title": "古意二首 其一", 
        "type": "绝句", 
        "yun": "支"
    }, 
    {
        "author": "朱晞颜", 
        "era": "元", 
        "subtype": "五言绝句", 
        "text": [
            "妾心如镜背，苍翠磨不灭。", 
            "君心似镜心，妍丑随人设。"
        ], 
        "title": "古意二首 其二", 
        "type": "绝句", 
        "yun": "屑"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "纯孝祠荒草自春，江山依约髻鬟青。", 
            "行人不识夫人意，只把金钱愿乞灵。"
        ], 
        "title": "曹娥纯孝祠", 
        "type": "绝句", 
        "yun": "青"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "春江流水曲尘波，亭上羁人奈若何。", 
            "底事同来不同去，又添新雨入漳河。"
        ], 
        "title": "江亭十绝 其一", 
        "type": "绝句", 
        "yun": "歌"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "岩花红白柳深青，箫鼓丛祠竞乞灵。", 
            "可笑监官祝如愿，今年仍似去年醒。"
        ], 
        "title": "江亭十绝 其二", 
        "type": "绝句", 
        "yun": "青"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "暑雨初收积潦深，虹桥高下任浮沉。", 
            "痴儿了却公家事，卧看西林度夕阴。"
        ], 
        "title": "江亭十绝 其三", 
        "type": "绝句", 
        "yun": "侵"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "迥江亭北石阑东，荷气吹香递晚风。", 
            "一夜扁舟发章赣，数声欸乃月明中。"
        ], 
        "title": "江亭十绝 其四", 
        "type": "绝句", 
        "yun": "东"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "江净秋清雁影空，参差落木飐西风。", 
            "秀文几树堂前桂，得得吹香入座中。"
        ], 
        "title": "江亭十绝 其五", 
        "type": "绝句", 
        "yun": "东"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "红鳊白粲楚江秋，升斗来为口腹谋。", 
            "世事自来如意少，忍堪无蟹有监州。"
        ], 
        "title": "江亭十绝 其六", 
        "type": "绝句", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "轩窗小小客情舒，榾柮堆红拥地炉。", 
            "荡暖破除晨粥了，此身还似在家无。"
        ], 
        "title": "江亭十绝 其七", 
        "type": "绝句", 
        "yun": "虞"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "辛苦携家累左迁，亏赢自信且随缘。", 
            "鬓毛衰飒缁尘遍，又与梅花度一年。"
        ], 
        "title": "江亭十绝 其八", 
        "type": "绝句", 
        "yun": "先"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "平生心迹与天通，刻画无私任化工。", 
            "堪笑东轩旧桃李，等閒开落媚东风。"
        ], 
        "title": "江亭十绝 其九", 
        "type": "绝句", 
        "yun": "东"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "百折奔腾万马驰，区区欲把此江迥。", 
            "阑边鸥鸟忘机久，飞过涛头去又来。"
        ], 
        "title": "江亭十绝 其十", 
        "type": "绝句", 
        "yun": null
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "春透江梅向暖枝，清香已许冻蜂知。", 
            "遥思东阁无馀事，排遣东风正费诗。"
        ], 
        "title": "寄唐子华照磨二首 其一", 
        "type": "绝句", 
        "yun": "支"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "江汉飞飞鸿雁秋，孤羁未足稻粱谋。", 
            "谁怜独客悲摇落，梦入寒塘月满洲。"
        ], 
        "title": "寄唐子华照磨二首 其二", 
        "type": "绝句", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "桃花飐浪龙先化，翠网曾牵出万艘。", 
            "拨剌金鳞轻拾块，南风一席乱云浮。"
        ], 
        "title": "鸟洋观鱼", 
        "type": "绝句", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "西湖春色滟歌钟，十载分携一梦中。", 
            "今日归来头并白，满林黄叶卧秋风。"
        ], 
        "title": "寄卫戴叔三首 其一", 
        "type": "绝句", 
        "yun": "东"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "畦蔬绕舍稻粱新，白酒黄鸡不负贫。", 
            "何事匆匆乘传去，青山元不解随人。"
        ], 
        "title": "寄卫戴叔三首 其二", 
        "type": "绝句", 
        "yun": "真"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "少年惊座纵雄谈，作掾输君只语三。", 
            "不用归来誇舌在，试烹石鼎与同参。"
        ], 
        "title": "寄卫戴叔三首 其三", 
        "type": "绝句", 
        "yun": "覃"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "穿林饮涧啸秋风，活计虽殊乐意同。", 
            "自笑平生山野性，一生何事著樊中。"
        ], 
        "title": "题两猿图", 
        "type": "绝句", 
        "yun": "东"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "閒门尽日递凉薰，八尺蕲藤展浪纹。", 
            "睡久不知团扇落，更无来客为书裙。"
        ], 
        "title": "午睡偶成 其一", 
        "type": "绝句", 
        "yun": "文"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "龙门汲雪芳林之，址两山如户旁有。", 
            "石泉夏旱不竭汲，以煮茗味极甘美。"
        ], 
        "title": "午睡偶成 其二", 
        "type": "绝句", 
        "yun": null
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "山深万木偃蛟龙，岩罅渟涵一水中。", 
            "自拾堕樵供石鼎，细听飞雪洒归篷。"
        ], 
        "title": "午睡偶成 其三", 
        "type": "绝句", 
        "yun": "东"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "白榆历历满天街，廓落薇垣帝座开。", 
            "东壁图书群玉府，好曕奎画候兰台。"
        ], 
        "title": "题星翁尧民诗卷", 
        "type": "绝句", 
        "yun": "灰"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "一缕微升海峤东，悠然飘泊信无踪。", 
            "赤乌苍狗浑閒事，卧看东西三四峰。"
        ], 
        "title": "南浦朝云", 
        "type": "绝句", 
        "yun": "冬"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "谁幻秋芳五色奇，漫教姚魏识东篱。", 
            "可怜一寸风霜骨，绝似徐娘老大时。"
        ], 
        "title": "牡丹菊 其一", 
        "type": "绝句", 
        "yun": "支"
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "丹岩拾翠岩产石，赤白色圆转如珠。", 
            "世传仙灵遗迹春，游士女拾以为玩。"
        ], 
        "title": "牡丹菊 其二", 
        "type": "绝句", 
        "yun": null
    }, 
    {
        "author": "朱晞颜", 
        "era": "元", 
        "subtype": "七言绝句", 
        "text": [
            "山蹊雨过绿初肥，的的啼红映落晖。", 
            "斗草归来喧笑语，春风满袖湿珠玑。"
        ], 
        "title": "牡丹菊 其三", 
        "type": "绝句", 
        "yun": "微"
    }, 
    {
        "author": "朱晞颜", 
        "era": "元", 
        "subtype": "五言律诗", 
        "text": [
            "早岁孤迎养，庭闱草自春。", 
            "那知清野久，却喜白头新。", 
            "楚水寒摇锡，蛮花净熨巾。", 
            "怜君辛苦意，羞杀倚门人。"
        ], 
        "title": "贺先上人奉母归乡", 
        "type": "律诗", 
        "yun": "真"
    }, 
    {
        "author": "朱晞颜", 
        "era": "元", 
        "subtype": "五言律诗", 
        "text": [
            "平芜连楚甸，古县接通津。", 
            "酒色澄江雨，茶香客焙春。", 
            "鱼盐通远贾，鹅鸭共比邻。", 
            "昨夜乡山梦，长吟到白蘋。"
        ], 
        "title": "经芜湖", 
        "type": "律诗", 
        "yun": "真"
    }, 
    {
        "author": "朱晞颜", 
        "era": "元", 
        "subtype": "五言律诗", 
        "text": [
            "晚凉閒散策，一径入松深。", 
            "每到钟鱼地，便生泉石心。", 
            "水花香晚殿，凉月堕空林。", 
            "后夜相思梦，怀君倚柱吟。"
        ], 
        "title": "普照寺晚步", 
        "type": "律诗", 
        "yun": "侵"
    }, 
    {
        "author": "朱晞颜", 
        "era": "元", 
        "subtype": "五言律诗", 
        "text": [
            "古驿临官渡，人烟聚一墟。", 
            "江分南北限，山断圣凡居。", 
            "落日孤飞鹜，寒潮逆上鱼。", 
            "乡关何处所，城郭带烟芜。"
        ], 
        "title": "瓜洲", 
        "type": "律诗", 
        "yun": null
    }, 
    {
        "author": "朱晞颜", 
        "era": "元", 
        "subtype": "五言律诗", 
        "text": [
            "独客筠江上，嚣然傲世纷。", 
            "市喧趋旦合，帆影过桥分。", 
            "仕与贤愚滞，名因课利昏。", 
            "高安有遗迹，莫惜访前闻。"
        ], 
        "title": "独客二首 其一", 
        "type": "律诗", 
        "yun": null
    }, 
    {
        "author": "朱晞颜", 
        "era": "元", 
        "subtype": "五言律诗", 
        "text": [
            "世路艰于棘，生涯兀似禅。", 
            "尚牵诗酒债，未断簿书缘。", 
            "役役徒千里，悠悠付百年。", 
            "何时脱羁絷，一棹浙江边。"
        ], 
        "title": "独客二首 其二", 
        "type": "律诗", 
        "yun": "先"
    }, 
    {
        "author": "朱晞颜", 
        "era": "元", 
        "subtype": "五言律诗", 
        "text": [
            "微吟愁独客，马上思纷纷。", 
            "古道下黄叶，空山生白云。", 
            "轻烟浮宿霭，凉雨澹斜曛。", 
            "望入苍茫外，西风黯不分。"
        ], 
        "title": "秋色", 
        "type": "律诗", 
        "yun": "文"
    }, 
    {
        "author": "朱晞颜", 
        "era": "元", 
        "subtype": "五言律诗", 
        "text": [
            "渐老难为别，江亭首重回。", 
            "风尘头共白，湖海气全灰。", 
            "我岂千金帚，君非百里才。", 
            "试将遮日手，一棹载诗来。"
        ], 
        "title": "别蕲县尹二首 其一", 
        "type": "律诗", 
        "yun": "灰"
    }, 
    {
        "author": "朱晞颜", 
        "era": "元", 
        "subtype": "五言律诗", 
        "text": [
            "吹箫台上客，来此惜分携。", 
            "别泪多兼酒，行囊半是诗。", 
            "篮舆乘晓月，野饭煮秋葵。", 
            "应忆栖栖者，山阳夜笛悲。"
        ], 
        "title": "别蕲县尹二首 其二", 
        "type": "律诗", 
        "yun": null
    }, 
    {
        "author": "朱晞颜", 
        "era": "元", 
        "subtype": "五言律诗", 
        "text": [
            "凋丧兵戈后，清淳簿领前。", 
            "老将琴作伴，閒与酒为年。", 
            "俗眼多嗔白，君心独守玄。", 
            "惟应松下客，相见故依然。"
        ], 
        "title": "赠周可竹", 
        "type": "律诗", 
        "yun": "先"
    }, 
    {
        "author": "朱晞颜", 
        "era": "元", 
        "subtype": "五言律诗", 
        "text": [
            "吴兴山水窟，清远古今闻。", 
            "水入孤城合，山来别县分。", 
            "寒川明野烧，晓碓湿溪云。", 
            "试买乌程酒，微馨透客醺。"
        ], 
        "title": "吴兴杂咏", 
        "type": "律诗", 
        "yun": "文"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "凤历初颁又建正，千门队仗蔼欢声。", 
            "风生翠隼旌旗合，日转苍龙观阙明。", 
            "北极星辰趋玉几，西池仙子进霞觥。", 
            "远臣亦解相如赋，愿列词官窃宠荣。"
        ], 
        "title": "和梅村方州判元日早朝韵", 
        "type": "律诗", 
        "yun": "庚"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "不用区区叹陆沉，古来才大亦难任。", 
            "且须自宝连城璧，莫为人疑跃冶金。", 
            "宫锦色繁春仗丽，天书光烂夜堂深。", 
            "他年诏直层霄上，应有青藜识此心。"
        ], 
        "title": "简赵仲时", 
        "type": "律诗", 
        "yun": "侵"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "世系名门礼数娴，妙年声望耸朝端。", 
            "玄丘夜直金镛静，丹陛春朝玉佩寒。", 
            "喜溢天颜承雨露，名通仙籍簉鹓鸾。", 
            "自怜饥死东方朔，愿乞馀甘窃大官。"
        ], 
        "title": "简王奉礼", 
        "type": "律诗", 
        "yun": "寒"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "泥牛击罢晓寒轻，春满黄堂碧玉觥。", 
            "衰齿已应怜饼餤，老怀犹自惜歌声。", 
            "綵鞭争道尘初动，画鹢浮江水暗生。", 
            "惭愧监官苦羁絷，东轩坐觉岁峥嵘。"
        ], 
        "title": "立春日试笔呈元播府推时举经历 其一", 
        "type": "律诗", 
        "yun": "庚"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "东风一夜泮冰澌，晓日移春上故枝。", 
            "朱户泥金题翠墨，玉盘纤手弄青丝。", 
            "老将岁月销衰鬓，閒与江山觅好诗。", 
            "剩办春晴供胜集，从今挑菜不须迟。"
        ], 
        "title": "立春日试笔呈元播府推时举经历 其二", 
        "type": "律诗", 
        "yun": "支"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "忆昔南宫角俊游，高名何事间陈楼。", 
            "汉廷素擅无双誉，兰省今推第一流。", 
            "吟策追随梅涧晓，书灯深窈竹房秋。", 
            "遥知近注潜夫论，应是斯人可得俦。"
        ], 
        "title": "次李竹所先辈韵", 
        "type": "律诗", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "汉廷策第拜殊恩，一日声名四海闻。", 
            "黄甲共推名进士，青衫独识老参军。", 
            "唫鞭细袅清苕雪，游屐閒穿古弁云。", 
            "从此风流多胜集，好将馀论起斯文。"
        ], 
        "title": "送吴叔巽赴湖州录事", 
        "type": "律诗", 
        "yun": "文"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "簪裙缓引步龙楼，每得鸣珂侍宴游。", 
            "银笔从横裨献纳，玉堂清近接风流。", 
            "昼帘花静琴心远，午枕香残草梦幽。", 
            "盛业只今烦润色，先声已到凤池头。"
        ], 
        "title": "贽管文秀博士", 
        "type": "律诗", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "德业由来裕后昆，笙竽应不羡高门。", 
            "佳儿足付万金产，寒士时怀一饭恩。", 
            "近为云山通井臼，每因水竹置琴樽。", 
            "孙登肯愧淮南客，吟啸逢君未足论。"
        ], 
        "title": "赠松间张内舍", 
        "type": "律诗", 
        "yun": "元"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "东吴望族君家最，倒指风流尽逝波。", 
            "绿野池台春草遍，古槐门巷暮蝉多。", 
            "诸郎冷落传缃素，故老依稀说佩珂。", 
            "独有玄成经术在，骁腾无计柰君何。"
        ], 
        "title": "赠娄贤佐", 
        "type": "律诗", 
        "yun": "歌"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "忆向江湖诵子虚，锦囊初见出骊珠。", 
            "穷途剩喜逢佳士，小伎终惭谒大巫。", 
            "四壁愁吟蛩对语，一灯清影鹤同孤。", 
            "采诗问字俱吾事，还许乘閒载酒无。"
        ], 
        "title": "寄刘云庄", 
        "type": "律诗", 
        "yun": "虞"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "紫鳌云气欲飞骞，粉署高邻尺五天。", 
            "秋月新窗寒贮玉，晓风宫殿翠生烟。", 
            "赤墀独奏三千字，银笔閒题九万笺。", 
            "共说丝纶专世美，几回夜直赐金莲。"
        ], 
        "title": "呈学士张师道", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": null, 
        "text": [
            "本斋之孙盛词华，下视流辈十倍过。", 
            "家书虽散尚千卷，其奈储无儋石何。", 
            "二昆研席相与共，勘辨不遣毫发讹。", 
            "一朝束书慈湖去，慈湖之学自象梭。", 
            "人之高明骛高远，不由梯级陡上坡。", 
            "而其下者保固陋，终岁无路登嵯峨。", 
            "万形惟实乃无弊，此道自古传思轲。", 
            "慈湖论心论无我，真意初不烦镌磨。", 
            "虚明一语更超绝，不肯与人同其波。", 
            "却笑禅宗用心错，我每读此毋麾哦。", 
            "微言日绝诸老尽，独抱永感如宿疴。", 
            "君家诗友讲贯熟，持之以注岂在他。", 
            "我耕我穫粒我腹，而彼徒梦笠与蓑。"
        ], 
        "title": "送陈正德长慈湖", 
        "type": "古风", 
        "yun": "歌"
    }, 
    {
        "author": "牟巘", 
        "era": "元", 
        "subtype": null, 
        "text": [
            "大龙小龙天下绝，水帘高挂三千尺。", 
            "吕梁悬水那复言，便应压倒栖贤峡。", 
            "我来觅水洗双眵，怪底老崖枯欲裂。", 
            "龙公何处抱宝眠，閟蓄精枯未渠泄。", 
            "谁知水火本无根，重阴可以阳气彻。", 
            "倚空长啸山为开，以虚为感感尤烈。", 
            "千山屃赑方冱寒，钟乳淙流忽飞发。", 
            "珠玑喷薄杂霏雾，琼瑶倾泻溅白日。", 
            "若非捲取银河水，那得变幻在呼吸。", 
            "看泉须看无泉时，自无而有乃奇特。", 
            "龙公作事真狡狯，吾侪用意亦奇崛。", 
            "经营小立看未了，洞门忽已云霏湿。", 
            "龙公龙公可以止，何如翻手作飞雪。", 
            "便将丰年报明主，苍生赤子俱函活。", 
            "火云六月汗如浆，更为渠侬洗炎热。", 
            "一笑回首谢龙公，神用俱停天地寂。"
        ], 
        "title": "题喊泉亭", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "雪堂西席雪江水，广文先生是乡里。", 
            "此翁平生事崛奇，欲上虚空鞭騄耳。", 
            "迩来深藏老锋锷，未许容易试越砥。", 
            "插天光气尚历历，若为著渠岩石里。", 
            "仲华本愿郡文学，百年功名一日起。", 
            "峥嵘今不少自贬，吾道毋乃太孤峙。", 
            "苦将新句调山灵，不遣陈迹蹋死鬼。", 
            "世俗贵耳不贵目，谁得其皮兼得髓。", 
            "翰林主人墨客卿，会将此事全付子。", 
            "吾衰正复何所用，两钱之锥漫苴履。", 
            "固知梅老难抵当，夜半偏师来研垒。", 
            "襆砚囊笔俱坚坐，尔以不战淹客晷。", 
            "天地冻合万木僵，军中颇怪多堕指。", 
            "春风呼酒为解严，十部从事贤一纸。"
        ], 
        "title": "再和杨求仁何道二山韵", 
        "type": "古风", 
        "yun": "纸"
    }, 
    {
        "author": "牟巘", 
        "era": "元", 
        "subtype": null, 
        "text": [
            "六客堂前翠竹屏，双溪馆下碧鳞生。", 
            "遍经此老行吟处，可是常行簿领人。", 
            "吏为求蚕觅休假，官因祭灶请比邻。", 
            "也知矮屋难淹滞，且与空山作好春。"
        ], 
        "title": "送种（周本作郑）南仲主簿", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "何年尘镜昏乍洗，金背涌出状怪诡。", 
            "自古空言马生角，今乃见马生两翅。", 
            "恐是渥洼种，往往感龙气。", 
            "龙惟神，飞行天，若傅两翅何足贵。", 
            "想似穆天子会瑶池，肉多身重不得飞。", 
            "一朝乘之逍遥出六合，奔风轶电那容追。", 
            "万里一息日未旰，当时从官无乃疲。", 
            "或云车辙马迹往往有，如此安用彼翅为。", 
            "徒留诞谲诳后世，我愿观者更勿疑。", 
            "我闻西王母，参目而虎首，物以类应固宜尔。"
        ], 
        "title": "有翅天马图", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": null, 
        "text": [
            "桃花水暖清明前，长堤柳色青如烟。", 
            "男儿年少重意气，春风买醉吴江船。", 
            "西湖三月春更好，笙歌锦绣神仙鸟。", 
            "紫燕楼深翠黛间，碧罗天净杨花老。", 
            "兴亡往事置勿论，千金不惜酬歌尊。", 
            "酒酣莫作后庭曲，游人思断江南魂。", 
            "去去知君访陈迹，吴山吴水青历历。", 
            "花残钿碎馆娃空，春草年年为谁碧。", 
            "君行正乐我为愁，白发送君思旧游。", 
            "平生漫浪无似我，努力功名须黑头。"
        ], 
        "title": "送娄伯高游吴", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "云间一片月，照我被素襟。", 
            "为持一尊酒，聊成对月吟。", 
            "月虽不解饮，我来意自深。", 
            "乔松引长风，吹作丝篁音。", 
            "瑶光映几席，六合清沈沈。", 
            "情舒物理畅，万古同兹心。"
        ], 
        "title": "对月", 
        "type": "古风", 
        "yun": "侵"
    }, 
    {
        "author": "朱德润", 
        "era": "元", 
        "subtype": null, 
        "text": [
            "山川结灵根，厚地秉阴窍。", 
            "神功自模范，嵲屼起双峤。", 
            "层峦倚天开，仰盼绝飞鸟。", 
            "岚光变气候，草木通深窈。", 
            "东山吾旧游，纨素记行稿。", 
            "平生丘壑情，藉此写怀抱。", 
            "荆关竟已矣，咞吮岂真好。", 
            "会当蹑丹梯，共登天门道。"
        ], 
        "title": "山川图诗呈解之昂御史", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "晨发赵屯路，郊务曷胜纪。", 
            "扁舟转重滩，棹激浪还汜。", 
            "村深鸡竞鸣，时见出农耜。", 
            "枫林宿霭收，茅屋炊烟起。", 
            "依稀远江湖，渐觉近城市。", 
            "逢人问归程，舟子行且喜。", 
            "宿雨起新涨，蒹葭没秋水。", 
            "思倦名利涂，醒心甘洗耳。", 
            "先生弃儒冠，高蹈出乡里。", 
            "优游吴楚间，生事丹砂里。", 
            "壮年厌世纷，岁暮少知己。", 
            "欲拂珊瑚竿，东溟钓青鲤。", 
            "学仙终难期，世事那有已。", 
            "得钱聊问道，垂老无妻子。", 
            "故人怀千里，岂念固穷士。"
        ], 
        "title": "次方叔渊先生自赵屯归城中韵", 
        "type": "古风", 
        "yun": "纸"
    }, 
    {
        "author": "朱德润", 
        "era": "元", 
        "subtype": null, 
        "text": [
            "人生百年间，会面能几何？", 
            "昔年送公去，冰雪满长河。", 
            "今年送公去，堤柳青婆娑。", 
            "春塘漾轻舸，晓日生微波。", 
            "柔橹数声动，游子行不歌。", 
            "梦随征帆杳，思逐春流多。", 
            "落花粘空尊，错落金叵罗。", 
            "聚散未足道，且使朱颜酡。"
        ], 
        "title": "送冯海粟待制入京", 
        "type": "古风", 
        "yun": "歌"
    }, 
    {
        "author": "朱德润", 
        "era": "元", 
        "subtype": null, 
        "text": [
            "九月五日夜，抱衾方熟眠。", 
            "半夜闻传呼，巡官敲玉鞭。", 
            "连街报遗火，援救喧争先。", 
            "老兵起惊讶，烟焰上逼天。", 
            "小桶灌滴水，巨索相钩连。", 
            "健儿走掠夺，贫富分目前。", 
            "孰云可扑灭，况非燎于原。", 
            "钱塘辐辏地，居处层楼巅。", 
            "版墙不隔尺，万家手可传。", 
            "一遭回禄灾，乐岁如凶年。", 
            "明朝出闾巷，行听老翁言。", 
            "火患尚可延，输官忧酒钱。"
        ], 
        "title": "寓武林闻失火", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "采采凌冬花，夹道多荆菅。", 
            "驱车蹈前辙，我仆衣裳单。", 
            "良集既已定，敢辞行路难。", 
            "怀人在东南，岁晏路漫漫。", 
            "轩车来何晚，凝睇登巑岏。", 
            "苍天虽咫尺，安得生羽翰。", 
            "幽居竟晨暮，旅食惟加餐。", 
            "夜寒飘风寂，水涸零露漙。", 
            "相思不得寐，起舞影蹒珊。", 
            "天垂四野静，落月金团团。"
        ], 
        "title": "别后怀权赞善李仲思二宰", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "月高星藏光，天静四山出。", 
            "炊烟敛林墅，群作向昏毕。", 
            "物情初无干，浮生自啾唧。", 
            "征途行复止，镜发玄又白。", 
            "人生身抱器，志老剑在室。", 
            "百年生谁存，一士死不没。", 
            "兢兢凌霜干，幽花当春发。"
        ], 
        "title": "和虞先生榆林中秋对月", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "女娲鍊五色，大磈补不牢。", 
            "至今西天首，天近山常高。", 
            "嵯峨苍云表，百鸟不敢巢。", 
            "仙人十二楼，城阙金岧峣。", 
            "下连丹砂井，皓气冲寂寥。", 
            "似闻笙竽韵，有客醉仙桃。", 
            "采芝者谁子？霞冠赤霜袍。", 
            "手持长年书，邀我同游遨。", 
            "我今胡不乐，失志在蓬蒿。", 
            "思仙不得去，作图谢尘嚣。", 
            "终当访王子，跨凤腾九霄。"
        ], 
        "title": "石民瞻山图", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "扁舟去何所，渺渺太湖阴。", 
            "依依桑梓村，拍拍枕寒浔。", 
            "飞云入遐睇，鸟道横青岑。", 
            "篙师戒勿渡，柔橹力不任。", 
            "我身虽骨立，未肯折壮心。", 
            "放船当中流，浩歌激清音。", 
            "何当被宫锦，再作峨眉吟。"
        ], 
        "title": "泛太湖访友", 
        "type": "古风", 
        "yun": "侵"
    }, 
    {
        "author": "朱德润", 
        "era": "元", 
        "subtype": null, 
        "text": [
            "夹城遗芳栽，摇落及千年。", 
            "芙蓉发靓妆，绝艳秋江边。", 
            "临风拂罗帏，红裳拥三千。", 
            "素抱拒霜质，亭亭赤城仙。", 
            "曾携一枝去，生绡记馀妍。"
        ], 
        "title": "大长公府群花屏诗（录三） 其一 芙蓉", 
        "type": "古风", 
        "yun": "先"
    }, 
    {
        "author": "朱德润", 
        "era": "元", 
        "subtype": null, 
        "text": [
            "秋高银河泻，碧宇净如洗。", 
            "飞仙自天来，幻作白茶蕊。", 
            "清香不自媚，迥出山谷底。", 
            "盈盈双玉环，婉立庭户里。", 
            "风霜非故林，雨露结新意。"
        ], 
        "title": "大长公府群花屏诗（录三） 其二 白茶", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "雨馀鸣蜩歇，众绿郁阴翳。", 
            "绡囊蹙红巾，光焰当林丽。", 
            "映日萼先皱，临风叶如缀。", 
            "秋深荐红实，颗裂排皓齿。", 
            "祇应乘槎客，天上得先味。"
        ], 
        "title": "大长公府群花屏诗（录三） 其三 石榴", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "高冈盘崔巍，白石落绝壑。", 
            "鸣泉咽古窦，岩麓净如削。", 
            "缅想融化初，元气下磅薄。", 
            "山灵托奇范，株脉下连络。", 
            "大峰齐云霄，群峤入云脚。", 
            "朱阑围碧瓦，隐见仙人宅。", 
            "良境不可负，行将理芒屩。"
        ], 
        "title": "黑谷东路山", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "青山倚天高，崖谷入晦冥。", 
            "虎豹踞九关，无由闭岩扃。", 
            "企想贤哲士，寥落如晨星。", 
            "寒风健鸟翮，暑雨吹鱼腥。", 
            "《竹枝》变《韶舞》，羯鼓如震霆。", 
            "黄流浑淳源，浮尘滓沧溟。", 
            "凤去几千载，苍梧山更青。"
        ], 
        "title": "和杨廉夫县尹游山诗韵", 
        "type": "古风", 
        "yun": "青"
    }, 
    {
        "author": "朱德润", 
        "era": "元", 
        "subtype": null, 
        "text": [
            "碧山高阴岑，老树立突兀。", 
            "岚光凝晓候，隐现苍林密。", 
            "空谷有佳人，胡宁欲行役。"
        ], 
        "title": "题拙作小图二首 其一", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "招提抱层岩，阑楯出虚迥。", 
            "微微宿霭收，转见苍林静。", 
            "客子更何之，扶筇蹑云磴。"
        ], 
        "title": "题拙作小图二首 其二", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "建章前殿金凤凰，兵符五出单于降。", 
            "汉家明诏下鸡鹿，将军夜送呼韩王。", 
            "棘门骠骑多猛士，酒酣击剑愿效死。", 
            "征和丞相佐君王，从此合符兵不起。", 
            "霜风千年换陵谷，铜秀土花青似玉。", 
            "班班只忆汉彤庭，用夏那知变夷俗。", 
            "当时衔命出关中，编须岂敢要奇功。", 
            "平原豺兽不择肉，印章千里空泥封。"
        ], 
        "title": "汉铜虎符歌", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "松楸夹道云迷麓，细泉无声走空谷。", 
            "扪萝倚磴行转缓，百折峰峦看未足。", 
            "鹧鸪泣雨山漫漫，悬崖老树苍虬蟠。", 
            "登楼倚槛俯木末，漱泉汲涧分馀湍。", 
            "老僧延坐话夙昔，夜半谈空屡前席。", 
            "自言久是兹山主，殿下长垣屡封植。", 
            "山头碧瓦如连环，曾闻仙客来云间。", 
            "猿惊鹤怨知几许，伊吾声断愁空山。", 
            "明朝烟雨开晴旦，折花临水春将半。", 
            "我亦归山读故书，何必怀仙生浩叹。"
        ], 
        "title": "偕张清夫登道场何山（用坡仙韵）", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "盛唐太仆王毛仲，八坊分队三花动。", 
            "当时画马称曹韩，尺素幻出真龙种。", 
            "玉花照夜争新妍，一马滚尘鬉尾鲜。", 
            "昂头不受金丝络，汗血辗沙生昼烟。", 
            "翰林妙写不减古，名驹染出青豪素。", 
            "延祐君王赏骏材，金盘赐帛开当宁。", 
            "时清处处生骊騧，何必汉朝称渥洼。", 
            "王良幸勿嗔踶啮，一跃天衢千里沙。"
        ], 
        "title": "题张参政所藏骢马滚尘图", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "空同之山戴斗极，叠嶂横陈开碣石。", 
            "翠崖丹磴互低昂，复阁层阑转空碧。", 
            "碧桃花落笙声幽，双成吹玉彩鸾讴。", 
            "跨凤腾云去无迹，清猿啼断层崖秋。", 
            "霞光隐映山长在，寰海茫茫隔烟霭。", 
            "旧游仙侣谩招呼，误落人间几千载。", 
            "吴争越战何可数，束书欲问桃源路。", 
            "画图空见避秦人，隔水渔郎不相顾。"
        ], 
        "title": "仙山图为赵彦昭赋", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "高堂风露生凉秋，兴来乘月登西楼。", 
            "杜宽对客被短褐，独吹觱栗惊群优。", 
            "移商换羽穷雕锼，箜篌匏笙声不侔。", 
            "梨园宫人清泪收，昔闻此曲供王侯。", 
            "金花玉管苍凤头，当筵咿哑和《梁州》。", 
            "缓急应节如解牛，清风席上寒飕飗。", 
            "关山叶落清渭流，朝供暮奉何时休。", 
            "归来白屋书谩抽，走谒高贵多请求。", 
            "拨剌惊鱼度寒湫，山空鹤怨中夜愁。", 
            "时作低韵同羌讴，赵公一闻能解忧。", 
            "先生作歌君少留，昔曾天上聆锵球。", 
            "翕如鸾凤鸣丹丘，听之不厌两耳浮。", 
            "便当携君跨双虬，拂衣和曲参天游。"
        ], 
        "title": "和赵季文觱栗吟", 
        "type": "古风", 
        "yun": "尤"
    }, 
    {
        "author": "朱德润", 
        "era": "元", 
        "subtype": null, 
        "text": [
            "道山亭下梅花村，坡仙作诗为招魂。", 
            "明姿照人隔寒水，瘦影带月欺黄昏。", 
            "先生颇厌郡斋冷，持书晚约窥山园。", 
            "松风吹香清人骨，地炉烟销酒初温。", 
            "孤标已出群卉上，故遣雪意迷晴暾。", 
            "和羹结子时较晚，先传春色来衡门。", 
            "天寒谷幽翠袖薄，岂知青鸟能传言。", 
            "明晨看花重有约，呼童扫石罗清尊。"
        ], 
        "title": "陪于思庸训导登道山亭观梅（用坡仙韵）", 
        "type": "古风", 
        "yun": "元"
    }, 
    {
        "author": "朱德润", 
        "era": "元", 
        "subtype": null, 
        "text": [
            "黑云冥冥江叟出，暮泊孤舟夜吹笛。", 
            "怪雨盲风动地来，奔涛只欲沈江国。", 
            "一声吹罢关河黑，乱石随波山树侧。", 
            "云端夭矫见双龙，水气高寒星渐没。", 
            "闻声解意似相感，一曲未终人听寂。", 
            "吾闻应乾龙在天，潜鳞或跃藏深渊。", 
            "仙翁幻术偶惊世，粉图萧瑟能相传。", 
            "宋初董生学画龙，龙惊皇储真枝穷。", 
            "三百年来似转瞬，空令丹雘留遗踪。", 
            "请君急缄卷还客，叟似欲言龙欲逸。", 
            "淮南赤日土欲焦，祈汝飞腾作甘泽。"
        ], 
        "title": "陪杨仲弘先生观董羽画江叟吹笛天龙夜降图", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": "五言排律", 
        "text": [
            "骊山西北高，万乘东南至。", 
            "霓旌苍翠中，阁道丹青里。", 
            "忆昔上林游，春寒多并辔。", 
            "羯鼓召花奴，黄门催力士。", 
            "霓裳曲未终，惊动渔阳骑。"
        ], 
        "title": "题唐明皇幸骊山图", 
        "type": "排律", 
        "yun": null
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "儿将白发共嬉娱，敢意高轩访敝庐。", 
            "七帙年龄同绛县，诸贤诗句过黄初。", 
            "菌芝那解出枯朽，冠盖便能倾里闾。", 
            "烂醉休须问生理，贫家今有百车渠。"
        ], 
        "title": "十七日谢赵子昂孟能静及诸亲友", 
        "type": "律诗", 
        "yun": "鱼"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "细语当年别后春，惊心宇县尚吹尘。", 
            "浊醪易贳新丰酒，衰俗难逢旧雨人。", 
            "君似伏波当益壮，我几南斗不能神。", 
            "合并未几匆匆去，鱼鸟蒹葭谁与邻。"
        ], 
        "title": "送杨兴府", 
        "type": "律诗", 
        "yun": "真"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "便涓飞洒又何佳，得得来寻贫士家。", 
            "破屋青灯才一黍，荒园老树忽千花。", 
            "酒逢寒夜饶偏贵，诗出穷人矫转誇。", 
            "两月儿书浑未到，定应行脚更天涯。"
        ], 
        "title": "大水后得雪 其一", 
        "type": "律诗", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "萧条篱落胜于村，还径人稀早闭门。", 
            "过眼风花才一瞥，到头石笋只双蹲。", 
            "何妨岁恶诗仍好，那笑炉空火自存。", 
            "笑咏车斜徵雪事，诸君本本又元元。"
        ], 
        "title": "大水后得雪 其二", 
        "type": "律诗", 
        "yun": "元"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "饥年得雪意殊佳，天亦终怜田父家。", 
            "是处连云畦宿麦，一时积水散空花。", 
            "预占饼饵真堪喜，若比琼瑶未足誇。", 
            "我正坐须来岁麨，夜中踏瓮喜无涯。"
        ], 
        "title": "再和 其一", 
        "type": "律诗", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "正思觅食绕诸村，咄咄今朝雪塞门。", 
            "屋角空囷饥雀噪，床头败絮冻鸱蹲。", 
            "分无醽醁能相熟，赖有符赀仅自存。", 
            "堪笑少陵穷不死，区区苦欲问黎元。"
        ], 
        "title": "再和 其二", 
        "type": "律诗", 
        "yun": "元"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "雪中饶有百般佳，却似绸缪困约家。", 
            "老病自应馀菜色，风骚犹未合梅花。", 
            "背暄拟向田翁觅，面少时闻儿女誇。", 
            "可是年来四不出，也随笭箵傍南涯。"
        ], 
        "title": "三用韵 其一", 
        "type": "律诗", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "惭愧长髯市入村，送诗踏冻到衡门。", 
            "未愁顾兔千毫秃，持看阳乌三足蹲。", 
            "我亦欲寻安道去，人应共怪阿先存。", 
            "界天雪岭依然白，更忆当年李仲元。"
        ], 
        "title": "三用韵 其二", 
        "type": "律诗", 
        "yun": "元"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "寄食于人苦未佳，从来逆旅便为家。", 
            "四时长是瓶无粟，一夜偶然灯有花。", 
            "雪夜又寒谁复料，物中惟老不堪誇。", 
            "卷书危坐时相望，不觉西南各一涯。"
        ], 
        "title": "四用韵 其一", 
        "type": "律诗", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "五十年前三尺雪，匆匆捩柁下荆门。", 
            "坐惊荏苒吴枫换，长忆轮囷蜀芋蹲。", 
            "覆局还如一日事，劫灰能有几人存。", 
            "新诗读罢令人感，转瞬看看又岁元。"
        ], 
        "title": "四用韵 其二", 
        "type": "律诗", 
        "yun": "元"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "苦把庭梅劣野梅，庭梅元自野梅来。", 
            "肯辞台鼎当年贵，直向丹田内景开。", 
            "山意浓时还耐看，道根孤处更深培。", 
            "玄机参透何分别，猛拊阑干一笑回。"
        ], 
        "title": "道士号庭梅为赋此", 
        "type": "律诗", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "桐川咫尺路平宽，华檄春风白发欢。", 
            "教育兼全三者乐，起居频报四时安。", 
            "的传何况自诸老，远业岂徒荣一官。", 
            "从此江东有新句，寄来应对暮云看。"
        ], 
        "title": "送张刚甫广德学正", 
        "type": "律诗", 
        "yun": "寒"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "鲁僖再闰孰为偏，五载之终似远然。", 
            "辛亥徒为章首岁，上元直在太初年。", 
            "未从元凯叩长历，且效少陵吟短篇。", 
            "一线閒愁随日长，形容空老此江边。"
        ], 
        "title": "十一月朔冬至", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "炎歊渐已转凉飔，想见湖亭送别时。", 
            "发仞功名初得意，联镳宾主总能诗。", 
            "昔人犹自荐佳客，今日何忧乏已知。", 
            "最是人生急三釜，高堂白发数归期。"
        ], 
        "title": "饯余好问入燕", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "想见新年试笔时，风流应不减丘迟。", 
            "归来燕子元相识，落尽桃花若未知。", 
            "何事兰亭修禊乐，便怀墨客感秋悲。", 
            "湖山胜践无由共，禅榻茶烟老鬓丝。"
        ], 
        "title": "和徐容斋正旦", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "高标照我发星星，百尺楼边一寸茎。", 
            "樽自不空如北海，客非善饮类公荣。", 
            "四筵惊起闻豪唱，五斗拚教解宿酲。", 
            "何事诗筒来较晚，且容汤粥煮榆羹。"
        ], 
        "title": "和赵景程提举见招", 
        "type": "律诗", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "耆英图障烂如星，胜似屏风映紫茎。", 
            "洛社便如同此乐，商颜未必采其荣。", 
            "戴花刘九徒歌舞，当局温公岂醉酲。", 
            "试问诸贤閒得否，熙丰一鼎沸于羹。"
        ], 
        "title": "再用前韵盖座上有九老绣幛", 
        "type": "律诗", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "七十八春华发老，斡旋文鼎力犹堪。", 
            "品题人物多成传，管领溪山尽属衔。", 
            "了不安排方是适，本无全缺又何惭。", 
            "誇传析国睢阳冠，五字新诗落枕函。"
        ], 
        "title": "次本斋韵 其一", 
        "type": "律诗", 
        "yun": null
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "怪底膺门稚子欢，倒衣迎拜病犹堪。", 
            "喜看诗卷牛腰大，惭说踏车鸦尾衔。", 
            "风谊薄云谁得似，云泥被径我增惭。", 
            "新年精力知强健，酬答端能日百函。"
        ], 
        "title": "次本斋韵 其二", 
        "type": "律诗", 
        "yun": null
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "贰车曾上汉中台，十月海棠无数开。", 
            "万里相逢曾识面，双眵扫净更传杯。", 
            "高情共惜燕支晕，归梦还思滟滪堆。", 
            "客去主人应卜夜，不妨唤取烛笼来。"
        ], 
        "title": "十月能静饮于海棠花下唐同知适至因言昔在汉中十月海棠亦开用韵", 
        "type": "律诗", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "门前车马气如云，鹊噪惊猜意甚驯。", 
            "别岁风光从草草，报人消息喜频频。", 
            "当家金印君先得，明日椒盘我自亲。", 
            "共乐高堂称斝寿，安舆迎养趁垂龄。"
        ], 
        "title": "和除日闻鹊", 
        "type": "律诗", 
        "yun": null
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "尺一俄闻有急徵，风云奋迅在南溟。", 
            "正如蜀客怀铅笔，未羡鸿都写石经。", 
            "此事惟须一艮卦，今朝顿见两文星。", 
            "帻沟娄畔藏书去，人在金坡白玉扃。"
        ], 
        "title": "送邓善之", 
        "type": "律诗", 
        "yun": "青"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "催唤沙棠港口船，门前龙象耸初筵。", 
            "养亲始愿家良近，事道中年志愈坚。", 
            "美俗一新吾礼乐，高贤多羡此山川。", 
            "不妨且为坡翁住，却上玉堂陪众仙。"
        ], 
        "title": "送人赴宜兴教授", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "节物诗情总索然，漫将梨栗当盘筵。", 
            "堪怜永夜空樽月，记取衰翁断酒年。", 
            "十日尚留花影在，两瓶便作竹根眠。", 
            "分明破戒缘佳句，免使儿童诮禁烟。"
        ], 
        "title": "次韵李千秋中秋", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "喜闻罨画初回棹，便拟共公吟过春。", 
            "何事客乡还送客，今朝人日更愁人。", 
            "风吹杯面梅花老，路转裙腰草色新。", 
            "只恐西湖留不住，重来好为活疲民。"
        ], 
        "title": "癸卯人日送李千秋还杭", 
        "type": "律诗", 
        "yun": "真"
    }, 
    {
        "author": "朱德润", 
        "era": "元", 
        "subtype": "五言绝句", 
        "text": [
            "柳絮觉春归，轻盈著处飞。", 
            "东风好收拾，莫遣坠征衣。"
        ], 
        "title": "晚春即事三首 其一", 
        "type": "绝句", 
        "yun": "微"
    }, 
    {
        "author": "朱德润", 
        "era": "元", 
        "subtype": "五言绝句", 
        "text": [
            "谁道林莺老，金衣薄更新。", 
            "春来复春去，老却听莺人。"
        ], 
        "title": "晚春即事三首 其二", 
        "type": "绝句", 
        "yun": "真"
    }, 
    {
        "author": "朱德润", 
        "era": "元", 
        "subtype": "五言绝句", 
        "text": [
            "柳丝缲十丈，蘸水绿条鲜。", 
            "何事江边客，相过不系船。"
        ], 
        "title": "晚春即事三首 其三", 
        "type": "绝句", 
        "yun": "先"
    }, 
    {
        "author": "朱德润", 
        "era": "元", 
        "subtype": "五言绝句", 
        "text": [
            "堤边古木风，江上飞鸿影。", 
            "秋江待渡人，立到前山暝。"
        ], 
        "title": "秋江", 
        "type": "绝句", 
        "yun": null
    }, 
    {
        "author": "朱德润", 
        "era": "元", 
        "subtype": "五言绝句", 
        "text": [
            "黄尘飞白日，黑雨洗青山。", 
            "水静渔舟渡，林深倦鸟还。"
        ], 
        "title": "过西山", 
        "type": "绝句", 
        "yun": "删"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "步出东皋隔市尘，青山高下欲迎人。", 
            "汀花有意开何晚，野草无名亦自春。"
        ], 
        "title": "出郭", 
        "type": "绝句", 
        "yun": "真"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "谁云河广不容舠，急桨凌风渡晚潮。", 
            "却望彭城旧游处，黄楼碑畔屋萧萧。"
        ], 
        "title": "重过彭城", 
        "type": "绝句", 
        "yun": "萧"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "玉肌匀腻粉初乾，淡淡空青印碧阑。", 
            "晓日《长杨》新赋就，墨云时度玉螭寒。"
        ], 
        "title": "赠笺纸吕生二首 其一", 
        "type": "绝句", 
        "yun": "寒"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "罗文缉缉染湘流，中莹晴空一段秋。", 
            "莫问杀青千古事，漆书应让管城侯。"
        ], 
        "title": "赠笺纸吕生二首 其二", 
        "type": "绝句", 
        "yun": "尤"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "云林深处翠微多，石室春深长薜萝。", 
            "当代衣冠正高贵，不须间诵《采薇》歌。"
        ], 
        "title": "访刘道士", 
        "type": "绝句", 
        "yun": "歌"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "玉观仙台紫雾高，昔骑丹凤恣游遨。", 
            "双成不念吹笙侣，阆苑春深醉碧桃。"
        ], 
        "title": "题赵仲穆瀛海图", 
        "type": "绝句", 
        "yun": "豪"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "春入山坳长蕨芽，青童邀我饭胡麻。", 
            "野桃开处仙家近，閒向溪头数落花。"
        ], 
        "title": "访刘道士", 
        "type": "绝句", 
        "yun": "麻"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "渥洼天马骨如龙，散步春郊苜蓿中。", 
            "揩遍玉鬉尘未落，日斜宫树影摇风。"
        ], 
        "title": "题赵仲穆揩痒马图", 
        "type": "绝句", 
        "yun": "东"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "春江拍拍去帆孤，树底人家燕引雏。", 
            "曾向秦淮登暮阁，碧云低处认三吴。"
        ], 
        "title": "送王信仲过淮阳", 
        "type": "绝句", 
        "yun": "虞"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "山野低回落雁斜，炊烟茅屋起平沙。", 
            "橹声归去浪痕浅，摇动一滩红蓼花。"
        ], 
        "title": "沙湖晚归", 
        "type": "绝句", 
        "yun": "麻"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "缑山无侣共吹笙，金碧楼台拂晓行。", 
            "帝子不来春又暮，野棠开尽绿阴生。"
        ], 
        "title": "题李□古御史柏山", 
        "type": "绝句", 
        "yun": "庚"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "雪压林梢竹倒垂，石边双雉欲惊飞。", 
            "天寒野静寻馀粟，犹胜樊笼刺锦衣。"
        ], 
        "title": "雪竹双雉图", 
        "type": "绝句", 
        "yun": "微"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "深院朱阑覆锦裀，百花开尽牡丹春。", 
            "粉毛双鸽多驯狎，对浴金盆不避人。"
        ], 
        "title": "牡丹鹁鸽图", 
        "type": "绝句", 
        "yun": "真"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "西望巴江隔锦官，青泥黄栈细盘盘。", 
            "人间到处羊肠险，何必长歌《蜀道难》。"
        ], 
        "title": "题淮阴梅鼎画蜀山图", 
        "type": "绝句", 
        "yun": "寒"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "汉郊五畤答鸿禧，草木甘泉夜色移。", 
            "昨日长安道傍过，故宫无奈黍离离。"
        ], 
        "title": "题甘泉宫图", 
        "type": "绝句", 
        "yun": "支"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "玉压帽檐花底春，惜无花下洗妆人。", 
            "阿娇一掬东风泪，聊仗丹青为写真。"
        ], 
        "title": "题梨花折枝", 
        "type": "绝句", 
        "yun": "真"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "京城花雨晓沾沾，陌上红娘已浴蚕。", 
            "无奈金鞍少年客，携将春色过江南。"
        ], 
        "title": "三月二十日送姜侍郎南游", 
        "type": "绝句", 
        "yun": "覃"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "八月海门天气凉，潮头如雪上钱塘。", 
            "斜阳更比归人急，又引轻帆入富阳。"
        ], 
        "title": "西兴", 
        "type": "绝句", 
        "yun": "阳"
    }, 
    {
        "author": "朱德润", 
        "era": "元", 
        "subtype": "五言律诗", 
        "text": [
            "广川六百里，驿道上皇州。", 
            "紫极星辰近，黄河日夜流。", 
            "村明深夕火，滩泊过年舟。", 
            "明发乘车去，逢人说浪游。"
        ], 
        "title": "十四日泊安陵", 
        "type": "律诗", 
        "yun": "尤"
    }, 
    {
        "author": "朱德润", 
        "era": "元", 
        "subtype": "五言律诗", 
        "text": [
            "浩荡具区尾，苍茫不断流。", 
            "水光浮四际，云气接三州。", 
            "日月双丸吐，江山万古愁。", 
            "吟轩未能敞，乡思独登楼。"
        ], 
        "title": "题陈直卿一碧万顷", 
        "type": "律诗", 
        "yun": "尤"
    }, 
    {
        "author": "朱德润", 
        "era": "元", 
        "subtype": "五言律诗", 
        "text": [
            "翠树元无雨，空濛暗湿衣。", 
            "林深迷远嶂，风捲杂晴晖。", 
            "岚润侵书几，阴凉拂钓矶。", 
            "苍云何处密，清晓傍檐飞。"
        ], 
        "title": "翠雨亭诗", 
        "type": "律诗", 
        "yun": "微"
    }, 
    {
        "author": "朱德润", 
        "era": "元", 
        "subtype": "五言律诗", 
        "text": [
            "闻说东园好，渐江暗发源。", 
            "凿池疏地脉，叠石种云根。", 
            "涤研鱼鳞动，烹茶蟹眼温。", 
            "欲知隐者乐，何日扣柴门。"
        ], 
        "title": "题周仲杰古泉", 
        "type": "律诗", 
        "yun": "元"
    }, 
    {
        "author": "朱德润", 
        "era": "元", 
        "subtype": "五言律诗", 
        "text": [
            "万马拥貔貅，暮登城上楼。", 
            "哀笳风送客，长剑月临帱。", 
            "阃外分边计，灯前借箸筹。", 
            "二城如可复，江面更何忧。"
        ], 
        "title": "暮登德清谯楼", 
        "type": "律诗", 
        "yun": "尤"
    }, 
    {
        "author": "朱德润", 
        "era": "元", 
        "subtype": "五言律诗", 
        "text": [
            "烹茶热旨酒，坐石得嘉宾。", 
            "好鸟时鸣昼，幽花不放春。", 
            "山遗今古事，诗著往来人。", 
            "楚地龚夫子，诸生数问津。"
        ], 
        "title": "和龚子敬先生游春韵", 
        "type": "律诗", 
        "yun": "真"
    }, 
    {
        "author": "朱德润", 
        "era": "元", 
        "subtype": "五言律诗", 
        "text": [
            "烟水旴江渺，丹阳度雪寒。", 
            "久怜梅淡泊，先问竹平安。", 
            "夜月清诗思，春风彩笔端。", 
            "北来知己少，岁暮欲弹冠。"
        ], 
        "title": "赠黄竹村老儒画梅竹", 
        "type": "律诗", 
        "yun": "寒"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "古树呼风作雅音，石梁溪渡景沈沈。", 
            "山横宿霭晓晴薄，人倚曲阑秋思深。", 
            "颍水空遗黄鹤恨，茂陵多感白头吟。", 
            "栖迟莫厌归来晚，明月惊乌绕故林。"
        ], 
        "title": "游梁溪暮归", 
        "type": "律诗", 
        "yun": "侵"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "百里奉亲官署近，萱堂春早燕呢喃。", 
            "桃花红似郎君马，杨柳青于从事衫。", 
            "苕水渔舟烟浩渺，何山书舍石巉岩。", 
            "莫思杜牧寻芳晚，剩有新诗寄一缄。"
        ], 
        "title": "送赵季文任湖州录判", 
        "type": "律诗", 
        "yun": "咸"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "上方山头雪迷路，石湖桥上作行春。", 
            "湖光万顷送归棹，山鸟一声如唤人。", 
            "静乐可忘轩冕贵，清游端胜绮罗尘。", 
            "人间今古谁能赏，诗思不如图画真。"
        ], 
        "title": "俞元明参军雪中以诗招饮就和韵时学士东泉鲁公大参叔能王公御史子昭郭公同行", 
        "type": "律诗", 
        "yun": "真"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "伏波将士出鄞东，夜斩鲸鲵碧海中。", 
            "虎帐护寒云蔽日，龙旗催晓浪翻风。", 
            "帆开鹢羽桅星白，箭拂髦头血点红。", 
            "洗手便听歌凯捷，大藩文帅作元功。"
        ], 
        "title": "送达兼善元帅赴浙东", 
        "type": "律诗", 
        "yun": "东"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "卧病兼旬忤物机，梦游蓬岛欲心飞。", 
            "无心缩地忧行役，有意谈天畏是非。", 
            "流水点红桃雨霁，长林迸绿笋芽肥。", 
            "便须再约坡仙去，为觅还山旧羽衣。"
        ], 
        "title": "三月十八日卧病感怀", 
        "type": "律诗", 
        "yun": "微"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "谷莺啼老稚桑新，粉褪红消只数晨。", 
            "轻逐晓风粘酒斝，半和尘土上车轮。", 
            "香随流水千年恨，影别残阳几度春。", 
            "却忆当时砑光帽，山香一曲泪沾巾。"
        ], 
        "title": "和李仲节咏落花韵", 
        "type": "律诗", 
        "yun": "真"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "丝竹声传鼓似雷，宝装驼象列三台。", 
            "从官绯紫东华入，阿母旌幢兴圣来。", 
            "绣凤铺裀氍叠煖，金龙缠柱扆屏开。", 
            "大官献纳盐梅味，独有双成捧玉杯。"
        ], 
        "title": "大明殿口占", 
        "type": "律诗", 
        "yun": "灰"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "金殿风微拾坠红，题诗聊寄御沟东。", 
            "芳情有意随流水，细字无心学断鸿。", 
            "别馆乍凉霜透幕，长门深夜月移宫。", 
            "才情偶尔成佳配，不道《周南》有国风。"
        ], 
        "title": "次韵王继学参政题美人图（录二） 其一 红叶题诗", 
        "type": "律诗", 
        "yun": "东"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "千金画史托铅华，难写春心半缕霞。", 
            "两面秋波随彩笔，一奁冰影对钿花。", 
            "情怜晓月秦川雁，思逐朝阳汉树鸦。", 
            "不信云间望夫石，解传颜色到君家。"
        ], 
        "title": "次韵王继学参政题美人图（录二） 其二 对镜写真", 
        "type": "律诗", 
        "yun": "麻"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "石磴红泉翠影摇，仙人归隐倩谁招。", 
            "千年管乐尊周社，七叶金张珥汉貂。", 
            "麟阁故人银印大，豸冠分使玉骢骄。", 
            "独怜补报应无所，论画哦诗点素绡。"
        ], 
        "title": "简赵宗吉佥宪", 
        "type": "律诗", 
        "yun": "萧"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "绮结飞霞散满空，阑干高倚夕阳中。", 
            "冲融昼景横窗碧，绚烂晴光入座红。", 
            "宛有霓旌来汉表，直疑蜃气出城东。", 
            "楼居自是神仙宅，不待乘桥蹑彩虹。"
        ], 
        "title": "题常州玄妙观陈□□飞霞楼", 
        "type": "律诗", 
        "yun": "东"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "捲地颠风响怒雷，一宵天上报阳回。", 
            "日光绣户初添线，雪意屏山欲放梅。", 
            "双阙倚天瞻象魏，五云书彩望灵台。", 
            "江南水暖不成冻，溪叟穿鱼换酒来。"
        ], 
        "title": "十一月二十七日冬至（泰定二年）", 
        "type": "律诗", 
        "yun": "灰"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "候潮翻雪响泷泷，砥柱中流势激撞。", 
            "岂有明珰遗洛浦，欲投圆璧誓长江。", 
            "雪涛杂沓蜃楼起，海峤微茫雁字双。", 
            "莫讶伍胥遗恨在，越山南去未成降。"
        ], 
        "title": "又和顾仁甫观潮", 
        "type": "律诗", 
        "yun": "江"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "万壑轻澌渡薄寒，碧云深处互漫漫。", 
            "六花溅沫成天巧，一脉潜流激暮湍。", 
            "石鼎茶温风味冽，玉壶冰皎露华乾。", 
            "荆溪白石天寒夜，误作山阴道上看。"
        ], 
        "title": "题子明雪泉", 
        "type": "律诗", 
        "yun": "寒"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "屋外梅花的皪，篱边涧水潺湲。", 
            "竟夕诗翁睡著，不知雪满前山。"
        ], 
        "title": "江村冬日清景", 
        "type": "六言诗", 
        "yun": "删"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "翠壁寒云淡薄，沧江老树萧疏。", 
            "输与扁舟渔父，一生意钓忘鱼。"
        ], 
        "title": "寒江独钓", 
        "type": "六言诗", 
        "yun": "鱼"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "树暝烟生绝壁，瀑流雨洒虚潭。", 
            "他日来寻懒瓒，枯禅还许同参。"
        ], 
        "title": "云山僧", 
        "type": "六言诗", 
        "yun": "覃"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "百岁光阴石火，几番世事云萍。", 
            "试问谁人有药，能医白发重青。"
        ], 
        "title": "秋日客怀 其一", 
        "type": "六言诗", 
        "yun": "青"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "梧叶声中夜雨，桂花香里秋风。", 
            "巢幕偏惊客燕，寄书不见征鸿。"
        ], 
        "title": "秋日客怀 其二", 
        "type": "六言诗", 
        "yun": "东"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "桑落谁家有酒，荷蓑客子无衣。", 
            "斜日江楼北望，凉天鸿雁南归。"
        ], 
        "title": "秋日客怀 其三", 
        "type": "六言诗", 
        "yun": "微"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "槿花不终朝，幽兰有馀香。", 
            "朝游诗书圃，夕憩翰墨场。", 
            "饱食待秋实，过眼捐春芳。", 
            "畴能事形役，奔走白日忙。", 
            "男儿生堕地，壮志在四方。", 
            "胡为守一室，郁郁徒悲伤。", 
            "何由写胸臆，酣酒竭罍觞。", 
            "高飞羡黄鹄，矫翮凌云苍。"
        ], 
        "title": "自述", 
        "type": "古风", 
        "yun": "阳"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "宝镜何团团，光辉莹冰雪。", 
            "疑是造化炉，神工初铸出。", 
            "又疑广寒宫，飞堕一片月。", 
            "照人不照心，红颜易衰歇。"
        ], 
        "title": "比述二首 其一", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "彤弓如半月，力挽二石强。", 
            "戡乱乃见用，櫜鞬宁久藏。", 
            "应弦不虚发，狐兔焉敢当。", 
            "畴能挟长矢，为我殪天狼。"
        ], 
        "title": "比述二首 其二", 
        "type": "古风", 
        "yun": "阳"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "巢居不厌客，况乃佳客至。", 
            "撷蔬荐浊醪，谈经得真趣。", 
            "归云度遥岑，斜日在高树。", 
            "对饮须尽欢，何时复相遇。", 
            "人生能几何，行乐贵适意。", 
            "不见萍与蓬，飘飘无定处。", 
            "搔首仍踟蹰，临风发长喟。"
        ], 
        "title": "写怀", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "癸卯冬十月，海陬气候偏。", 
            "风南忽风北，寒燠非常年。", 
            "缊袍御还脱，长箑挥不捐。", 
            "胡为黄落时，花卉纷争妍。", 
            "虫鸣应蛰户，虹见饮长川。", 
            "兼旬苦雾密，暝与痴云连。", 
            "深泥污后土，行潦凌高原。", 
            "农夫辍耒耜，劳叹心悁悁。", 
            "二麦不得种，饥坑讵能填。", 
            "格斗况未息，中原拥戈鋋。", 
            "天家重租税，疮痏谁能怜？", 
            "安得倚天剑，一扫开青天。", 
            "金乌任腾翥，出自扶桑颠。", 
            "阳光照六合，此屋俱欢然。"
        ], 
        "title": "冬雨叹", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "海云卷尽明月来，天光镜碧无纤埃。", 
            "啸歌于此兴不浅，美人对坐飞琼杯。", 
            "碧桃花香夜初静，露滴衣裳怯清冷。", 
            "安得两翼飞上天，为渠拂拭山河影。", 
            "乾坤一照越光明，就中杀却妖蟆精。", 
            "上诉天公契人意，免教朔望生亏盈。", 
            "玄霜捣成谁可食，好向仙娥问消息。", 
            "服之到老无饥渴，赢得读书眼常碧。"
        ], 
        "title": "月夜放歌", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "去年中秋秋月圆，浩歌对酒清无眠。", 
            "烟霏灭尽人境寂，仰看明月悬中天。", 
            "今年客里中秋月，静挹金波更清绝。", 
            "可怜有月客无酒，不照欢娱照离别。", 
            "夜阑淅淅西风凉，月中老桂吹天香。", 
            "悠然长啸动归兴，坐久零露沾衣裳。", 
            "浮世悲欢何足数，庾楼赤壁俱尘土。", 
            "风流已往明月来，山色江声自今古。"
        ], 
        "title": "客邸中秋对月", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "人生自古多离别，尺书远寄何由彻。", 
            "短世光阴过隙驹，坐觉朱颜易衰歇。", 
            "君看乔岳千尺松，挺立苍然傲霜雪。", 
            "风来彷佛苍龙吟，六月清寒换炎热。", 
            "槿花虽荣不足论，朝开暮落香已绝。", 
            "只今尚忆江湖游，扣舷一歌宽我忧。", 
            "腰间老剑欲飞动，紫气郁郁横清秋。", 
            "虚名役人浪自苦，黄尘两鬓风飕飕。", 
            "千古乾坤等逆旅，百年生死同浮沤。", 
            "君不见鸱夷子，功成去养鱼千头。"
        ], 
        "title": "答元易陈先生", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "东风落尽辛夷花，遥忆美人天一涯。", 
            "美人久别音信杳，想见只今霜鬓华。", 
            "山房幽深市嚣远，白日枕书眠碧霞。", 
            "崖高瀑布洒晴雪，净筅石鼎烹春茶。", 
            "平生青紫不挂眼，荣名绊人安足誇。", 
            "当年我来访遗迹，拄杖看云著双屐。", 
            "玉箫吹断凤不来，但见千峰倚天碧。", 
            "台前日夜溪水流，金星光动溪中石。", 
            "脱身拟欲恣幽栖，坐占琼台炼金液。", 
            "衰年误堕尘网中，齿豁头童竟何益。"
        ], 
        "title": "简子文林训导", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "吾闻反哺乌，至孝有纯德。", 
            "鸟中比曾参，传诵人皆识。", 
            "又闻驯化雉，翔集在咫尺。", 
            "陌上随行车，饮啄自朝夕。", 
            "嗟尔蜀幸帝，愚暗亡其国。", 
            "游魂化为鹃，物理固莫测。", 
            "一身尚羁旅，羽毛亦虚饰。", 
            "生雏百鸟巢，蝼蚁竟饱食。", 
            "春风口流血，有恨啼不息。", 
            "侯门拂笙竽，豪客纷弹射。", 
            "岂不思南归，奋飞摧短翼。", 
            "何如雉与乌，飞鸣随所适。"
        ], 
        "title": "憎鹃", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "众木与时谢，孤松自寒色。", 
            "深根远莫移，老干益堪惜。", 
            "溪南有馀地，尘外颇幽寂。", 
            "手种一万枝，心期二千尺。", 
            "风云歘交会，雨露浸生息。", 
            "他日此盘桓，清阴覆泉石。"
        ], 
        "title": "和渊上人爱松吟", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "轩辕初铸鼎，鼎成乃登仙。", 
            "龙髯不可攀，白日飞上天。", 
            "嗟予堕世网，安得穷山川。", 
            "鼎湖渺何许，怅望秋风前。"
        ], 
        "title": "比述 其一", 
        "type": "古风", 
        "yun": "先"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "东南有美箭，出自稽山竹。", 
            "初发号哀猿，再发落飞鹄。", 
            "忆射聊城书，功成一何速。", 
            "贤哉鲁连子，千古仰高躅。"
        ], 
        "title": "比述 其四", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "老鹤复老鹤，笼中稀饮啄。", 
            "岂无万里心，高飞向寥廓。"
        ], 
        "title": "自述 其一", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "君看堂上燕，差池自双飞。", 
            "一朝秋风起，巢空何处归。"
        ], 
        "title": "自述 其二", 
        "type": "古风", 
        "yun": "微"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "驱车出城东，禾黍生故宫。", 
            "君看两铜驼，卧此荆棘中。"
        ], 
        "title": "自述 其三", 
        "type": "古风", 
        "yun": "东"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "驱车经北邙，悲歌泪如水。", 
            "君看冢累累，埋没蓬蒿里。"
        ], 
        "title": "自述 其四", 
        "type": "古风", 
        "yun": "纸"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "鹦鹉本聪慧，不与凡鸟同。", 
            "因以巧言语，何由脱樊笼。"
        ], 
        "title": "所思 其一", 
        "type": "古风", 
        "yun": "东"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "百舌复百舌，间关弄春晴。", 
            "谗臣在君侧，巧语谁为听。"
        ], 
        "title": "所思 其二", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "门前好杨柳，春风摇绿丝。", 
            "花飞乱白雪，青春能几时。"
        ], 
        "title": "所思 其三", 
        "type": "古风", 
        "yun": "支"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "户枢动不朽，源水流不浊。", 
            "修身保天和，味道得真乐。"
        ], 
        "title": "杂咏 其一", 
        "type": "古风", 
        "yun": "觉"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "北叟塞上马，秦人宫中鹿。", 
            "语默知是非，得失见祸福。"
        ], 
        "title": "杂咏 其二", 
        "type": "古风", 
        "yun": "屋"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "嗟彼横江鲸，一朝著钓饵。", 
            "何如五总龟，曳尾泥涂里。"
        ], 
        "title": "杂咏 其三", 
        "type": "古风", 
        "yun": "寘"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "荆山郁嵯峨，屹立高摩空。", 
            "光辉韫奇璞，瑞气成白虹。", 
            "草木借馀润，飞雨青濛濛。", 
            "悬知有至宝，追琢烦良工。", 
            "连城未易酬，美价璠玙同。", 
            "行将献天子，持入光明宫。"
        ], 
        "title": "上陈员外", 
        "type": "古风", 
        "yun": "东"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "道人来蜃江，移席秋夜深。", 
            "天高明月出，清辉浴波心。", 
            "道人来雁荡，悬锡青松岑。", 
            "瀑布落晴雪，烟霏生夕阴。", 
            "谢公去已远，遗迹谁能寻。", 
            "讵那宴坐处，千古开禅林。", 
            "莲宫耸突兀，布地皆黄金。", 
            "何时一洗耳，试听颖师琴。", 
            "平生屐几两，亦有山水淫。", 
            "悬知群鸟中，有此孤凤音。", 
            "行当谢世事，与子同浮沉。"
        ], 
        "title": "和谢一源上人", 
        "type": "古风", 
        "yun": "侵"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "我家雁荡南，啸傲云松下。", 
            "平生伯牙弦，不恨知音寡。", 
            "晚交倪与陈，荏苒几寒夏。", 
            "骐驎日千里，鼓车岂合驾。", 
            "缅思昌黎公，低头拜东野。", 
            "文润三峡流，毫端恣挥洒。", 
            "奋飞既胡越，有怀不可写。", 
            "新诗来启予，沧江珠盈把。", 
            "于时月露清，竹叶滟金斝。", 
            "遗音锵钧韶，古意薄风雅。", 
            "遥瞻德星聚，烱烱光照夜。", 
            "汉廷方渴贤，平步登金马。", 
            "譬如磥砢材，匠石岂云舍。", 
            "宁为汲黯戆，无效齐王假。", 
            "披肝见精诚，结舌类喑哑。", 
            "古来英雄人，起自耕隐者。"
        ], 
        "title": "和简叔向陈先生仲谦倪公", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "忆昔抱长剑，去作东南游。", 
            "缑山高刺天，翠绕藏书楼。", 
            "修竹净三径，往来惟羊裘。", 
            "苍龙未变化，紫凤曾栖不。", 
            "上揽明月辉，下盼沧江流。", 
            "酒酣发长啸，万籁生清秋。", 
            "别来难再晤，奈此人事稠。", 
            "每怀招隐处，桂老山更幽。", 
            "隐士不可招，援桂聊淹留。", 
            "赋诗且自乐，斗禄乌足谋。"
        ], 
        "title": "次本之侯先生", 
        "type": "古风", 
        "yun": "尤"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "麒麟在灵圃，瑞世为祯祥。", 
            "五蹄而一角，形类非犬羊。", 
            "西狩不得时，折足遭锄商。", 
            "宣尼空悲叹，涕泪沾襟裳。"
        ], 
        "title": "除夕", 
        "type": "古风", 
        "yun": "阳"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "乾坤一开辟，日月常往来。", 
            "朱颜不再好，白发专相催。", 
            "旷视藐万古，荣名安在哉。", 
            "遁世有馀乐，何必求蓬莱。"
        ], 
        "title": "叹世", 
        "type": "古风", 
        "yun": "灰"
    }, 
    {
        "author": "朱希晦", 
        "era": "元", 
        "subtype": "五言排律", 
        "text": [
            "旅食京华日，莺啼上苑春。", 
            "鲁连惟仗义，范叔不辞贫。", 
            "绝域来龙马，清时出凤麟。", 
            "襟怀开霁月，谈笑接清尘。", 
            "沧海三珠树，青霄五色云。", 
            "酒倾香味别，诗写性情真。", 
            "吴地追游好，龙山入梦频。", 
            "烟花如媚客，风雨似留人。", 
            "男子生何幸，朋交素有因。", 
            "遥知理归棹，随处觅通津。"
        ], 
        "title": "和包原彬韵", 
        "type": "排律", 
        "yun": null
    }, 
    {
        "author": "朱希晦", 
        "era": "元", 
        "subtype": "五言排律", 
        "text": [
            "干戈寻满地，愁杀杜陵人。", 
            "云蔽青霄日，风扬碧海尘。", 
            "积骸腥血满，飞檄羽毛新。", 
            "倦坐凭乌几，长吟岸白纶。", 
            "拥麾思宿将，伏阙忆忠臣。", 
            "何日枭群寇，馀波泽四民。", 
            "朝廷安反侧，草莽足容身。", 
            "会见祠郊庙，歌诗荐白麟。"
        ], 
        "title": "借韵简叔向陈先生", 
        "type": "排律", 
        "yun": "真"
    }, 
    {
        "author": "朱希晦", 
        "era": "元", 
        "subtype": "五言排律", 
        "text": [
            "林下栖迟好，一窝天地春。", 
            "流年催白发，随分守清贫。", 
            "伯乐能知马，商锄不识麟。", 
            "素琴当挂壁，黄卷久堆尘。", 
            "交友慕徐稚，从人嘲子云。", 
            "世情多反覆，道味独醇真。", 
            "田野深禾黍，溪流半藻蘋。", 
            "白云閒伴鹤，明月静窥人。", 
            "酾酒能无醉，论文会有因。", 
            "相期游汗漫，垂钓汉江滨。"
        ], 
        "title": "次韵自述寄连隐君", 
        "type": "排律", 
        "yun": null
    }, 
    {
        "author": "朱希晦", 
        "era": "元", 
        "subtype": "五言排律", 
        "text": [
            "群鸡溷野鹤，意气独昂昂。", 
            "谁料红尘里，能逢白玉郎。", 
            "双凫俱北翥，一雁独南翔。", 
            "久别何须叹，相思岂易量。", 
            "声名过沈鲍，制作拟班扬。", 
            "笑我人材拙，何如袜线长。", 
            "流年悲白发，却老慕仙方。", 
            "仅得清而瘦，终期寿且昌。", 
            "篱边栽细菊，径底植修篁。", 
            "抱瓮田畦外，操觚涧水傍。", 
            "蹉跎千里志，愁绝九回肠。", 
            "公子多文翰，天葩压众芳。", 
            "朝廷崇礼乐，歌颂美成康。", 
            "堂上莱衣舞，阶前萱草香。", 
            "瑶琴弹绿绮，雅调合清商。", 
            "指日罗英俊，承恩步玉堂。"
        ], 
        "title": "答李子光", 
        "type": "排律", 
        "yun": "阳"
    }, 
    {
        "author": "朱希晦", 
        "era": "元", 
        "subtype": "五言排律", 
        "text": [
            "价高由少室，望重自元纮。", 
            "奕世遗簪笏，清时识鉴衡。", 
            "文章尊贾董，智勇贱黥彭。", 
            "圭璧含馀润，埙篪协正声。", 
            "岳分嵩峻极，源出渭流清。", 
            "宾馆怜巢幕，侯门耻餍鲭。", 
            "平生敦夙好，俊逸蔼芳声。", 
            "律已纲常正，填心道义精。", 
            "鹑悬衣可结，毫健笔能耕。", 
            "诗垒时坚壁，词场夜斫营。", 
            "别来常慕蔺，何日遂班荆。", 
            "紫气宁临顾，函关枉候侦。", 
            "风姿劳我梦，月旦与谁评。", 
            "柏厉凌霜操，葵倾向日诚。", 
            "朝廷严战伐，川泽困渔征。", 
            "群竖凶犹活，诸公愤不平。", 
            "器攲因满覆，弨弛在排檠。", 
            "漕待木牛运，功须汗马成。", 
            "轮云知变态，金石见交情。", 
            "烟瘴连淮海，风尘隔蓟城。", 
            "行当洗兵甲，且复酌杯铛。", 
            "击壤欢农父，传书走价伻。", 
            "山林聊自逸，猿鸟不须惊。", 
            "凤阙瞻佳士，鸡窗忆旧盟。", 
            "蓬蒿栖仲蔚，松菊媚渊明。", 
            "琴调朝飞雉，笙歌午啭莺。", 
            "乾坤万里在，寒暑四时更。", 
            "愁发长千丈，吟髭白数茎。", 
            "穷居仍野处，坎止任流行。", 
            "相去如吴越，思君太瘦生。"
        ], 
        "title": "答适庵李先生韵", 
        "type": "排律", 
        "yun": "庚"
    }, 
    {
        "author": "朱希晦", 
        "era": "元", 
        "subtype": "五言绝句", 
        "text": [
            "乾坤一旅亭，大梦几时醒。", 
            "白发无情极，春来不再青。"
        ], 
        "title": "寓兴 其一", 
        "type": "绝句", 
        "yun": "青"
    }, 
    {
        "author": "朱希晦", 
        "era": "元", 
        "subtype": "五言绝句", 
        "text": [
            "山中无别事，诗酒作生涯。", 
            "鬓雪空催老，何由驻日车。"
        ], 
        "title": "寓兴 其二", 
        "type": "绝句", 
        "yun": "麻"
    }, 
    {
        "author": "朱希晦", 
        "era": "元", 
        "subtype": "五言绝句", 
        "text": [
            "山寺钟声歇，夫寒睡起迟。", 
            "敲冰添砚水，发兴写新诗。"
        ], 
        "title": "寓兴 其三", 
        "type": "绝句", 
        "yun": "支"
    }, 
    {
        "author": "朱希晦", 
        "era": "元", 
        "subtype": "五言绝句", 
        "text": [
            "风尘犹澒洞，江海转深沉。", 
            "不作乘桴兴，徒怀击楫心。"
        ], 
        "title": "寓兴 其四", 
        "type": "绝句", 
        "yun": "侵"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "怪底浮云翳碧空，千山秋色入溟濛。", 
            "何当一扫群阴尽，坐看东方片日红。"
        ], 
        "title": "秋怀", 
        "type": "绝句", 
        "yun": "东"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "看花醉眼不须扶，花下长歌击唾壶。", 
            "回首荒城春较晚，淡烟疏雨绿平芜。"
        ], 
        "title": "次李二丈韵", 
        "type": "绝句", 
        "yun": "虞"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "丝丝细雨弄春晴，新水溪头杜若生。", 
            "我欲与君携酒去，绿阴树底听啼莺。"
        ], 
        "title": "西湖", 
        "type": "绝句", 
        "yun": "庚"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "有客寻幽蹈紫霞，杖藜入竹访仙家。", 
            "相逢不道春光老，门外溪风落栋花。"
        ], 
        "title": "客箫台书怀", 
        "type": "绝句", 
        "yun": "麻"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "千山万水一枝筇，身在烟霞第几重。", 
            "最好雁边秋色净，倚天空翠出芙蓉。"
        ], 
        "title": "云山僧舍", 
        "type": "绝句", 
        "yun": "冬"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "溪上危峰乱插空，雨晴苍翠尚濛濛。", 
            "不堪昨夜西风急，吹落半庭霜叶红。"
        ], 
        "title": "秋日和韵", 
        "type": "绝句", 
        "yun": "东"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "烟锁千峰紫翠层，隔溪幽鸟语相应。", 
            "碧桃花谢玉芝老，不见神仙只见僧。"
        ], 
        "title": "次御史端公游箫台韵", 
        "type": "绝句", 
        "yun": "蒸"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "不道愁中生白发，也知客里对黄花。", 
            "凄凉正是陶元亮，有酒无钱何处赊。"
        ], 
        "title": "寄友", 
        "type": "绝句", 
        "yun": "麻"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "名动竹林惟阮籍，气吞湖海有元龙。", 
            "相逢一醉思茗饮，细故不留云梦胸。"
        ], 
        "title": "戏简叔向陈先生朋南阮君", 
        "type": "绝句", 
        "yun": "冬"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "谩笑人生有底忙，读书坚坐白云房。", 
            "孙阳未遇骐麟老，空厄盐车太上行。"
        ], 
        "title": "酬李适庵", 
        "type": "绝句", 
        "yun": "阳"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "潮退沧江露石矶，生缘千古一天衣。", 
            "葛藤牙蘖依前长，影落长空寒雁归。"
        ], 
        "title": "酬间上人", 
        "type": "绝句", 
        "yun": "微"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "人生离别将奈何，沧江渺渺山峨峨。", 
            "山花乱红江水碧，水流花谢春愁多。"
        ], 
        "title": "和槐堂李先生韵 其一", 
        "type": "绝句", 
        "yun": "歌"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "江山有待故人来，好向春风酌绿醅。", 
            "啼鸟声中春烂漫，雨香昨夜碧桃开。"
        ], 
        "title": "和槐堂李先生韵 其二", 
        "type": "绝句", 
        "yun": "灰"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "稻田渴水十日晴，水车踏转如雷鸣。", 
            "老夫中夜喜不极，睡觉枕前闻雨声。"
        ], 
        "title": "喜雨", 
        "type": "绝句", 
        "yun": "庚"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "脱却春衫换酒来，深杯劝客壮怀开。", 
            "生前万事不如醉，落日乌啼金粟堆。"
        ], 
        "title": "和赵翰林韵", 
        "type": "绝句", 
        "yun": "灰"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "佳客乘閒访隐居，旋沽村酒鲙溪鱼。", 
            "灯前忽忆十年事，留宿壶山夜读书。"
        ], 
        "title": "和谢玉堂归老赵修撰", 
        "type": "绝句", 
        "yun": "鱼"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "结屋山中远市嚣，雨馀荒径长蓬蒿。", 
            "平生身外无他事，劝客尊前有浊醪。"
        ], 
        "title": "用赵修撰先生韵", 
        "type": "绝句", 
        "yun": "豪"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "九衢赫赫涨尘埃，车马憧憧自往来。", 
            "争似山人忘世念，枕书高卧竹扉开。"
        ], 
        "title": "夏日山居", 
        "type": "绝句", 
        "yun": "灰"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "老年衰病药相扶，岂有神仙碧玉壶。", 
            "睡起不知春雨过，半畦佳菊没榛芜。"
        ], 
        "title": "寄天则上人", 
        "type": "绝句", 
        "yun": "虞"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "孤云无住亦无依，长向空中自在飞。", 
            "情素本来无一物，何须惜别更留衣。"
        ], 
        "title": "次回峰西堂韵", 
        "type": "绝句", 
        "yun": "微"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "贫病知交态，驱驰愧老身。", 
            "蓟门深雨雪，淮海暗风尘。", 
            "虽有楼船将，能无柱石臣。", 
            "会须安反侧，早晚画麒麟。"
        ], 
        "title": "时事", 
        "type": "律诗", 
        "yun": "真"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "阴霾昏日月，妖气塞乾坤。", 
            "战血流淮水，音尘隔蓟门。", 
            "浮荣槐蚁集，丛谤棘蝇喧。", 
            "欲效东陵隐，终身老种园。"
        ], 
        "title": "感时二首 其一", 
        "type": "律诗", 
        "yun": "元"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "触目伤时事，干戈郁未开。", 
            "百年驰白日，万里涨黄埃。", 
            "废苑犹花柳，荒城但草莱。", 
            "登楼作赋罢，不独仲宣哀。"
        ], 
        "title": "感时二首 其二", 
        "type": "律诗", 
        "yun": "灰"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "无事解衣坐，超然心境空。", 
            "深林翳炎日，万壑来天风。", 
            "间停白羽扇，试拂朱丝桐。", 
            "醉罢不知夕，月生沧海东。"
        ], 
        "title": "纳凉", 
        "type": "律诗", 
        "yun": "东"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "才入清凉境，凭高意豁然。", 
            "山横烟簇簇，溜滴雨涓涓。", 
            "静坐维摩室，微参达磨禅。", 
            "秦名人已远，遗像阅千年。"
        ], 
        "title": "净名寺", 
        "type": "律诗", 
        "yun": "先"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "万事不挂服，把茅还盖头。", 
            "林深从鹿卧，海阔任鸥浮。", 
            "圆泽三生契，曹溪一宿留。", 
            "我牵尘业在，衰白总成休。"
        ], 
        "title": "寄无际老禅", 
        "type": "律诗", 
        "yun": "尤"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "畜尔经年久，悬知羽翮长。", 
            "别来应念侣，秋至忽南翔。", 
            "遽欲摩云汉，能无恋稻粱。", 
            "更防机事密，罗网不虚张。"
        ], 
        "title": "失雁", 
        "type": "律诗", 
        "yun": "阳"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "老作衡门士，长思栗里翁。", 
            "鬓添今日白，颜减向时红。", 
            "满地蒺藜雨，一天鸿雁风。", 
            "伤心看江水，日夜只流东。"
        ], 
        "title": "秋日咏怀 其一", 
        "type": "律诗", 
        "yun": "东"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "天地一今古，江山几别离。", 
            "浮云苍狗变，急景白驹驰。", 
            "老去犹诗律，忧来更酒卮。", 
            "自从弦绝后，无复觅钟期。"
        ], 
        "title": "秋日咏怀 其二", 
        "type": "律诗", 
        "yun": "支"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "时光随过鸟，身世寄蜉蝣。", 
            "漠漠江云晚，萧萧塞雨秋。", 
            "杜陵长恋阙，王粲独登楼。", 
            "故国今戎马，南征尚未休。"
        ], 
        "title": "感秋", 
        "type": "律诗", 
        "yun": "尤"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "何处净芳襟，晴轩俯碧岑。", 
            "钩帘赊月色，隐几快人心。", 
            "世道有荣辱，云山无古今。", 
            "吾生何太晚，侧耳听虞琴。"
        ], 
        "title": "轩居", 
        "type": "律诗", 
        "yun": "侵"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "叹息王纲废，由来战伐频。", 
            "周墟半禾黍，秦籍总灰尘。", 
            "凤去云霄暮，鸡鸣风雨晨。", 
            "至今流渭水，空忆钓鱼人。"
        ], 
        "title": "伤时", 
        "type": "律诗", 
        "yun": "真"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "江边雨初过，正是踏青时。", 
            "载酒兴不浅，杖藜行较迟。", 
            "日阴团碧树，风煖韵黄鹂。", 
            "与客恣游赏，醉来还赋诗。"
        ], 
        "title": "春日自况", 
        "type": "律诗", 
        "yun": "支"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "天地双蓬鬓，江湖一酒杯。", 
            "不因佳客至，争得好怀开。", 
            "拄颊看山坐，登楼待月来。", 
            "黎明还送别，歌罢重徘徊。"
        ], 
        "title": "期倪从事不至用韵以寄", 
        "type": "律诗", 
        "yun": "灰"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "泛渚轻鸥并，啼霜旅雁孤。", 
            "池幽心自佚，路险意何须。", 
            "兰茝香堪佩，茅茨细可诛。", 
            "荣名安足羡，耕钓乃吾徒。"
        ], 
        "title": "次韵答李适庵", 
        "type": "律诗", 
        "yun": "虞"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "不有封侯相，安能食肉飞。", 
            "溪山犹发兴，鱼鸟自忘机。", 
            "曳杖看云去，褰衣步月归。", 
            "骊珠忽在手，怪底吐光辉。"
        ], 
        "title": "答李广文", 
        "type": "律诗", 
        "yun": "微"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "天地等逆旅，利名俱恼人。", 
            "蓬莱三万里，庄木八千春。", 
            "白积巾中雪，红飞陌上尘。", 
            "人生行乐耳，杖履素相亲。"
        ], 
        "title": "次韵答友", 
        "type": "律诗", 
        "yun": "真"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "之子当时杰，人中见不多。", 
            "豫章蟠厚地，砥柱障狂波。", 
            "富贵须行乐，栖迟足啸歌。", 
            "相逢尊有酒，莫惜饮如何。"
        ], 
        "title": "次韵答叔向陈君", 
        "type": "律诗", 
        "yun": "歌"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "江山供远眺，万景倍凄清。", 
            "烟树连秋色，霜钟报晓晴。", 
            "忧时双鬓改，恋阙寸心明。", 
            "谁识杜陵老，长吟涕泗倾。"
        ], 
        "title": "次韵怀友", 
        "type": "律诗", 
        "yun": "庚"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "扰扰贪名者，驱驰易白头。", 
            "江山长不改，岁月急如流。", 
            "且尽一尊酒，共消千古愁。", 
            "可怜金谷废，人去月当楼。"
        ], 
        "title": "漫兴偶成", 
        "type": "律诗", 
        "yun": "尤"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "试拂青萍剑，频衔白玉杯。", 
            "容颜不再好，笑口几时开。", 
            "水满鱼儿出，泥香燕子来。", 
            "江山千古意，临眺重徘徊。"
        ], 
        "title": "写怀", 
        "type": "律诗", 
        "yun": "灰"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "川岳自今古，阴阳相主宾。", 
            "红尘纷野马，白日少间人。", 
            "忽忽身将老，欣欣物自春。", 
            "相知有朋旧，簪盍莫辞频。"
        ], 
        "title": "约友", 
        "type": "律诗", 
        "yun": "真"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "康乐城西斗酒边，狭斜驱车逢郑虔。", 
            "秋风萧骚两鬓雪，苍颜犹带东山烟。", 
            "相看欲问心自语，老翁笑指行藏处。", 
            "高堂素壁蚓行春，静院清风鹤翻露。", 
            "年来漫浪湖海间，欲将老眼驱江山。", 
            "自携破砚伴行脚，天公未厌斯人顽。", 
            "金陵自昔繁华地，六朝风物今馀几。", 
            "凤凰台下草连天，落日征帆满江水。"
        ], 
        "title": "送郑有常学录之金陵", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "江汉可游河可泳，涉卬已入诗人咏。", 
            "何人绘此思原图，直欲源流接清近。", 
            "嗟哉宗法久已湮，服属终缌亲已尽。", 
            "礼亡世远情益疏，骨肉沦胥相诟病。", 
            "吾身而上幸可推，百世犹能系其胤。", 
            "昔人敦义致所思，岂但拘拘传谱引。", 
            "是图命意良有然，一览令人发深省。", 
            "名门德业世所钦，圭组蝉联互辉映。", 
            "都官清节死不渝，祀事孔时官守谨。", 
            "舒王虽贵魄已沉，卮酒无人酹松影。", 
            "我诗浅陋不成章，要与水山相久永。"
        ], 
        "title": "题梅正傅学正思原图", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "少年足力便𡼭崟，登高捷若飞猱轻。", 
            "清风八咏久芜没，明月双溪今震凌。", 
            "我生游历半天下，胡床到处乘清夜。", 
            "兴来不减庾征西，才疏应愧宣城谢。", 
            "穷年飘泊东嘉城，低眉矮屋嗟愁生。", 
            "拟寻思远豁滞积，飞阑窅漠无由凭。", 
            "湖中荷花娇解语，兰舟荡漾移愁去。", 
            "月明沆瀣翠盘低，冷香滴透洲边雨。", 
            "清波倒影涵青红，恍疑飞堕蓬莱宫。", 
            "回看绣栱光烂目，危梯直与银河通。", 
            "羁人忽动登临兴，阑干面面和云凭。", 
            "摩挲倦眼试新晴，山色溪光俱入咏。", 
            "要看山水写真时，烟云杳霭秋蟾辉。", 
            "竟须携酒共君醉，援毫发我胸中奇。"
        ], 
        "title": "登朱荷洲南楼", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "参军晚著从事衫，白头驱马风尘间。", 
            "遇民以义不以利，照彻万类穷神奸。", 
            "不私小智厌变诈，子孙何用夸移山。", 
            "多财殖产虑益过，忍穷不计囊中悭。", 
            "萧然偃仰惟一室，斋居慎独师曾颜。", 
            "忘吾丧我漫不省，直与木石同坚顽。", 
            "奴颜婢膝事软媚，升高附势劳跻攀。", 
            "柳州昔日困僇辱，始以巧幸趋机关。", 
            "伾文执谊窃政柄，贞元党与倾朝班。", 
            "一朝祸变不可测，同时斥逐投荆蛮。", 
            "知愚后世自可辩，至今潇水流潺湲。"
        ], 
        "title": "独愚斋为苏敬之作", 
        "type": "古风", 
        "yun": "删"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "殊庭旭日移清樾，滉漾晴窗明积雪。", 
            "山翁解带凌清寒，一扫穷阴幻银阙。", 
            "流澌溶泄春浪生，蛾眉洗妆鬟髻青。", 
            "盘空飞磴三百里，彷佛中有巴猿声。", 
            "参差古木缘云立，独拄西南天半壁。", 
            "卧看参井悬高秋，不假丹梯手亲摘。", 
            "人间无此山水佳，何年瀛海来仙崖。", 
            "不应苍翠掩春昼，云气日夕屯空斋。"
        ], 
        "title": "题开元商学士所作眉山春晓画壁", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "李侯画手名天下，一纸千金不当价。", 
            "笑将城市换山林，收拾烟云归一罅。", 
            "苍松偃蹇怪石撑，修竹萧森冷泉泻。", 
            "玄阴低户雪垂垂，颠倒黑蛟寒不化。", 
            "雄姿幽态两奇绝，坐觉清寒逼长夏。", 
            "道人宴坐心目开，忆得穷幽上嵩华。", 
            "瘦筇倚壁鹤同癯，门外红尘朝没马。", 
            "君不画一匡庐山，清风满谷声珊珊，何当着我茅三间。"
        ], 
        "title": "题李遵道松竹泉石画壁", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "五日一石十日水，王宰能事称子美。", 
            "何因写此长江图，万里风烟来眼底。", 
            "闭门读书期致身，天下国家几何理。", 
            "人生积力久乃知，岂但区区事华丽。", 
            "九江绝险禹所经，中涵万古英灵气。", 
            "丰功伟绩想馀风，霸略雄图见遗趾。", 
            "逐臣去国远于天，迁客投荒半为鬼。", 
            "贤愚虽异迹未陈，历历江山旧游憩。", 
            "展图一过深起予，叹息画师良有意。", 
            "从险入易蜀道难，积微至著牛溪始。", 
            "毫端妙刮造化窟，咫尺丹青得玄髓。", 
            "百年等付桶底间，瀛海蓬山曾可苇。", 
            "我诗迟拙不堪传，较似诸君发蒙耳。"
        ], 
        "title": "题金总管所藏王宰临本长江万里图", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "神仙荒诞不可推，独馀清净为吾师。", 
            "盖公堂上日初永，吏舍群饮相恣睢。", 
            "治平不挠俗自化，尧舜垂拱称无为。", 
            "一从相国去汉室，此道汨没谁人知。", 
            "筠江江上有故宅，丹气纳烂霞争辉。", 
            "相传八百驻笙鹤，碧落有路通岩扉。", 
            "我来历览拭遗扁，华屋突兀争翚飞。", 
            "信知上界足官府，堂庑深静行逶迤。", 
            "列曹简重喧竞息，未必吾气为居移。", 
            "使君知理过伯始，坐看千里春熙熙。"
        ], 
        "title": "江西道院", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "古昔典礼崇圣贤，墓有卒守祀有田。", 
            "粪除封殖严省谒，邦伯政教急所先。", 
            "文昭德业盛湖学，道统得与洙泗传。", 
            "堂封近接萧寺侧，儒墨利钝纷戈铤。", 
            "城堙隧塞宰木仆，忍见图牒埋苍烟。", 
            "吁嗟士气久不振，笾豆有享来墓前。", 
            "使君下车申大义，坐使故里开新阡。", 
            "逃空设教事两立，共际明治相昭宣。", 
            "高薨伟表动原色，松槚一夕回清妍。", 
            "愿输笔札为公赋，要与灵光嵂兀俱岿然。"
        ], 
        "title": "拟张侯复胡安定坟", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "孤城掎鹿天南东，佳山隐隐江溶溶。", 
            "白日穿漏浪花碧，一刹崒涌青莲宫。", 
            "侵门净洗尘万斛，襟带疑与银河通。", 
            "帆樯潮汐聚凫雁，钟梵昏晓惊鱼龙。", 
            "参差楼观眩金碧，玲珑窗户浮青红。", 
            "琅珰夜语山殿迥，缥幡昼落秋坛空。", 
            "飞涛怒捲高下雪，坏塔倒挂东西虹。", 
            "幢幢僧宝珠出海，寥寥天乐香飘风。", 
            "吟筇静探骤下石，弹射不到禽边松。", 
            "我来荡底觅双雁，憩此一夕心神融。", 
            "祇疑海若盗坤轴，夜半踏转金鳌峰。", 
            "孤亭徙倚意恍惚，乘飙欲堕长波中。", 
            "凭君为我绘禹迹，高堂虚廓烟霏重。"
        ], 
        "title": "游江心寺", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "仙人手酿春云液，粼粼满贮澄江碧。", 
            "透封清带蜜脾香，醉魂飞堕危矶石。", 
            "使君⽟食来天家，日给上尊承世泽。", 
            "年来净洗豪华姿，苦茗清谈留坐客。", 
            "独怜樵悴泽中吟，遣赐殷勤慰醒魄。", 
            "枯肠顿扫糠籺馀，入髓春风散无迹。", 
            "自惭监税常苦贫，得遇监州百忧释。", 
            "但教有酒有螯持，醉饱从今肯求益。"
        ], 
        "title": "谢李宣差惠采石酒", 
        "type": "古风", 
        "yun": "陌"
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "死宁触诽谤木，莫受吴公片言辱。", 
            "生不求冠军侯，但愿吴公一语褒。", 
            "吴公名节重九鼎，一时士论推阳秋。", 
            "昔人酌水贪泉上，起廉立懦传清唱。", 
            "公今结屋西湖滨，曰漱清泉追逸响。", 
            "十年作吏真饮冰，粟帛不曾充内帑。", 
            "直声肯避贵人嫌，台阁至今称木强。", 
            "袖中白简粲霜花，头上豸冠驱罔象。", 
            "苍鹰侧翅在秋霄，狐兔悲鸣潜草莽。", 
            "可怜豺虎亦惊惶，政恐老拳当巨颡。", 
            "人言弹击是公才，公岂有意于斯哉。", 
            "愿言天下万姓耕凿尽帝力，坐令虞芮归吾来。"
        ], 
        "title": "上吴佥事", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": null, 
        "text": [
            "吴纨一尺秋霜寒，冰绡⽟麈裁合欢。", 
            "团团素影落怀袖，何人月下乘青鸾。", 
            "二八佳人秋水色，提携未忍轻抛掷。", 
            "閒寻小草戏流萤，儿家庭树秋风生。", 
            "秋风萧骚日夜来，明年何处荷花开。"
        ], 
        "title": "团扇词", 
        "type": "古风", 
        "yun": null
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "衰迟谁复念陈人，一室聊堪信屈伸。", 
            "自笑赤贫难使鬼，那知拙宦不谋身。", 
            "十年风雨江湖梦，千里家山笋蕨春。", 
            "曾向南州拜高节，归来丘垄倍思亲。"
        ], 
        "title": "呈鲁子翚学士", 
        "type": "律诗", 
        "yun": "真"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "楼阁参差鹫岭青，松杉依约纪经行。", 
            "半篙春水斜穿屋，一带苍山远入城。", 
            "此地钟鱼真警俗，平生泉石最关情。", 
            "好风一晌吹薝卜，顿觉庐能鼻观清。"
        ], 
        "title": "游宝叔塔下方和季子奇韵", 
        "type": "律诗", 
        "yun": "庚"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "画绣争看负弩驱，先声自昔满乡闾。", 
            "传家旧有堆床笏，知己今惟一束书。", 
            "夜月灯前闻鹤后，秋风江上忆鲈初。", 
            "到头藏用须由命，且莫区区叹术疏。"
        ], 
        "title": "呈山斋卫治中", 
        "type": "律诗", 
        "yun": "鱼"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "古驿荒凉小似舟，解装随分此淹留。", 
            "风前残杵敲乡梦，雨底寒灯照客愁。", 
            "山接重冈循县转，潮回暗水入河流。", 
            "世间名利真何物，投老驱驰可自由。"
        ], 
        "title": "和张同知安溪留题", 
        "type": "律诗", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "慷慨樽前抚剑歌，自怜侠气半消磨。", 
            "不惟游子青衫薄，无奈高堂白发多。", 
            "东阁梅寒清入思，南湖雨暖绿生波。", 
            "一春折尽刀头梦，欲向玄真觅钓蓑。"
        ], 
        "title": "简杨仲弘院长归思", 
        "type": "律诗", 
        "yun": "歌"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "步入烟霞缥缈间，恍疑身已脱尘寰。", 
            "风生万壑喧仍静，云出层峦去复还。", 
            "世上几更新历日，洞中犹是旧溪山。", 
            "留侯不作避秦举，到底赤松相与閒。"
        ], 
        "title": "桃源古宫", 
        "type": "律诗", 
        "yun": "删"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "岗势萦回入缭垣，坡陀崇级上攀缘。", 
            "八窗空阔浑无暑，一罅高寒别有天。", 
            "隐隐佩环迷洞府，悠悠钟鼓隔山川。", 
            "我来俛仰嗟陈迹，浪说仙家八百年。"
        ], 
        "title": "碧落堂", 
        "type": "律诗", 
        "yun": "先"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "十载风尘倦往还，细看巾帽一汍澜。", 
            "愁多白发三千丈，路折青泥百九盘。", 
            "丘嫂漫嗤仪舌在，故人谁惜范袍寒。", 
            "天涯多少驱车客，不信人间行路难。"
        ], 
        "title": "书况 其一", 
        "type": "律诗", 
        "yun": "寒"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "老去身慵忆壮游，尊前无计破牢愁。", 
            "青衫不掩功名泪，白发难藏富贵羞。", 
            "风雨可堪鸡废职，稻粱那计雁为谋。", 
            "因思自鬻于秦者，何事当年乐饭牛。"
        ], 
        "title": "书况 其二", 
        "type": "律诗", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "投鬣何年溯北溟，相逢把臂话平生。", 
            "故山路远难为别，上国才多易得名。", 
            "短褐风霜纫紫凤，长钩尘土结青萍。", 
            "男儿一掬英雄泪，莫向西风恨不平。"
        ], 
        "title": "会丘静山", 
        "type": "律诗", 
        "yun": null
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "曾向钟山酹夜台，几因登览首频回。", 
            "高人已逐飞凫去，此地还应化鹤来。", 
            "古碣迷漫横断草，閒花颠倒卧苍苔。", 
            "我来俛仰成今古，分付城头角自哀。"
        ], 
        "title": "鄞县半山亭和郑宣使韵", 
        "type": "律诗", 
        "yun": "灰"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "谁道分司此避乖，一轩安止信悠哉。", 
            "庭无抱案丞何负，吟有诗盟郑不来。", 
            "列屋堆银排夕浪，明珂映玉破寒梅。", 
            "相逢对饮须成醉，莫问春风几日回。"
        ], 
        "title": "寄郑天趣", 
        "type": "律诗", 
        "yun": "灰"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "天才矫矫欲干霄，试捷东还王气销。", 
            "处士衣冠栖别业，名门谱牒记前朝。", 
            "寻松访竹诗题在，占水分云鹤梦遥。", 
            "好觅丰碑旌隐节，大书琬琰上岧峣。"
        ], 
        "title": "挽水云居士", 
        "type": "律诗", 
        "yun": "萧"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "清时簪绂尽英游，才业如君第一流。", 
            "珥笔早曾趋左辖，封章每得近前旒。", 
            "纵横伧父三都赋，慷慨元龙百尺楼。", 
            "海内正须烦卧治，莫将清兴到沙鸥。"
        ], 
        "title": "简袁晞颜都事", 
        "type": "律诗", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "桃李春场一閧空，暮年心事只青松。", 
            "饱知桤木三年大，绝厌花枝百日红。", 
            "岁晚风霜坯屈蠖，夜深笙鹤度天风。", 
            "他时愿结鸡窠伴，为问岩前十八公。"
        ], 
        "title": "侍老人种松", 
        "type": "律诗", 
        "yun": null
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "閒来倦足凌飞磴，试倚危栏眼为舒。", 
            "落日空明金破碎，轻云点染翠扶疏。", 
            "凄凄远笛归人暮，漠漠平沙去鸟孤。", 
            "何事斯游嗟独晚，春江恰值雪晴初。"
        ], 
        "title": "秋屏阁", 
        "type": "律诗", 
        "yun": null
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "积阴连闰过芳春，气转清和物候新。", 
            "信美江山非我土，绝怜天地老斯人。", 
            "曲中有误周郎顾，琴上无弦陶令真。", 
            "自愧不才床下拜，底知孰主孰为宾。"
        ], 
        "title": "首夏会饮奉酬晴山晴川二先生见惠之什", 
        "type": "律诗", 
        "yun": "真"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "才华秀发蚤诜诜，大府宜君被选抡。", 
            "天下昔曾陪画史，幕中今喜得诗人。", 
            "清时事业行将见，诸老风流迹未陈。", 
            "何日鸳鸯湖上水，相期一洗簿书尘。"
        ], 
        "title": "追送唐子华照磨之任嘉禾", 
        "type": "律诗", 
        "yun": "真"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "春事骎骎欲向阑，病夫随分为凭栏。", 
            "愁怜甚雨花多瘦，老觉殊乡食更寒。", 
            "两屐晴泥妨醉策，一溪春水足渔竿。", 
            "年来触物多悲感，莫向垂杨陌上看。"
        ], 
        "title": "寒食感兴", 
        "type": "律诗", 
        "yun": "寒"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "青山缭绕倚丛台，名迹空存尽草莱。", 
            "岘首有碑空堕泪，门前无客且衔杯。", 
            "春晴鱼鸟从人乐，日暮牛羊下垄来。", 
            "相对欲谈今古事，野僧一笑领花开。"
        ], 
        "title": "题岘山亭", 
        "type": "律诗", 
        "yun": "灰"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "独客乡心被酒收，和愁分付上层楼。", 
            "西风永巷孤砧晚，落日空江一笛秋。", 
            "紫翠回还山作县，青黄点染橘成洲。", 
            "狂游自笑君兼我，悔不睢阳二顷谋。"
        ], 
        "title": "登楼晚眺", 
        "type": "律诗", 
        "yun": "尤"
    }, 
    {
        "author": "朱德润", 
        "era": "元", 
        "subtype": null, 
        "text": [
            "碧纱笼高天气清，枕肱睡熟谁家婴。", 
            "两家提孩各一态，昂头肥腮肌骨明。", 
            "仰者欠伸睫欲醒，俯者肉压丝裀平。", 
            "胖唇脱乳睡涎落，殷红淹眼春娇生。", 
            "自离襁褓恶泥土，况若塑就令人惊。", 
            "长安美人好华侈，臂环金彩娇颜頩。", 
            "低呼王孙挟金弹，勿使窗外栖禽鸣。"
        ], 
        "title": "次韵林彦栗赋小塑双睡婴", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "黄云洒雨沙场秋，滩高水平凝不流。", 
            "晓霜袭透苍驼裘，圉人浴马津水头。", 
            "绿骠连钱双骅骝，日光射波脂腻浮。", 
            "青丝脱鞚黄金钩，轻爬短刷湿未收。", 
            "三花剪鬉平且柔，籋云骏气将无俦。", 
            "束刍斗豆岂马羞，茫茫丰草生林丘。", 
            "霜蹄胡为踏长楸，振鬣一跃期天游。"
        ], 
        "title": "观内厩洗马", 
        "type": "古风", 
        "yun": "尤"
    }, 
    {
        "author": "朱德润", 
        "era": "元", 
        "subtype": null, 
        "text": [
            "关河月落星垂空，怒蚊如雷窥帐中。", 
            "屋头初日炎雾起，坐想冰雪撑心胸。", 
            "人间能消几炎热，竹马小儿成老翁。", 
            "百年事过只如梦，痴蝇著人欺睡浓。", 
            "素纨入手意萧爽，挥斥暑酷无馀踪。", 
            "昔闻误笔王大令，我亦写作双长松。", 
            "他时爱画不爱扇，梧桐叶落生秋风。"
        ], 
        "title": "宿杨大使书斋晨起画扇", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "东风凝寒寒欲谢，凤历初临三五夜。", 
            "閒门寂寂暗尘生，闻道喧吟在官舍。", 
            "吾闻终岁食在农，耕桑处处随春风。", 
            "东南疆界有程限，何须括勘劳农功。", 
            "古来礼制缘人情，骄奢踰越有常刑。", 
            "世间金玉众所贵，讴歌乐土民怀生。", 
            "普天之下皆王土，日中为市通商贾。", 
            "四民衣食在勤生，以法急之何所措。", 
            "弘羊一来人意殊，愁者已多欢者疏。", 
            "大人不问逃亡屋，世事悠悠争可图。"
        ], 
        "title": "上元夜闻有司括勘田粮并禁金玉（甲寅岁作）", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "山深冥冥溪谷阴，怪石突出当重林。", 
            "回壑奔流石礧磈，寒雾喷薄浮轻岑。", 
            "猿猱飞攀山欲立，悬崖老树苍鳞湿。", 
            "有客担簦负长笈，欲行不行驴脚涩。", 
            "风吹征衣天欲暮，旅馆不逢前沮渡。", 
            "此际遥知行路难，却向今朝画中睹。"
        ], 
        "title": "为邓静春作幽谷图", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "辛夷花落芳林静，啼鴂声乾云欲暝。", 
            "暖风吹雨绿阴生，梅子心酸犹未醒。", 
            "书窗睡思将无凭，故山幽梦青峥嵘。", 
            "平生自有泉石念，寸禄无干何用名。", 
            "薰天富贵那足恃，厚禄未为身后计。", 
            "破垣发屋笑王涯，良弃勋名如脱屣。"
        ], 
        "title": "春暮感怀", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "飞仙堕翮堆成山，堂堂楷法留人间。", 
            "宜官无徒梁鹄往，隐锋藏角尤为难。", 
            "大书五寸径方丈，字贵紧健力出捥。", 
            "八诀具全真足高，不学谩草鹦哥娇。", 
            "黄华老人在金国，宋季独数张樗寮。", 
            "似闻高艺两不下，各抱地势夸雄豪。", 
            "今观张书劲且奇，笔力欲抵三军师。", 
            "吴钩斫断怒蛟尾，瘦竹折石回风枝。", 
            "君不见庾征西，何须野鹜论家鸡。"
        ], 
        "title": "题张樗寮楷书公孙大娘舞剑器行", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "燕子社前春雨歇，碧堤芳草连天末。", 
            "柳回青眼欲窥人，间关黄鸟初调舌。", 
            "绿窗红袖开婵娟，谁家高楼入云端。", 
            "十二阑干凭欲遍，楼前荡子驰金鞍。", 
            "少年何必生远图，金张高贵无时无。", 
            "郎君解作凌云赋，妾效文君当酒垆。", 
            "只今功名论月俸，弯弓射策俱无用。", 
            "十年回首别京华，莫遣春闺生远梦。"
        ], 
        "title": "春堤游子行", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "广通渠边渭水流，长安猛将悬兜牟。", 
            "陈郎酣睡未知晓，采石夜渡江声秋。", 
            "韩擒不待贺若报，呼得蛮奴作乡导。", 
            "铜钲一声歌管阑，望仙阁下旌旗绕。", 
            "兵家女儿发照人，金井梧桐三坠身。", 
            "血痕已污青溪草，遗恨空怜高使君。", 
            "当时只道明良会，三十年间转头事。", 
            "江都未放锦帆回，晋阳城内惊尘起。"
        ], 
        "title": "读隋书（炀帝平陈）", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "德政碑，路傍立石高巍巍。", 
            "传是郡中贤太守，三年秩满人颂之。", 
            "刻石道傍纪德政，傍人见者或歔欷。", 
            "借问歔欷者谁子，云是西家镌石儿。", 
            "去年官差镌此石，官司督工限十日。", 
            "上户敛钱支半工，每年准备遭驱责。", 
            "城中书生无学俸，但得钱多作好颂。", 
            "岂知太守贤不贤，但喜豪民来馈送。", 
            "德政碑，磨不去，劝君改作桥梁柱。", 
            "乞与行人济不通，免使后来观者疑其故。"
        ], 
        "title": "德政碑", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "无禄员，仓场库务税课官。", 
            "尊卑品级有常调，三年月日无俸钱。", 
            "既无禄米充口食，家有妻儿徒四壁。", 
            "冬来未免受饥寒，聊取于民资小力。", 
            "宁将贪污受赃私，不忍守廉家菜色。", 
            "贪心一萌何所止，转作机关生巧抵。", 
            "臣闻古者设官职，俸禄养身衣食备。", 
            "父母妻儿感厚恩，清白传家劝子孙。", 
            "良吏每书廉吏传，邑民常奉长官尊。", 
            "国家厚德际天地，禄养官曹有常例。", 
            "更祈恤养无禄人，免教饕餮取于民。"
        ], 
        "title": "无禄员", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "外宅妇，十人见者九人慕。", 
            "绿鬓轻盈珠翠妆，金钏红裳肌体素。", 
            "贫人偷眼不敢看，问是谁家好宅眷。", 
            "聘来不识拜姑嫜，逐日绮筵歌宛转。", 
            "人云本是小家儿，前年嫁作僧人妻。", 
            "僧人田多差役少，十年积畜多财资。", 
            "寺傍买地作外宅，别有旁门通巷陌。", 
            "朱楼四面管弦声，黄金剩买娇姝色。", 
            "邻人借问小家主，缘何嫁女为僧妇？", 
            "小家主云听我语：老子平生有三女。", 
            "一女嫁与张家郎，自从嫁去减容光。", 
            "产业既微差役重，官差日夕守空床。", 
            "一女嫁与县小吏，小吏得钱供日费。", 
            "上司前日有公差，事力单微无所恃。", 
            "小女嫁僧今两秋，金珠翠玉堆满头。", 
            "又有肥膻充口腹，我家破屋改作楼。", 
            "外宅妇，莫嗔妒，廉官儿女冬衣布。"
        ], 
        "title": "外宅妇", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "官买田，买田忆从延祐年。", 
            "官出缗钱输里正，要买膏腴最上阡。", 
            "不问凶荒岁水旱，岁纳亩粮须石半。", 
            "农家无收里正偿，卖子卖妻俱足算。", 
            "每岁徵粮差好官，米价官收仍助钱。", 
            "不是军储与官俸，长宁寺内供斋筵。", 
            "寺僧食饱毳帽红，不知农耕水旱与荒凶。", 
            "里正陪粮家破荡，剥肤槌髓愁难穷。", 
            "普天之下皆王土，赋税输官作编户。", 
            "春秋祭祀宗庙中，长宁僧饭真何补。", 
            "官买田，台不谏，省不言，不知尧汤水旱日，曾课民粮几千石。"
        ], 
        "title": "官买田", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "水深围，田畴荡荡如湖陂。", 
            "围低水深岸不立，虽有木石将何施。", 
            "里正申官官不允，徵粮每岁归仓廪。", 
            "稻粮无种长菰蒲，民产陪偿官始准。", 
            "今春水涝忽无津，四分灾作五分申。", 
            "问渠何故作此弊，府州伏熟成三分。", 
            "吏胥入乡日旁午，二分徵作陪官赋。", 
            "傥逢人诉熟为荒，破尽家赀犹不补。", 
            "因此年年怕官恼，水渰水深俱不报。", 
            "东南民力日渐穷，不愿为农愿为盗。", 
            "人生盗贼岂愿为，天生衣食官迫之。", 
            "水渰偿米或时稔，陪粮无奈水深围。"
        ], 
        "title": "水深围", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "开元朝野时清明，姚宋庙谋多辅成。", 
            "紫宸前殿焚锦绣，花萼楼高延弟兄。", 
            "那知暇豫生淫乐，慢舞霓裳羽衣薄。", 
            "龙漦流祸入宫墙，野鹿衔花污帘箔。", 
            "春晴并辔曲江行，回顾阿环娇态生。", 
            "绣衣珠趿如花旋，秦虢椒房恩宠新。", 
            "宫中舁出锦绷儿，兵满渔阳人未知。", 
            "一朝犯顺入宫阙，咸阳烟尘迷日月。", 
            "翠华杂沓惊尘蒙，剑阁西回渭水中。", 
            "王臣下微同列国，从此藩镇争豪雄。", 
            "人生富贵真迷途，倾城褒姒无时无。", 
            "漫道玄宗不知政，试问当年无逸图。"
        ], 
        "title": "题张参政所藏太真上马图", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "浴阳金谷园中花，雕玉为阑绣作遮。", 
            "琉璃器多出珍馔，玛瑙街长行钿车。", 
            "椒房涂香贮歌舞，曳珠珥翠笼轻纱。", 
            "珊瑚扶疏三四尺，王羊贵戚争豪奢。", 
            "那知花淫风雨妒，古来山泽生龙蛇。", 
            "婵娟坠楼宝珈碎，月明夜半啼惊鸦。"
        ], 
        "title": "题石崇锦障图", 
        "type": "古风", 
        "yun": "麻"
    }, 
    {
        "author": "朱德润", 
        "era": "元", 
        "subtype": null, 
        "text": [
            "宛平佳山水，历历蟠心胸。", 
            "忽登群峰顶，下瞰青莲宫。", 
            "长松腾翠蛟，古磴妥垂虹。", 
            "云开扶舆气，翕忽如仙翁。", 
            "我来方醉后，游览彻九重。", 
            "长啸出林杪，振袂扬天风。", 
            "愿同安期生，携手凌昊穹。"
        ], 
        "title": "游玉泉山呈袁伯长学士（以下续集）", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "舟行出京口，夜宿丹阳县。", 
            "严风吹港曲，河冰白如练。", 
            "寒侵肌粟生，光耀目花眩。", 
            "连艘若胶缀，两宿冒霜霰。", 
            "素历行路难，辛勤敢辞怨。", 
            "敲冰望吕城，日倒气微转。", 
            "明旦春阳回，吾道复堪羡。", 
            "小人散阴霾，君子履刚健。"
        ], 
        "title": "廿四日出京口河冰阻舟二日方抵吕城", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "同云蔽天江茫茫，门前雪高一尺强。", 
            "渔人并舟鼓双棹，大罾入水瑶绳长。", 
            "老翁哺儿姑曳网，瓮头酒熟炊粳香。", 
            "醉中不脱一蓑玉，仰天叫笑鸣双榔。", 
            "自从水利算湖泺，渔盐大载需官场。", 
            "耕桑虽佳租税急，县前胥吏如贪狼。", 
            "江天四时各有象，人世反覆多炎凉。", 
            "劝君更放雪中饵，饥鲸挂鬣江中央。"
        ], 
        "title": "雪中观渔", 
        "type": "古风", 
        "yun": "阳"
    }, 
    {
        "author": "朱德润", 
        "era": "元", 
        "subtype": null, 
        "text": [
            "八月九日天气凉，老仙会客登高堂。", 
            "会稽太守廊庙器，黼黻政事多文章。", 
            "乌台御史守风节，州牧县令皆循良。", 
            "盍簪偶尔动清赏，开筵四座罗壶觞。", 
            "太玄真人眉宇秀，辞辨析理推毫芒。", 
            "举杯问答兴未已，歌舞落日增辉光。", 
            "娇鬟戏作猛将跃，大娘解演词人狂。", 
            "冰弦戛击筝雁度，玉板拍裂鸣鼍轰。", 
            "婵娟鬓亸珠阿娜，细腰裙动金珰琅。", 
            "霜糖炊粳荐膏膋，海错饤盘传蔗浆。", 
            "蜡炬照席飞银烬，桂花绕屋吹天香。", 
            "人生得意须尽醉，酒渍啼痕秋梦长。", 
            "东山谢傅等陈迹，洛阳金谷何茫茫。", 
            "月明上马清露下，无使乐极生悲伤。"
        ], 
        "title": "八月九日武林达宣差招宴时武良弼太守廉山御史同席", 
        "type": "古风", 
        "yun": null
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "篇章何事等嬉游，尚想挥毫剪烛秋。", 
            "从古杀青徒自苦，只今醉墨可能求。", 
            "忽传鹭立沙头句，又见鸿归天外州。", 
            "襆研去来须猛省，不由自己更谁由。"
        ], 
        "title": "失题", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "忆昨姑溪岁丙辰，老仙元日去班春。", 
            "当家句子频催客，省事天公却笑人。", 
            "紫凤天涯今已老，泥牛岁首又还新。", 
            "笑谈谁记当时选，独立东风倍怆神。"
        ], 
        "title": "岁在丙辰元日立春是时先人守当涂郡斋宾客云集皆用元祐八年东坡和王仲至秦少游诗故事所谓省事天公厌雨回先人笑曰天公省事今乃多事耶今三十有九年矣追念感慨小诗聊记当时笑谈之语", 
        "type": "律诗", 
        "yun": "真"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "吴兴学法遍诸华，吾道元无迩与遐。", 
            "今日谁能留下马，古人犹自酹先茶。", 
            "肯开燕豆惊流俗，共喜皋比得当家。", 
            "入手新诗惟重拜，颉颃那得并飞霞。"
        ], 
        "title": "和任东津山长", 
        "type": "律诗", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "翩然来自旧京华，历数山河不谓遐。", 
            "往事已空惟重黍，玄谈未了更浇茶。", 
            "南游句好俄惊座，东道情深未忆家。", 
            "也欲卫州门外去，一声长啸入烟霞。"
        ], 
        "title": "和汴教耶律伯明", 
        "type": "律诗", 
        "yun": "麻"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "中和偶向此枝丛，友爱当知吾意同。", 
            "十世共居尤盛事，一家三代共春风。", 
            "试看华萼相扶处，正在闺门载翕中。", 
            "昭谏而来名节伟，更添新记与无穷。"
        ], 
        "title": "新城罗氏棣华堂", 
        "type": "律诗", 
        "yun": "东"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "挥手秦稽信宿然，未行俄已两周天。", 
            "云缄尺素惟开后，雪辊双溪恐堕前。", 
            "高谊谁能似孙宰，旧题应复记苏仙。", 
            "何时布袜青鞋去，摘野芎苗古寺边。"
        ], 
        "title": "寄昌化孙梅泉", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "二珍胥会到柴关，诗为高情趁早还。", 
            "海上便如逢若士，橘中应不减商山。", 
            "可人风味知渠隽，老我形容有许顽。", 
            "快击黄包烹紫壳，为君呼酒一开颜。"
        ], 
        "title": "文性之惠蛤蜊绿橘", 
        "type": "律诗", 
        "yun": "删"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "横经之暇即吟诗，三载如常匪激随。", 
            "听雨不知官独冷，看云自与意俱迟。", 
            "翚飞黉宇生新敬，鹄立儒衣动去思。", 
            "还恐西湖难久滞，此声梁楚已先驰。"
        ], 
        "title": "送季（周本作李）云在学录", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "弁有山兮水有湄，登临舍此复何之。", 
            "发疏帽脱狂嘲后，雁过江涵感慨时。", 
            "盛府主宾俱好事，满城风雨苦吟诗。", 
            "人生自可行乐耳，剑首功名但一吹。"
        ], 
        "title": "次韵九日寄史推", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "等閒看尽弁衡毗，旁郡聊从捧檄驰。", 
            "候管乍披新定志，邮筒忽见故人诗。", 
            "君方清绝行明镜，我正摧颓据槁枝。", 
            "为喜綵衣还膝下，椒柈趁得颂花时。"
        ], 
        "title": "次韵寄史彦明", 
        "type": "律诗", 
        "yun": "支"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "天目群仙帝所毗，别来引领但神驰。", 
            "分明输与芗山老，活脱吟成玉局诗。", 
            "论旧惊心几甲子，扶羸笑觅一筇枝。", 
            "如公再合幡然起，勿恋春先笋蕨肥。"
        ], 
        "title": "答朱芗林见寄", 
        "type": "律诗", 
        "yun": null
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "谁似当年召信臣，天教来此活疲民。", 
            "水乡怕旱相传古，甘澍随车总是春。", 
            "坐看丰登成乐岁，只将恺悌对明神。", 
            "已闻宣布形歌咏，宾主殷勤用意新。"
        ], 
        "title": "次韵李侯喜雨", 
        "type": "律诗", 
        "yun": "真"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "鸣驺穷巷忽相过，其奈将迎窘步何。", 
            "每望故都身不羽，欲赓新句砚空磨。", 
            "篮舆端复为公出，泥饮唯应说尹多。", 
            "却是旁观工指点，若为公锦杂渔蓑。"
        ], 
        "title": "谢李侯枉过", 
        "type": "律诗", 
        "yun": "歌"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "共饮方酣月满楼，剧谈无寐露侵裘。", 
            "此宵此景应难值，吾婿吾儿亦罕俦。", 
            "情谊浑如同一姓，风流不负两中秋。", 
            "绝怜老子婆娑甚，破戒何当大白浮。"
        ], 
        "title": "长儿授馆于杭每休暇过仲实家相与谭经析理间则饮酒赋诗为乐今闰秋十四日会于复轩相视而笑曰好天凉月即中秋况今岁两中秋乎乃留饮剧论夜参半蝉联不休情愈郁穆予闻之甚喜因为诗寄之", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "秋旻金气正高张，并作西风一夜凉。", 
            "何处杯中无白堕，如今扇底有黄香。", 
            "自惭老蘖如犀秃，却笑春花为蝶狂。", 
            "胜赏清吟两奇绝，吴山横过即仙乡。"
        ], 
        "title": "和陈无逸木犀", 
        "type": "律诗", 
        "yun": "阳"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "金飙吹暑顿然清，闻早空庭一叶惊。", 
            "拄颊偏宜对朝爽，挥毫正好赋秋声。", 
            "镜中髯短休烦镊，壁上弦閒不受檠。", 
            "志士由来多慷慨，何如百啭听莺鸣。"
        ], 
        "title": "和仲实秋兴", 
        "type": "律诗", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "扁舟径入芙蕖国，一笑俱非褦襶人。", 
            "低拂柳阴偏障暑，活烹芡觜快尝新。", 
            "小巾脱去我先醉，大杓取来渠更真。", 
            "啜釂数觥诗兴发，羡君越漾老精神。"
        ], 
        "title": "黄元静饮客蒲莲海中殊胜绝", 
        "type": "律诗", 
        "yun": "真"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "西风小立对晴川，冷笑人间目圣颠。", 
            "使事端因荔枝出，归期休在菊花前。", 
            "平生漫说少陵老，终日谁陪上界仙。", 
            "应是杜中鸥与鹭，诗情比旧更依然。"
        ], 
        "title": "次姚子敬简高司丞", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "堪笑衰翁作计狂，又随笭箵到鱼梁。", 
            "未秋早觉凋蒲柳，已老安能种豫章。", 
            "谁似读骚仍饮酒，有时赞易自焚香。", 
            "梅边有约君应记，但愧年来久覆觞。"
        ], 
        "title": "王梅泉生日惠诗次韵答之", 
        "type": "律诗", 
        "yun": "阳"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "致饰虽云贲则亨，含章内照乃为真。", 
            "离明外附天光发，艮止中存道体纯。", 
            "玉质未雕虹贯日，素功后绘物生春。", 
            "也应笑我元犹白，不比羔羊正直人。"
        ], 
        "title": "白贲", 
        "type": "律诗", 
        "yun": "真"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "风飏松花落涧滨，荻芽洲渚水鳞鳞。", 
            "莫教行到崇台上，忘却山前唤渡人。"
        ], 
        "title": "拜郊台晚渡", 
        "type": "绝句", 
        "yun": "真"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "索索西风白露零，隔林砧杵助秋声。", 
            "欲寻隐者门前路，落叶漫山碍屐行。"
        ], 
        "title": "无题", 
        "type": "绝句", 
        "yun": "庚"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "东望吴山紫翠缠，凭阑忽坐小吴轩。", 
            "石桥杨柳半塘寺，修竹梨花金氏园。"
        ], 
        "title": "至元二年二月八日陈子善范昭甫同游虎丘四首 其一", 
        "type": "绝句", 
        "yun": "元"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "蔓木丛篁古梵寒，凿开崖窦见波澜。", 
            "莫邪久化苍龙去，犹作东吴剑气看。"
        ], 
        "title": "至元二年二月八日陈子善范昭甫同游虎丘四首 其二", 
        "type": "绝句", 
        "yun": "寒"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "碧鸡银甃锁吴娃，台阁千年属梵家。", 
            "不见金精化为虎，日斜荒冢乱啼鸦。"
        ], 
        "title": "至元二年二月八日陈子善范昭甫同游虎丘四首 其三", 
        "type": "绝句", 
        "yun": "麻"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "野色空濛锦鴂啼，东风吹雨湿罗衣。", 
            "一堤芳草花开遍，落日马嘶人醉归。"
        ], 
        "title": "至元二年二月八日陈子善范昭甫同游虎丘四首 其四", 
        "type": "绝句", 
        "yun": "微"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "长江日夜向东流，送子西津晓渡头。", 
            "却忆望京楼下路，一宵风雨酿新秋。"
        ], 
        "title": "送郝道□", 
        "type": "绝句", 
        "yun": "尤"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "甲子题年玩物华，门前栗里自桑麻。", 
            "从他晋史书刘宋，别有黄花处士家。"
        ], 
        "title": "陶渊明归去来图", 
        "type": "绝句", 
        "yun": "麻"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "汴宋南迁社稷忧，忠魂应念国包羞。", 
            "钱塘千载英雄恨，古木残阳掩暮秋。"
        ], 
        "title": "过岳鄂王庙", 
        "type": "绝句", 
        "yun": "尤"
    }, 
    {
        "author": "朱德润", 
        "era": "元", 
        "subtype": "七言绝句", 
        "text": [
            "昔人好酒名虽在，死灰万劫谁能全。", 
            "我今悼昔复须饮，翻恨不生中古前。"
        ], 
        "title": "赓郭祥卿饮酒图", 
        "type": "绝句", 
        "yun": "先"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "角巾归里旧儒冠，宦辙驰驱涉万端。", 
            "杨柳碧溪春昼永，梅花白雪夜窗寒。", 
            "朝廷有道容辞老，田野无羁得尽欢。", 
            "幸喜玉堂遗业在，安居留待后人看。"
        ], 
        "title": "贺张景亮知州致仕", 
        "type": "律诗", 
        "yun": "寒"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "通真仙观欲凌虚，牝谷先生昼隐居。", 
            "玄鹤不归华表柱，白云长护紫泥书。", 
            "桐棺已化人徒仰，铁锁高悬孰可舒。", 
            "便欲束书阳羡路，青牛春晚又回车。"
        ], 
        "title": "送刘德璋提点还宜兴通真观", 
        "type": "律诗", 
        "yun": "鱼"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "驹隙流光一镜悬，虚明直与绮窗连。", 
            "凿开混沌知身外，别有山川在眼前。", 
            "蓬岛秋深稽汉使，桃源春暖避秦仙。", 
            "敬亭山色看如画，熊枕围屏稳昼眠。"
        ], 
        "title": "和王继学治书", 
        "type": "律诗", 
        "yun": "先"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "豫章林老色参天，拥护山僧丈室前。", 
            "岂为法身同草木，要驱尘虑出风烟。", 
            "茶瓯香篆晨斋后，竹几蒲团夜榻边。", 
            "独有浏阳欧学士，题诗遥问不空禅。"
        ], 
        "title": "题豫章山房", 
        "type": "律诗", 
        "yun": "先"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "岚雨初晴绿树新，松萝夹屋净无尘。", 
            "洞花幽鸟时时别，野鹤孤云日日亲。", 
            "红雾半窗丹火候，青山万古百年人。", 
            "从君更觅方平宅，玄武门前作近邻。"
        ], 
        "title": "和虞先生题武当山张真人别业", 
        "type": "律诗", 
        "yun": "真"
    }, 
    {
        "author": "朱德润", 
        "era": "元", 
        "subtype": "七言律诗", 
        "text": [
            "隔屋长松覆满斋，童年竹马记频来。", 
            "讲堂经罢僧修史，京国人归袖惹埃。", 
            "古佛岁深花蠹铁，长廊春净雨生苔。", 
            "尘缘未结东林社，禅榻留茶日暮回。"
        ], 
        "title": "天宫寺僧寅叔恭藏宋王元之诗因次韵", 
        "type": "律诗", 
        "yun": "灰"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "至宝惟人材，所宝非全璧。", 
            "缅怀古圣贤，頫仰流汗赤。", 
            "龙媒日千里，远道如所适。", 
            "一鸣万马瘖，见之皆辟易。", 
            "伯乐虽相知，不辨骊黄色。", 
            "斯人去我久，千载犹旦夕。", 
            "伟哉东白翁，平生数亲炙。", 
            "南望吹箫台，矫首空叹息。", 
            "何时一相见，斗酒浇胸臆。", 
            "醉酒且勿言，中心期饱德。"
        ], 
        "title": "答东白叶徵士", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "人生有定分，胡为乱天常。", 
            "尺土乃培塿，散樗非栋梁。", 
            "观鱼慕庄子，御马思王良。", 
            "丈夫贵知己，郁郁徒自伤。"
        ], 
        "title": "写怀 其一", 
        "type": "古风", 
        "yun": "阳"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "野老何愚庸，团形从大块。", 
            "林居玩清景，悠然与心会。", 
            "佳菊没榛丛，幽兰伍萧艾。", 
            "岁晚冰霰交，见之徒感慨。"
        ], 
        "title": "写怀 其二", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "威凤备五彩，羽毛一何奇。", 
            "歘乘长风起，误落天南陲。", 
            "朝食琅玕实，暮栖琼树枝。", 
            "行当凌八极，斥鴳焉敢窥。"
        ], 
        "title": "杂咏", 
        "type": "古风", 
        "yun": "支"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "风波在平地，世路几瞿塘。", 
            "怀哉贤哲人，千载能留芳。", 
            "悬知萧艾多，不比猗兰香。", 
            "老翁聊自笑，发短心甚长。"
        ], 
        "title": "自况拟古 其一", 
        "type": "古风", 
        "yun": "阳"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "羲和鞭六龙，白日不我待。", 
            "读书竟无成，坐惜朱颜改。", 
            "长安誇斗鸡，豪华岂长在。", 
            "何由得成仙，高飞向蓬海。"
        ], 
        "title": "自况拟古 其二", 
        "type": "古风", 
        "yun": "贿"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "人生天地间，倏若尘栖草。", 
            "恨无大药资，容颜岂长好。", 
            "白璧终销毁，青松亦枯槁。", 
            "饮酒且放怀，毋为叹衰老。"
        ], 
        "title": "自况拟古 其三", 
        "type": "古风", 
        "yun": "皓"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "隐士居丘园，衡门守荒寂。", 
            "啜菽甘有馀，饮水清无极。", 
            "嗤彼夸毗儿，浮荣定何益。", 
            "梓泽今已空，春风蔓茨棘。"
        ], 
        "title": "自况拟古 其四", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "吾闻汉中郎，琴斲焦桐尾。", 
            "縆以朱丝绳，遗音中宫徵。", 
            "上弦操白雪，下弦弹绿水。", 
            "世无赏音人，谁能一倾耳。"
        ], 
        "title": "自述 其一", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "狂世等浮云，变态何纷纷。", 
            "龙媒行万里，耻与驽骀群。", 
            "自从周道废，雅颂不复陈。", 
            "愿言继先哲，千载垂清芬。"
        ], 
        "title": "自述 其二", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "群书日夜读，往往皆陈编。", 
            "何如穷物理，朗悟心中天。", 
            "坐来万想灭，灵府何翛然。", 
            "所思在良友，使我长悁悁。"
        ], 
        "title": "自述 其三", 
        "type": "古风", 
        "yun": "先"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "嗟予任疏懒，落落负明时。", 
            "玄发倏已改，素心终不移。", 
            "焚香读周易，觞酒调朱丝。", 
            "所乐在冲澹，浮名良可嗤。"
        ], 
        "title": "山居自况", 
        "type": "古风", 
        "yun": "支"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "我今老将至，辅车邀病魔。", 
            "一语不出口，终朝卧林阿。", 
            "退之念脱落，幼舆能啸歌。", 
            "蔬食滋味少，咽漱津液多。", 
            "眼明幸读书，流年任蹉跎。"
        ], 
        "title": "齿疾", 
        "type": "古风", 
        "yun": "歌"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "江城满楼台，月夜吹笙箫。", 
            "神仙集华盖，鸾鹄来丹霄。", 
            "中有羽衣客，举手欣相招。", 
            "扶桑朝出日，溟海秋翻涛。", 
            "一身藐八极，御气时游遨。", 
            "悠然视天宇，万古同泬寥。", 
            "却思卧玄圃，天鸡弄嘐嘐。", 
            "饥餐金光草，渴饮玉卮醪。", 
            "何当乘清风，蹑鲤随琴高。"
        ], 
        "title": "答汪谦之先生", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "十月天雨霜，木叶半凋悴。", 
            "巨海增波澜，群峰献苍翠。", 
            "身居一窝中，意出万象外。", 
            "喜闻古人言，颇胜俗客对。", 
            "设席罗酒浆，未饮已心醉。", 
            "曜灵急西驰，盛年岂能再。", 
            "送子才出门，天风舞兰佩。"
        ], 
        "title": "自述寄友", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "林深结暝色，苍翠摇烟霏。", 
            "维时春夏交，众鸟巢高枝。", 
            "于中有双鹳，卵育常及时。", 
            "舂锄亦有托，旦夕欣相依。", 
            "雄飞远求食，雌来哺其儿。", 
            "啁啾聒人耳，坐厌腥风吹。", 
            "群雏半黄口，翅短争习飞。", 
            "间或遭弹射，滋味焉足奇。", 
            "弱者强之食，感慨徒伤悲。", 
            "海鹰何从来，鸷猛一何酷。", 
            "骞腾复盘旋，意欲喂饥腹。", 
            "老拳不空施，利嘴贪食肉。", 
            "鹳兮善护巢，飞鸣急驱逐。", 
            "鹰兮虽善扬，饕馋岂知足。", 
            "鸟雏赖生全，脱祸免茶毒。", 
            "扶弱在抑强，足以厉风俗。", 
            "岂不见兄弟怒阋墙，夫妻雠反目。", 
            "恤怜当救灾，敦姻须睦族。", 
            "禽鸟尚急义，人情何反覆。", 
            "吾言非箴规，履行宜自勖。"
        ], 
        "title": "义鹘行", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "吾闻神仙人，中有希夷子。", 
            "冥栖华山颠，高卧白云里。"
        ], 
        "title": "卧云卷为陈去题", 
        "type": "古风", 
        "yun": "纸"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "孤桐生高冈，幽兰出深谷。", 
            "雨露含碧滋，烟霞媚幽独。", 
            "佩惟楚客纫，琴待良工斲。", 
            "嗟彼春风前，纷纷艳花木。"
        ], 
        "title": "和友人韵", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "姬周得天下，乱臣才十辈。", 
            "王纲一解纽，政教何茫昧。", 
            "宣尼抱麟泣，此意谁能会。", 
            "从来六籍灰，文风委蒿艾。", 
            "穷兵尚专征，岂识包桑计。", 
            "故国悲黍离，日落寒云翳。", 
            "吾闻昔盛时，蓂荚生尧砌。"
        ], 
        "title": "和彦远叶先生韵", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "君不见千里马，有时困羁靮。", 
            "不遇九方歅，龙文更谁识。", 
            "又不见五彩凤，有时铩羽翮。", 
            "不如鹜与鸡，聚族自争食。", 
            "人生遭轗轲，俯仰今犹昔。", 
            "贤有不黔突，圣有不煖席。", 
            "圣贤尚栖栖，我独何恻恻。", 
            "但恐白日沉，年光竟虚掷。", 
            "乾坤等蘧庐，寿命非金石。", 
            "愿餐不死药，蓬瀛杳难觅。", 
            "乘化复奚疑，委心任所适。", 
            "故国遗铜驼，秋风暗荆棘。", 
            "霸图有兴衰，人事无休息。", 
            "矫首望归云，鸿飞楚天碧。"
        ], 
        "title": "有感", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "先生卜筑依林薮，编蓬为门瓮为牖。", 
            "心造羲皇太古前，道传邹鲁千年后。", 
            "隐遁宁非鹖冠流，龙钟已是庞眉叟。", 
            "子真谷口自耕岩，中散山阳空锻柳。", 
            "平生视世一浮埃，富贵于身复何有。", 
            "床上常堆元晏书，尊中满泛柴桑酒。", 
            "兴发挥毫黑电飞，粲粲骊珠惊落手。", 
            "诗成不啻万人传，吟罢如闻百灵走。", 
            "五岳之中泰华尊，下视群山俱培塿。", 
            "我因流寓偶相逢，识面便似知心友。", 
            "蔼然和气即阳春，徒尔芳妍映衰朽。", 
            "剧谈不了清夜徂，光动文星逼南斗。", 
            "人生会合良有时，叹息欢娱岂能久。", 
            "起来击剑为君歌，歌长剑作蛟龙吼。", 
            "明朝别去遥相思，渭北江东几回首。"
        ], 
        "title": "赠国恕先生客中识面始见如故", 
        "type": "古风", 
        "yun": "有"
    }, 
    {
        "author": "朱希晦", 
        "era": "元", 
        "subtype": null, 
        "text": [
            "羲和羲和鞭六龙，白日西飞几时歇。", 
            "旧年已去新年来，苦厌兵尘尚骚屑。", 
            "嗟予流寓客未归，年老思家心欲折。", 
            "江云黯惨北风来，一夜雨花吹作雪。", 
            "夜长祇有梦还家，梦破衾棱冷如铁。", 
            "起看宇宙绝纤埃，彷佛三山白银阙。", 
            "群阴渐灭阳气回，柳眼舒春草芽出。", 
            "君不见汉袁安，僵卧闭门肤欲裂。", 
            "一朝富贵来逼人，经邦论道称材杰。", 
            "又不见唐杜甫，饥走荒山泪成血。", 
            "致君有术徒自怜，布褐许身侔稷契。", 
            "我今齿落百不堪，况乃疏顽临事拙。", 
            "愿销兵甲事春农，四海清平万民悦。"
        ], 
        "title": "雪夜放歌", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "秋夜长，不成寐，床前月光白如纸。", 
            "歌窈窕，怀清泠，夜中怪底荒鸡鸣。", 
            "倒裳起舞感慨作，乾坤无处无戈兵。", 
            "空山孤鹤更清唳，忧怀欲写茫无际。", 
            "坐看黄叶坠我前，零露漙漙下庭砌。", 
            "明星烂烂银汉横，铜壶滴滴刻漏长。", 
            "事殊兴极听转悄，夜如何其渠未央。", 
            "秋夜长，长如此，年来谁识征夫苦。", 
            "忍抛儿女戍边城，妇事姑嫜应门户。", 
            "嗟尔群栖乌，绕树徒惊飞。", 
            "岂知孤凤凰，集彼朝阳枝。", 
            "可以舞箫韶，衔瑞图。", 
            "一四海，混八区。", 
            "凤兮凤兮览德辉，凤兮凤兮览德辉。"
        ], 
        "title": "秋夜长", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "白云深羃羃，青山郁峨峨。", 
            "道人无住著，奈此青山何。", 
            "山中草堂花映户，禅味由来最清苦。", 
            "嗟予寥落徒相思，身绊尘缘乃远阻。", 
            "李邺侯，懒瓒公，平生道气长塞胸。", 
            "法中老将人中雄，曾翻砚水作玄雨，号令神物驱蛟龙。", 
            "朅来谈笑九天上，坐使六合生华风。", 
            "苍生戢戢俱在甄陶中，公今顾我如有意，会飞杖锡凌苍空。"
        ], 
        "title": "寄云山寺僧人草堂", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "山人赠尔藤一枝，怪形偃蹇如蛟螭。", 
            "平生丘壑我所爱，魑魅惊走安敢窥。", 
            "梓潼当年赠桃竹，书阁照夜然青藜。", 
            "吁嗟古人迹已远，能无此物相扶持。", 
            "赵州八十始行脚，芒鞋健步双庞眉。", 
            "登山涉水览幽胜，意倦未必忘归期。", 
            "旧传化龙不复见，能解虎斗安足奇。", 
            "吾师履行极平坦，世人方寸生九疑。", 
            "云山住处本禅寂，猿鸟为伴真相知。", 
            "大千由来在脚底，要探理窟穷玄机。", 
            "鼓枻还从甬东去，出门一笑孤云飞。"
        ], 
        "title": "藤杖赠西原道人", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": null, 
        "text": [
            "材重椅桐价璧瑜，山川清气孕魁奇。", 
            "谈经夺席输年少，独步当今更有谁。", 
            "君如局促辕下驹，平生志气壮万夫。", 
            "虞卿穷愁书始著，孟轲好辨言非迂。", 
            "今人虽生古人后，古人岂与今人殊。", 
            "要吞五车在胸次，取之无尽用有馀。", 
            "圣贤道脉传不泯，名悬万代日月俱。", 
            "致君唐虞比稷契，岂但可托六尺孤。", 
            "文风远扬起颓俗，才行杰出称醇儒。", 
            "我今见君一倾盖，情同鱼水交欢娱。", 
            "丈夫重义轻富贵，厚颜滥禄非吾徒。", 
            "却笑扬郎老执戟，一官不徙谁吹嘘。", 
            "多君韫椟同美玉，不待善价安肯沽。", 
            "何妨教儿压新酒，长歌且鲙松江鲈。"
        ], 
        "title": "和戴文准", 
        "type": "古风", 
        "yun": null
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "无边花柳竞芳春，醉眼看来几度新。", 
            "今日曲江风景别，落红飞絮正愁人。"
        ], 
        "title": "春日有怀", 
        "type": "绝句", 
        "yun": "真"
    }, 
    {
        "author": "朱希晦", 
        "era": "元", 
        "subtype": "七言绝句", 
        "text": [
            "煖日浮烟翠欲消，四山空寂境萧条。", 
            "饱参禅老庭前柏，不问刘郎观里桃。"
        ], 
        "title": "次回峰韵", 
        "type": "绝句", 
        "yun": null
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "意行无远近，得得扣柴扉。", 
            "鼎出金芽细，盘堆紫蕨肥。", 
            "看云忘世虑，指日悟禅机。", 
            "错比陶元亮，重来尽醉归。"
        ], 
        "title": "简雪心安上人", 
        "type": "律诗", 
        "yun": "微"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "举世纷谗舌，锋芒不可干。", 
            "驱车嗤阮籍，学易慕丁宽。", 
            "试问黄河险，何如蜀道难。", 
            "太平无补报，只有寸心丹。"
        ], 
        "title": "简叔恭蔡先生", 
        "type": "律诗", 
        "yun": "寒"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "行寻春草径，坐敞白云扉。", 
            "展席面流水，抱琴看翠微。", 
            "纷纷浮世改，落落故人稀。", 
            "尚意陶徵士，柴车日暮归。"
        ], 
        "title": "春日访友人", 
        "type": "律诗", 
        "yun": "微"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "急景催人老，能令鬓有霜。", 
            "清时思俊杰，拔萃愧材良。", 
            "鹏鴳自高下，鹤凫终短长。", 
            "山窗读书罢，静坐一炉香。"
        ], 
        "title": "写怀", 
        "type": "律诗", 
        "yun": "阳"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "春来锄药圃，客去掩柴扃。", 
            "衰鬓不重绿，好山依旧青。", 
            "微名空自绊，大梦几时醒。", 
            "已悟身如寄，乾坤一旅亭。"
        ], 
        "title": "春日", 
        "type": "律诗", 
        "yun": "青"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "市上一区足，人间万事非。", 
            "把杯邀月上，隐几看云归。", 
            "宇宙身将老，山林兴不违。", 
            "几时来雁荡，长啸豁岩扉。"
        ], 
        "title": "次韵谢箫台叶成翁", 
        "type": "律诗", 
        "yun": "微"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "圣主登宸极，奎躔烂远天。", 
            "新开丹凤诏，瑞纪赤乌年。", 
            "山野搜遗逸，朝廷集俊贤。", 
            "老农还喜剧，买犊事春田。"
        ], 
        "title": "上杨指挥将军", 
        "type": "律诗", 
        "yun": "先"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "郑老欣相遇，杯浮竹叶清。", 
            "江关秋已半，山雨夜初晴。", 
            "河映疏星淡，窗悬片月明。", 
            "悠然纵谈笑，怀抱为君倾。"
        ], 
        "title": "次郑成翁韵", 
        "type": "律诗", 
        "yun": "庚"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "门外客初到，坐闻流水声。", 
            "看书芸叶乱，醉酒烛花明。", 
            "夜静河汉白，秋高霜露清。", 
            "玄心开一笑，诗思忽然生。"
        ], 
        "title": "和李子光韵", 
        "type": "律诗", 
        "yun": "庚"
    }, 
    {
        "author": "朱希晦", 
        "era": "元", 
        "subtype": "五言律诗", 
        "text": [
            "山中松桂老，浓翠郁纷纷。", 
            "水壮蛟龙气，风高鸿雁群。", 
            "浮岚晴后见，疏罄夜深闻。", 
            "却忆庞居士，衰年屏俗氛。"
        ], 
        "title": "能仁方丈", 
        "type": "律诗", 
        "yun": "文"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "自笑颓然一老翁，十年奔走鬓飞蓬。", 
            "中原虎斗干戈满，四海人忧杼轴空。", 
            "葛亮平生恢复计，汾阳材略中兴功。", 
            "何当远望舂陵郭，佳气朝来正郁葱。"
        ], 
        "title": "感怀", 
        "type": "律诗", 
        "yun": "东"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "月明何处乱啼乌，坐久徒怜永夜徂。", 
            "千里关山双雪鬓，百年城郭半烟芜。", 
            "穆生谢病先辞楚，张翰知机远忆吴。", 
            "衰晚不如归隐好，故山随处且樵苏。"
        ], 
        "title": "秋兴", 
        "type": "律诗", 
        "yun": "虞"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "门外曾无长者车，一身奔走岂安居。", 
            "谁怜杜老常为客，我怪洪乔不寄书。", 
            "烟色春归杨柳底，雨香红入杏花初。", 
            "溪山咫尺风尘隔，却忆情人会面疏。"
        ], 
        "title": "寄周廷石", 
        "type": "律诗", 
        "yun": "鱼"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "流年华发两相催，眼底烟尘郁不开。", 
            "太息有人趋玉食，可怜无地筑金台。", 
            "城边向晚黄狐立，海外何年白雉来。", 
            "万事何如一醉好，且须洗盏酌春醅。"
        ], 
        "title": "伤时", 
        "type": "律诗", 
        "yun": "灰"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "匠石搜林弃樗散，不材何敢玷簪裾。", 
            "家贫粗有千金帚，国难曾无一箭书。", 
            "今日总戎师管葛，明时徵士用严徐。", 
            "野人不作功名念，欲效陶朱共养鱼。"
        ], 
        "title": "自叹", 
        "type": "律诗", 
        "yun": "鱼"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "幽寻杖策绕林泉，随处遨游兴洒然。", 
            "曾向山中招隐士，欲来海上候神仙。", 
            "云深丹灶长瑶草，水满石池生碧莲。", 
            "薄暮凭阑时送目，白鸥飞雪点江烟。"
        ], 
        "title": "次韵简缑山侯德询徽之二徵士", 
        "type": "律诗", 
        "yun": "先"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "凉风袅袅晚秋天，潮落双门缆客船。", 
            "九陌黄尘蓬鬓底，一篱香露菊花边。", 
            "故乡鲈鲙牵归思，近砌蛩声搅夜眠。", 
            "不道分携成远别，几时林下细谈禅。"
        ], 
        "title": "和韵简天则上人", 
        "type": "律诗", 
        "yun": "先"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "双涧萦回石径微，烟岚分翠湿人衣。", 
            "松林夜静鹤初睡，花院日长僧未归。", 
            "万里云霄飞锡远，半江风浪渡杯迟。", 
            "无缘相见空相忆，自叹心期与愿违。"
        ], 
        "title": "访双溪上人不遇", 
        "type": "律诗", 
        "yun": null
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "绝顶云深一径通，寒生短发怯天风。", 
            "千年物色阑干外，万井人家图画中。", 
            "宿雨乱滋岚树碧，朝暾深浴海波红。", 
            "我来欲访香山社，醉酒长吟忆远公。"
        ], 
        "title": "腊日偕叶东白蔡伯恭登西岑", 
        "type": "律诗", 
        "yun": "东"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "顾我衰颜肯再妍，白驹过隙叹流年。", 
            "山中剩有诛茅地，洲上宁无种橘田。", 
            "天姥遥连双阙下，蓬莱祇在五云边。", 
            "老夫不识神仙术，且解荷衣枕石眠。"
        ], 
        "title": "倚韵自况呈金敬德", 
        "type": "律诗", 
        "yun": "先"
    }, 
    {
        "author": "有在", 
        "era": "元", 
        "subtype": "五言律诗", 
        "text": [
            "骑马一身雪，来敲隐者门。", 
            "林林忧桂玉，草草乐琴樽。", 
            "勋业誇麟阁，文章鄙兔园。", 
            "探题归去路，灯火已黄昏。"
        ], 
        "title": "武陵胜集得园字", 
        "type": "律诗", 
        "yun": "元"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "登勾曲兮常良，揽薜带兮筠裳。", 
            "絷白驹兮空谷，葆九凤兮扶桑。", 
            "汎光风兮既零雨，水浅浅兮石楚楚。", 
            "望夫君兮不来，怅清风兮日将暮。"
        ], 
        "title": "操 题王彦龙藏三茅郎元隐墨兰", 
        "type": "琴操", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "天山巨网，尽牢笼、多少中原人物。", 
            "赵际燕陲，空老却、千仞岩岩苍壁。", 
            "古柏萧森，高松偃蹇，不管飞冰雪。", 
            "慕膻群蚁，问君谁是豪杰。", 
            "重念禹迹茫茫，兔狐荆棘，感慨悲歌发。", 
            "累世兴亡何足道，等是轰蚊飞灭。", 
            "湖海襟怀，风云壮志，莫遣生华发。", 
            "中天佳气，会须重见明月。"
        ], 
        "title": "酹江月 登古容城有感 城阴即静修刘先生故居", 
        "type": "词", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "世途艰阻，正堪悲、万里清秋摇落。", 
            "况复乾坤还闭物，奚啻切床肤剥。", 
            "消长盈虚，循环反覆，夜半惊孤鹤。", 
            "东君着意，惠风先到嵓壑。", 
            "悦亲原有清欢，箪瓢食饮，不害贫家乐。", 
            "多病留侯空自苦，惭愧长身诸葛。", 
            "素手躬耕，卧龙冈上，准备丰年穫。", 
            "豚蹄社鼓，几时同醉寥廓。"
        ], 
        "title": "酹江月", 
        "type": "词", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "求田问舍欲婆娑。", 
            "算无地、不风波。", 
            "胸次尽嵯峨。", 
            "世间事、知能几多。", 
            "登山临水，傍花随柳，独此未消磨。", 
            "便拟借行窝。", 
            "正霁月、光风气和。"
        ], 
        "title": "太常引 和王治书仲安", 
        "type": "词", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "虎踞龙蟠，朝楚暮秦，世路艰蹇。", 
            "夕阳淡淡馀晖，阊阖九重天远。", 
            "千秋万古，先天消长图深，何人解识兴亡本。", 
            "夜鹤渺翩翩，尽平林鸦满。", 
            "萧散。", 
            "不须黄鹤遗书，不用洪崖相挽。", 
            "苍狗浮云，平日惯开青眼。", 
            "拟将书剑，西山采蕨食薇，自应不属春风管。", 
            "只恐汝山灵，怪先生来晚。"
        ], 
        "title": "石州慢 寄题龙首峰", 
        "type": "词", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "徘徊尊俎。", 
            "徜徉笑语。", 
            "俯仰乾坤今古。", 
            "世间豪杰数元龙，想未识、圣门风度。", 
            "也非学圃。", 
            "也非怀土。", 
            "静看落花风雨。", 
            "安排便买钓鱼蓑，□底是、沧浪深处。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "守常", 
        "era": "元", 
        "subtype": "五言绝句", 
        "text": [
            "晓风飘磬远，暮雪入廊深。", 
            "念载禅房宿，慇勤自洗心。"
        ], 
        "title": "禅居", 
        "type": "绝句", 
        "yun": "侵"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "青衫何事尚尘泥，久客人情自惜归。", 
            "亲老已知为客误，家贫未是读书非。", 
            "楼空晓雨浮吴远，笛冷秋云渡浙稀。", 
            "十载长安资桂玉，东风老尽故山薇。"
        ], 
        "title": "调饶汉军教授", 
        "type": "律诗", 
        "yun": "微"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "的皪筠笼晓露濡，病中初见气全苏。", 
            "风酣鹤顶寒生粟，日炫龙睛怒迸珠。", 
            "不比金樱擎翠笼，还同朱李荐芳壶。", 
            "才疏羞对君家果，还有当年捷对无。"
        ], 
        "title": "杨梅和蒋远静来韵", 
        "type": "律诗", 
        "yun": "虞"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "扰扰人生百岁强，自须饮啄济身康。", 
            "熊鱼未必能兼欲，藜藿何尝有别肠。", 
            "澹泊存心惟味道，肥甘适口或罹殃。", 
            "万钱一箸真同饱，未数何曾得计长。"
        ], 
        "title": "和张州尹节饮食诗韵", 
        "type": "律诗", 
        "yun": "阳"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "年来破砚不谋身，颇喜今朝饭瓮新。", 
            "独客不须书咄咄，诸生应复颂陈陈。", 
            "一官己厌獐头相，三釜终怜鹤发亲。", 
            "莫为清香生怨泣，使君应念乞墦人。"
        ], 
        "title": "戏简袁德平山长", 
        "type": "律诗", 
        "yun": "真"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "痴儿公事退还休，拄策仙岩最上头。", 
            "莫但驱车行偪仄，且须橐笔赋深幽。", 
            "百年古木缘云立，五月惊雷破峡流。", 
            "试扫苍崖看藓迹，昔人曾有记游不。"
        ], 
        "title": "游四明山杖锡寺", 
        "type": "律诗", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "屹立东南一柱齐，悬空栱桷尽翚飞。", 
            "雄吞二景开黄道，远接三辰入紫微。", 
            "春树已随辽鹤返，秋云不隔塞鸿归。", 
            "长安只在蝉蜒处，莫向西风赋落睴。"
        ], 
        "title": "拱北楼", 
        "type": "律诗", 
        "yun": null
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "云边回首忆清游，信美江山有此楼。", 
            "杂遝市声还岸曲，参差帘影入江流。", 
            "西风断雁孤城暮，衰柳残蛩候馆秋。", 
            "愧我东轩尘拍塞，危阑何日与君俦。"
        ], 
        "title": "忆旧游", 
        "type": "律诗", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "陇使殷勤寄折枝，冰人犹带故人诗。", 
            "楸枰有著花频落，棐几无尘影倒移。", 
            "香透吟魂窗蝶绕，愁凝妆额镜鸾知。", 
            "多情莫厌春无赖，看到青青子结时。"
        ], 
        "title": "次陆撝谦瓶梅韵", 
        "type": "律诗", 
        "yun": "支"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "一泓湛碧气凝秋，转石来从鹫岭陬。", 
            "六月地寒无死脉，九天风静有飞流。", 
            "净涵阑影衣初湿，远夹松声耳更幽。", 
            "最爱泠泠供客醉，几人著意到巢由。"
        ], 
        "title": "冷泉", 
        "type": "律诗", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "老去逢迎入郭稀，相看还觉故吾非。", 
            "三生忆我参同梦，一著输君落钝机。", 
            "岁晚鸥波烟水阔，秋高雁渚稻粱肥。", 
            "重来应被梅花笑，谁为缁尘涴素衣。"
        ], 
        "title": "简茂枯林上人", 
        "type": "律诗", 
        "yun": "微"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "秀毓峨嵋德望高，风流元是玉堂豪。", 
            "冥鸿匹对天边鹄，痴虎精神颊上毫。", 
            "生气百年存大节，哀歌九些续馀骚。", 
            "紫云饭饱秋堂寂，一穗炉熏对和陶。"
        ], 
        "title": "跋茂枯林集句题东坡画像", 
        "type": "律诗", 
        "yun": "豪"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "幽香和恨结冰枝，栩栩翻疑冻蝶知。", 
            "几度春风寒不化，一规霜月冷相窥。", 
            "醉迷驿树青禽在，怨入胡沙佩玉遗。", 
            "爇尽奇熏招不返，自吟哀些酹清卮。"
        ], 
        "title": "梅魂 其一", 
        "type": "律诗", 
        "yun": "支"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "芳心元不为春劳，脉脉离愁黯欲销。", 
            "一种幽情骚不挽，百生清怨笛难招。", 
            "静依淡月临江驿，暗逐寒云度石桥。", 
            "蕙歇兰衰悲吊影，空山千古恨寥寥。"
        ], 
        "title": "梅魂 其二", 
        "type": "律诗", 
        "yun": "萧"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "眉子空颦病眼羞，谁将雅意曲中求。", 
            "剩裁汉月传宫样，远割溪云写塞愁。", 
            "切切小弦玄墨雨，庚庚横理紫筠秋。", 
            "平生不解移宫羽，空伴书萤死案头。"
        ], 
        "title": "赋马思琵琶研", 
        "type": "律诗", 
        "yun": "尤"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "忆从按辔试初程，振鬣风前听一鸣。", 
            "小队郊迎争騕袅，短衣野猎任纵横。", 
            "晚凉柳下亲看洗，夜后槽间仆代更。", 
            "谁信死生难倚托，敝帷一见惜深情。"
        ], 
        "title": "悼马毙二首 其一", 
        "type": "律诗", 
        "yun": "庚"
    }, 
    {
        "author": "朱晞颜", 
        "era": "元", 
        "subtype": "七言律诗", 
        "text": [
            "昨宵中厩失羸骖，腰脚虽顽信不难。", 
            "有竹不妨门可款，无车何事铗空弹。", 
            "花间小集追联辔，月下微吟忆据鞍。", 
            "好乞赢钱买驽蹇，老夫端要遂巡官。"
        ], 
        "title": "悼马毙二首 其二", 
        "type": "律诗", 
        "yun": "寒"
    }, 
    {
        "author": "宇文公谅", 
        "era": "元", 
        "subtype": null, 
        "text": [
            "赤栏桥低官柳斜，粉墙短短阿谁家？", 
            "女郎恰抱琵琶出，早有小船来卖花。"
        ], 
        "title": "西湖竹枝词六首 其一", 
        "type": "词", 
        "yun": null
    }, 
    {
        "author": "宇文公谅", 
        "era": "元", 
        "subtype": null, 
        "text": [
            "奴唱吴歌郎扣舷，明朝郎去有谁怜。", 
            "恨杀吴山遮望眼，不见江头郎去船。"
        ], 
        "title": "西湖竹枝词六首 其二", 
        "type": "词", 
        "yun": null
    }, 
    {
        "author": "宇文公谅", 
        "era": "元", 
        "subtype": null, 
        "text": [
            "断霞洒洒鱼尾红，清唱一声吴山东。", 
            "阿奴只在绣帘里，隔著荷花无路通。"
        ], 
        "title": "西湖竹枝词六首 其三", 
        "type": "词", 
        "yun": null
    }, 
    {
        "author": "宇文公谅", 
        "era": "元", 
        "subtype": null, 
        "text": [
            "湖里茭青日日多，苏小门前无客过。", 
            "今来古往只如此，休说当年贾八哥。"
        ], 
        "title": "西湖竹枝词六首 其四", 
        "type": "词", 
        "yun": null
    }, 
    {
        "author": "宇文公谅", 
        "era": "元", 
        "subtype": null, 
        "text": [
            "湖上交秋风露凉，湖中莲藕试新尝。", 
            "莲心恰似妾心苦，郎意争似藕丝长。"
        ], 
        "title": "西湖竹枝词六首 其五", 
        "type": "词", 
        "yun": null
    }, 
    {
        "author": "宇文公谅", 
        "era": "元", 
        "subtype": null, 
        "text": [
            "菱花菱叶间水泓，采莲入港与郎逢。", 
            "劝君挟弹休打鸭，鸳鸯飞起杳无踪。"
        ], 
        "title": "西湖竹枝词六首 其六", 
        "type": "词", 
        "yun": null
    }, 
    {
        "author": "宇文公谅", 
        "era": "元", 
        "subtype": null, 
        "text": [
            "苏小门前骑马过，相逢白发老宫娥。", 
            "自言记得前朝事，只说当年贾八哥。"
        ], 
        "title": "西湖竹枝词", 
        "type": "词", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "村南村北赛田祖，夹岸绿杨闻社鼓。", 
            "醉翁晚跨牸牛归，老妇倚门儿引路。", 
            "信知击壤自尧民，季世龚黄不如古。", 
            "披图昨日过水南，县吏科徭日旁午。"
        ], 
        "title": "题李唐村社醉归图", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "青天不补罅，山色秀可揽。", 
            "红树醉秋风，碧峰开菡萏。", 
            "崎岖深谷有行人，攀磴扪萝不知险。", 
            "倚岩楼阁高复低，时见隔溪云冉冉。", 
            "忆昔少壮日，征鞍度居庸。", 
            "画笔记行稿，点滴苍翠誇全工。", 
            "三十年来重看画，星星两鬓生秋蓬。", 
            "今看古画我何数，因画思人今亦古。", 
            "但愿升平日，鱼钓山中泉，食耕山下土，归乎归乎盘之阻。"
        ], 
        "title": "群峰秀色图仆廿八年前所作也恭甫出以见示且徵题诗因成长短句书于卷后并奉叔方府博一笑", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "丈夫无奇才，虽显不足名。", 
            "高山乏秀丽，兀立培塿形。", 
            "况乃画图间，两夺造化精。", 
            "中堂素壁本虚静，谁令挥洒研丹青。", 
            "女娲五色不补天，神功鞭石来苍冥。", 
            "驱山奔海入纨素，扶舆之气青荧荧。", 
            "赤城霞彩千峰明，洞庭湘浦云英英。", 
            "风帆昼捲潇湘雨，黄苇堆滩插渔罟。", 
            "独木庄前野水流，夕阳川上攲桥渡。", 
            "大峰倚天接天门，又如特立太华尊。", 
            "群山趋俯不敢动，山前星辰手可扪。", 
            "我欲托身上山巅，丹梯百尺何由缘。", 
            "画兴欲来别有趣，颠毫醉墨飘如仙。", 
            "山成却服九还丹，两腋清风飞上天。"
        ], 
        "title": "山水屏图诗", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "溪行六月不知暑，竹鸡飞度鸣钩辀。", 
            "黑云行天捲雨去，老树忽作千山秋。"
        ], 
        "title": "宜兴山行值雨", 
        "type": "古风", 
        "yun": "尤"
    }, 
    {
        "author": "朱德润", 
        "era": "元", 
        "subtype": null, 
        "text": [
            "驱车丹阳麓，津吏迎晓渡。", 
            "击鼓动连艘，楫急浪花舞。", 
            "水深蛟龙蛰，日落鸥鸟度。", 
            "金山天畔楼，双塔逾青楸。", 
            "黄金铸古像，岁月逐江流。", 
            "谁云限南北，停桡歌壮游。"
        ], 
        "title": "延祐六年九月廿二日渡扬子江", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "关前节候早，秋半毳衣出。", 
            "牛羊散原隰，渐告农务毕。", 
            "山空众木下，栖鸟已喧唧。", 
            "日昏在牵牛，魄月如昼白。", 
            "茫茫觇六合，况敢事一室。", 
            "仰观浮云变，清晖易升没。"
        ], 
        "title": "和虞先生榆林中秋对月", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "浮生三十馀，失志堕尘鞅。", 
            "南吴与北燕，所历如翻掌。", 
            "山中猿鹤期，别路成榛莽。", 
            "瑶草霜未凋，灵芝日应长。", 
            "久闻东王公，御气九霄上。", 
            "缥缈星霞裾，虚室绝华想。", 
            "欲从道无因，写此寄清旷。"
        ], 
        "title": "次韵贡仲章学士题仙山图", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "十月之交，朔风其飘。", 
            "我来自南，于以游遨。", 
            "清霜著乔木，落叶洒江皋。", 
            "野桥驾略彴，苍石浴寒潮。", 
            "客子暮担簦，蹀蹑上轻舠。", 
            "澄江静可渡，不惮前山遥。", 
            "闻有列仙人，炼玉遗丹膏。", 
            "凤音虽寂寞，素鹤可相招。", 
            "愿寻长生道，白日登云霄。"
        ], 
        "title": "为张畴斋承旨作仙山晚渡", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "物灵不自显，凤兮在山楸。", 
            "文章日益著，律吕音相求。", 
            "山川何岧峣，摇落关河秋。", 
            "征雁度空碧，乌鸟集林丘。", 
            "仲尼久已往，郊薮谁能留。", 
            "行看太平日，君臣协成周。", 
            "瑞世当一见，孤鸣扬九州。"
        ], 
        "title": "为仪凤山作", 
        "type": "古风", 
        "yun": "尤"
    }, 
    {
        "author": "朱德润", 
        "era": "元", 
        "subtype": null, 
        "text": [
            "先人昔处世，行义如鲁黔。", 
            "衰年当薄俗，历此忧患深。", 
            "敝庐隔风雨，高歌忘古今。", 
            "蔬食乐晨夕，得殽良盍簪。", 
            "床头置周易，牖下莓苔侵。", 
            "临云析疑义，言论众所钦。", 
            "皇天不少假，悲风起长林。"
        ], 
        "title": "葺旧庐作", 
        "type": "古风", 
        "yun": "侵"
    }, 
    {
        "author": "朱德润", 
        "era": "元", 
        "subtype": null, 
        "text": [
            "阳和遍岩谷，猗兰发初芳。", 
            "幽姿不自媚，随风忽飘香。", 
            "宁辞雨露恩，感此岁月长。", 
            "愿随郎官握，得上中书堂。", 
            "不惭山泽姿，高贵比金张。", 
            "灵芝在宣室，岂独怀沅湘。"
        ], 
        "title": "和柯敬仲博士幽兰", 
        "type": "古风", 
        "yun": "阳"
    }, 
    {
        "author": "朱德润", 
        "era": "元", 
        "subtype": null, 
        "text": [
            "绿阴满京畿，送子之临洮。", 
            "临洮何茫茫，流出长城壕。", 
            "长城岸阻玉关阨，于阗葱岭河凉高。", 
            "羌氐儿郎走带箭，哀笳风起斗击刁。", 
            "良人西征二三载，宝幢车马声尘遥。", 
            "如今不用酒泉郡，岂必坐使朱颜凋。", 
            "蒲萄苜蓿味虽美，异方土俗殊乡里。", 
            "避地犹当似管宁，受封应得论箕子。", 
            "愿从列骑拥旌旄，归来燕处华堂里。", 
            "却话人情翻掌难，曾浥征袍泪如洗。"
        ], 
        "title": "送李益斋之临洮", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "晴川低回山苍苍，涵烟夹溪千里长。", 
            "山腰涧曲细泉响，下激石窦为微潢。", 
            "枯梢挽风秋色里，修林落叶随长江。", 
            "林疏石露见茅屋，时有小径通微茫。", 
            "招提横截翠微上，栏干九曲云飞扬。", 
            "自从束书离故乡，脚头青鞋走山梁。", 
            "山川悠长日月速，跻攀分寸何能强。", 
            "太原高人知我意，请列纨素书沧浪。", 
            "丹青不关名利眼，虎头痴绝非王郎。", 
            "百年有怀良可哂，还拂长松思道场。"
        ], 
        "title": "王编修邀游西山海子", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "鍊师家住茅山窈，玉泉为池翠云绕。", 
            "丹成不随笙鹤去，酒酣击剑思燕赵。", 
            "古称燕赵多义士，京师贵官皆倒屣。", 
            "君今挟策远寻师，闻道王公新奉旨。", 
            "黄金殿下拜天子，绛节朝元从此始。", 
            "他年云外听山呼，茅山合在东封里。"
        ], 
        "title": "赠张鍊师游京师", 
        "type": "古风", 
        "yun": null
    }, 
    {
        "author": "朱德润", 
        "era": "元", 
        "subtype": null, 
        "text": [
            "日行三百六十五，今夕方除岁云暮。", 
            "人生忧乐百年期，又见日除当此度。", 
            "养和适情宜及时，古今中寿七十稀。", 
            "自非金石不可永，刀圭谁保长生期。", 
            "彭宣老𥅆亦何之，不须更作送穷诗。", 
            "客闻此辞莫伤咨，樽前且醉黄金卮。"
        ], 
        "title": "除日", 
        "type": "古风", 
        "yun": null
    }, 
    {
        "author": "回", 
        "era": "元", 
        "subtype": "七言律诗", 
        "text": [
            "分得潇湘数亩阴，中藏茅屋往来深。", 
            "半窗色净凉偏入，一榻声清暑不侵。", 
            "雨长子孙金个个，风生头角玉森森。", 
            "此君今向图中见，时报平安慰客心。"
        ], 
        "title": "竹深处诗", 
        "type": "律诗", 
        "yun": "侵"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "大海相环宛一洲，浮沤乍起已千秋。", 
            "三壬笑向人间世，四癸时寻物外游。", 
            "我辈安能知许事，平生未若乐斯丘。", 
            "开窗翠竹时相对，更说诸馀总谬悠。"
        ], 
        "title": "次韵", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "传家气脉固深长，挟策来登和靖堂。", 
            "南渡金声元不泯，西庵草色可能荒。", 
            "要知持守为涵养，好把精微重发扬。", 
            "共喜慈帏得甘旨，他时远到未渠央。"
        ], 
        "title": "送程晋辅长和靖", 
        "type": "律诗", 
        "yun": "阳"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "南屏环拥翠云堆，谁遣精庐特地开。", 
            "祭酒先生甘隐遁，燃藜太乙忽飞来。", 
            "胸中礧磈五千卷，门外芙蕖十万栽。", 
            "白日竟抛妻子去，群仙携手上瑶台。"
        ], 
        "title": "赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答 其一 南屏书院", 
        "type": "律诗", 
        "yun": "灰"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "橘园亭畔市多尘，曲院桥边境转清。", 
            "山色湖光精舍敞，笔床茶灶钓船轻。", 
            "奈何一字不堪煮，且与三贤相并行。", 
            "笑问寿藏何早计，不妨更学赵台卿。"
        ], 
        "title": "赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答 其二 西湖书院", 
        "type": "律诗", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "毅斋大老除新绶，名节尤偏无所尊。", 
            "曾是胪传第一唱，却留衣付外诸孙。", 
            "挹挼柳汁初承渥，称泛霞觞共拜恩。", 
            "尚记吾家多夙契，何当握手得重论。"
        ], 
        "title": "赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答 其三 郑夫人传", 
        "type": "律诗", 
        "yun": "元"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "伯子尧夫豪杰人，四时佳致四时春。", 
            "静能观动一机活，会复乘元千古淳。", 
            "造物生生还化化，世情故故又新新。", 
            "不妨长向亭中醉，自觉冲融气味真。"
        ], 
        "title": "赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答 其四 四时春", 
        "type": "律诗", 
        "yun": "真"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "平生知旧一李友，别后长关白板扉。", 
            "偶有客来孤鹤起，也无人觉小舟归。", 
            "尽渠俗子频相恼，只恐仙禽未肯飞。", 
            "莫笑爨琴并煮鹤，醉眠林下两忘机。"
        ], 
        "title": "赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答 其五 小舟归", 
        "type": "律诗", 
        "yun": "微"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "如何苦作断肠声，度尽关山失弟兄。", 
            "万里他乡谁是伴，单栖半夜若为情。", 
            "嘐嘐每叹众人薄，落落孤将一意行。", 
            "只恐影沉湘水后，更无来者继高名。"
        ], 
        "title": "孤雁", 
        "type": "律诗", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "散发披襟颇自由，野麋见客忽惊投。", 
            "新诗生怕将愁至，博学何妨与艺游。", 
            "未说天边金弹子，试寻城外土馒头。", 
            "不然且学伯伦醉，荷插相随死便休。"
        ], 
        "title": "赠陈东洲", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "醉翁朝暮四时景，谁遣描摹入此图。", 
            "唤作皆山真个是，携来到处与之俱。", 
            "也曾佳客相陪否，亦有清泉可酿无。", 
            "更喜一般僧侣旧，高楼百尺俯尘区。"
        ], 
        "title": "题陆起潜皆山楼", 
        "type": "律诗", 
        "yun": "虞"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "直道方心古所难，任渠俗眼笑儒冠。", 
            "子龙有屋犹黄壤，老郑无毡漫冷官。", 
            "一片湖光清客署，三州鼎足屹书坛。", 
            "只应翠绿迎人意，岁月功名正好看。"
        ], 
        "title": "送屠存博教授溧水", 
        "type": "律诗", 
        "yun": "寒"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "试把溪堂旧谱看，三千苜蓿守酸寒。", 
            "吟肩祇自初来瘦，疐尾方知细满难。", 
            "忧患可能期学力，功名终不误儒冠。", 
            "到家莫作多时住，趁取秋风送羽翰。"
        ], 
        "title": "送鄣南俞教谕归里", 
        "type": "律诗", 
        "yun": "寒"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "埋玉愁闻薤露歌，向来耆艾日消磨。", 
            "平生所至棠阴在，晚岁其如麦秀何。", 
            "洛社竟虚同甲会，鉴湖应改旧时波。", 
            "四春手植烦调护，万感今犹忆烂柯。"
        ], 
        "title": "挽孙太监", 
        "type": "律诗", 
        "yun": "歌"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "眉间黄色喜浮浮，天遣鸾皇为相攸。", 
            "新绾丝纶归右掖，旧游泉石记南州。", 
            "春风自满甘棠国，晓雪初晴杜若洲。", 
            "乐饮更为三百住，邦人未许别贤侯。"
        ], 
        "title": "宴交代杨寺丞乐语口号", 
        "type": "律诗", 
        "yun": "尤"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "后先相守是乡人，自有都梁见未曾。", 
            "药玉船中频送酒，镂金胜畔又行灯。", 
            "雁桥旧梦犹能记，凤阙新除自此升。", 
            "一笑不妨追乐事，坐看诸县乐丰登。"
        ], 
        "title": "宴公孙倅乐语口号", 
        "type": "律诗", 
        "yun": "蒸"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "帝教云牧重云山，柱辄清朝玉立班。", 
            "八月星槎来海上，九天藜杖照人间。", 
            "烦公政事文章手，开此江山父老颜。", 
            "若到西湖应记取，明年此日看徵环。"
        ], 
        "title": "宴交代赵寺丞乐语口号", 
        "type": "律诗", 
        "yun": "删"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "向来南岳凤曾鸣，再驾缇屏又一星。", 
            "文物君谟丹荔谱，江山白傅百花亭。", 
            "舂容相与频呼斝，肯綮争看妙发硎。", 
            "紫橐青毡吾旧物，孔鸾行矣集明廷。"
        ], 
        "title": "宴黄倅乐语口号", 
        "type": "律诗", 
        "yun": "青"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "两君先后缔交承，一笑何妨玉斝倾。", 
            "驰驲催人来异渥，卧龙留客自多情。", 
            "告新听说三年最，叙旧欣寻再世盟。", 
            "天上除书人已到，便看鹄立侍通明。"
        ], 
        "title": "燕交代□□乐语口号", 
        "type": "律诗", 
        "yun": "庚"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "雕戈红旆辔如丝，暂为君王镇左畿。", 
            "下鹄池边新有诏，卧龙山畔又催归。", 
            "共看阁老今黄闼，却笑门生也绣衣。", 
            "起舞祝公千岁寿，蓬莱云气正霏霏。"
        ], 
        "title": "宴安抚洪尚书乐语口号", 
        "type": "律诗", 
        "yun": "微"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "不贪富贵即神仙，茗椀香炉古易编。", 
            "谁向急流能勇退，方知介石是几先。", 
            "三危露下闻清唳，九锁山中断俗缘。", 
            "喜有诗人相共住，何时一笑醉丹泉。"
        ], 
        "title": "奉寄沈公介石老仙", 
        "type": "律诗", 
        "yun": "先"
    }, 
    {
        "author": "牟巘", 
        "era": "元", 
        "subtype": "七言律诗", 
        "text": [
            "绕屋清波隔翠绡，鱼鳞发发鸟翛翛。", 
            "画阑影漾清涟动，书几阴来绿雨摇。", 
            "文采巧当鲛杼薄，秋声微度玉笙娇。", 
            "岂惟钓艇终堪系，况是佳人不待招。"
        ], 
        "title": "题水竹居", 
        "type": "律诗", 
        "yun": "萧"
    }, 
    {
        "author": "宇文公谅", 
        "era": "元", 
        "subtype": null, 
        "text": [
            "紫芝采为食，幽兰纫作佩。", 
            "聊复助熏修，庶几堪傲世。", 
            "一室静生香，诸尘自融会。", 
            "蒲团禅燕馀，经卷了空外。", 
            "嗒然吾我忘，谁云有三际？"
        ], 
        "title": "题黄鹤山人芝兰室图", 
        "type": "古风", 
        "yun": null
    }, 
    {
        "author": "宇文公谅", 
        "era": "元", 
        "subtype": null, 
        "text": [
            "春阳播淑气，百卉生华滋。", 
            "光风一披拂，蔼蔼浮云晖。", 
            "幽芳澹露晓，秀色含烟霏。", 
            "乃知造化心，玄泽无停机。", 
            "伊人早失怙，抚育仰母慈。", 
            "高门赖扶植，况复蕃孙枝。", 
            "清时表宅里，巨扁揭华榱。", 
            "门轩俯平绿，每怀贞曜诗。", 
            "念慈恩罔极，欲报心无涯。", 
            "堂前树萱草，堂下罗斑衣。", 
            "愿言勤爱日，永与庄椿期。"
        ], 
        "title": "春草轩诗", 
        "type": "古风", 
        "yun": null
    }, 
    {
        "author": "宇文公谅", 
        "era": "元", 
        "subtype": null, 
        "text": [
            "秋菊兮青青，丛生兮山下。", 
            "绿叶兮欣荣，纷金英兮楚楚。", 
            "白露降兮百草蘦，蹇孤芳兮孰伍。", 
            "若有人兮苕东，企元亮兮高风。", 
            "苟中情兮永契，旷百世兮相从。", 
            "琴无弦兮尊有醑，南山为宾兮花为侣。", 
            "归来兮归来，微斯人兮谁与！"
        ], 
        "title": "菊山诗", 
        "type": "古风", 
        "yun": null
    }, 
    {
        "author": "宇文公谅", 
        "era": "元", 
        "subtype": null, 
        "text": [
            "刘郎读书如学仙，朝不出户夜不眠。", 
            "时闻破窗风雨夜，正是澄心对圣贤。", 
            "苕溪王子图景象，敬亭山色青连天。", 
            "执经念子最清苦，亹亹论道心相传。", 
            "鸡鸣喈喈天欲曙，疏棂萧飒寒声度。", 
            "庭前漂麦总不知，屋上捲茅宁复顾。", 
            "人生穷达那可知，玉堂金马自有期。", 
            "青藜他日夜相访，却忆破窗风雨时。"
        ], 
        "title": "题王叔明破窗风雨图", 
        "type": "古风", 
        "yun": null
    }, 
    {
        "author": "宇文公谅", 
        "era": "元", 
        "subtype": "五言绝句", 
        "text": [
            "山气郁巃嵷，流云涨林谷。", 
            "乞我茅三间，读书贫亦足。"
        ], 
        "title": "题小米戏墨卷", 
        "type": "绝句", 
        "yun": null
    }, 
    {
        "author": "宇文公谅", 
        "era": "元", 
        "subtype": "五言绝句", 
        "text": [
            "横杖坐松下，看云起遥岑。", 
            "惟应陶靖节，会得此时心。"
        ], 
        "title": "题仲穆看云图", 
        "type": "绝句", 
        "yun": "侵"
    }, 
    {
        "author": "宇文公谅", 
        "era": "元", 
        "subtype": "七言绝句", 
        "text": [
            "过云含雨湿层峦，江树和烟晓色寒。", 
            "何似清秋凌绝顶，山青云白望长安。"
        ], 
        "title": "题海岳后人烟峦晓景图二首 其一", 
        "type": "绝句", 
        "yun": "寒"
    }, 
    {
        "author": "宇文公谅", 
        "era": "元", 
        "subtype": "七言绝句", 
        "text": [
            "米家父子擅名流，一纸千金未足酬。", 
            "本与苏黄为后进，岂知章蔡是同游。"
        ], 
        "title": "题海岳后人烟峦晓景图二首 其二", 
        "type": "绝句", 
        "yun": "尤"
    }, 
    {
        "author": "宇文公谅", 
        "era": "元", 
        "subtype": "七言绝句", 
        "text": [
            "浊世公子何翩翩，风流丘壑妙当年。", 
            "无端却被邻娃恼，不废啸歌犹自贤。"
        ], 
        "title": "题赵魏公幼舆丘壑图二首 其一", 
        "type": "绝句", 
        "yun": "先"
    }, 
    {
        "author": "宇文公谅", 
        "era": "元", 
        "subtype": "七言绝句", 
        "text": [
            "小斋松雪对青山，波上閒鸥自往还。", 
            "文采风流今不见，空馀粉墨落人间。"
        ], 
        "title": "题赵魏公幼舆丘壑图二首 其二", 
        "type": "绝句", 
        "yun": "删"
    }, 
    {
        "author": "同恕", 
        "era": "元", 
        "subtype": null, 
        "text": [
            "我友西溪上老耽，□书未省华颠。", 
            "春工酝酿一家天。", 
            "花栏红日染，柳岸绿风牵。", 
            "有子有孙兰映玉，可人不坠青毡。", 
            "吟诗酌酒过年年。", 
            "幅巾藜杖子，真个隐神仙。"
        ], 
        "title": "临江仙 寿窦长卿", 
        "type": "词", 
        "yun": null
    }, 
    {
        "author": "同恕", 
        "era": "元", 
        "subtype": null, 
        "text": [
            "香飞玉屑，光凝粉蝶。", 
            "不比精神莹彻。", 
            "春风一树倚东栏，还称道、仙肌胜雪。", 
            "凭谁与说，容吾捡折。", 
            "老去情缘未歇。", 
            "□船一棹百分空，直吃到、花梢有月。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "同恕", 
        "era": "元", 
        "subtype": null, 
        "text": [
            "莺莺燕燕，蜂蜂蝶蝶。", 
            "酒债几时还彻。", 
            "韦郎又约醉梨花，对一树、玲珑香雪。", 
            "盈盈脉脉，翻翻折折。", 
            "小雨朝来乍歇。", 
            "一年最是好光阴，算只有、清明三月。"
        ], 
        "title": "鹊桥仙 韦国器约赏梨花", 
        "type": "词", 
        "yun": null
    }, 
    {
        "author": "宇文公谅", 
        "era": "元", 
        "subtype": "七言律诗", 
        "text": [
            "定水招提鸣鹤东，鉴湖归去泛孤篷。", 
            "钵衣不湿荷花露，玉麈遥生桂子风。", 
            "山静祇看云自动，江澄莫讶水如空。", 
            "沃州有约寻支遁，还许清谈共野翁。"
        ], 
        "title": "送复见心住定水", 
        "type": "律诗", 
        "yun": "东"
    }, 
    {
        "author": "宇文公谅", 
        "era": "元", 
        "subtype": "七言律诗", 
        "text": [
            "天庆重归白发年，儒冠便脱卷吟毡。", 
            "苍龙复佩游三岛，玄鹤还期朝九天。", 
            "灵运谁云先作佛，稚川自信后来仙。", 
            "逍遥今出尘寰外，应笑扬雄尚草玄。"
        ], 
        "title": "题赵承旨玄真观图次易道韵", 
        "type": "律诗", 
        "yun": "先"
    }, 
    {
        "author": "同同", 
        "era": "元", 
        "subtype": null, 
        "text": [
            "西子湖头花满烟，谩郎日日醉湖边。", 
            "青楼十丈钩帘坐，箫鼓声中看画船。"
        ], 
        "title": "和西湖竹枝词", 
        "type": "词", 
        "yun": "先"
    }, 
    {
        "author": "安熙", 
        "era": "元", 
        "subtype": null, 
        "text": [
            "少年不解事，妄意欲闻道。", 
            "力小任匪轻，今兹半摧倒。", 
            "生平寡师友，恨不识君早。", 
            "所期亲杖屦，函丈供汛扫。", 
            "尽出胸中疑，为我细分剖。", 
            "奇章忽见示，踧躇警中抱。", 
            "过许君岂然，无乃习称好。", 
            "抠衣或有幸，同游万物表。", 
            "他年重盍簪，会观《太玄》草。"
        ], 
        "title": "酬王治书仲安", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "郁郁岩下柏，青青水中蒲。", 
            "岩前有幽人，壮岁常独居。", 
            "独居亦何为，不羡春华敷。", 
            "十年掩关卧，门庭尽荒芜。", 
            "美人殊不来，日夕听轩车。"
        ], 
        "title": "拟古次韵六首 其一", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "零零白露下，岩谷悴芳兰。", 
            "兰悴不复辞，谁与念时艰？", 
            "坚冰行复至，雪深路漫漫。", 
            "愁绝将奈何，抚几一长叹。"
        ], 
        "title": "拟古次韵六首 其二", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "中州有寒士，块然守空堂。", 
            "清贫久有信，壮怀殊未央。", 
            "岂不愿驰骋，冒雪凌风霜。", 
            "振策万里途，超忽追鹏翔。", 
            "永念同怀人，渺在天一方。", 
            "怅望不可见，慷慨发清商。", 
            "独处谁晤语？百感摧中肠。", 
            "人生谅难必，且莫徒悲伤。"
        ], 
        "title": "拟古次韵六首 其三", 
        "type": "古风", 
        "yun": "阳"
    }, 
    {
        "author": "安熙", 
        "era": "元", 
        "subtype": null, 
        "text": [
            "采柏空岩下，倚竹荒庭前。", 
            "人生非金石，君心讵能坚。", 
            "君心或有渝，贱妾终不疏。", 
            "天地一瞬息，今古一长途。", 
            "借问离别苦，君心竟焉如。", 
            "不见园中树，日日争华敷。", 
            "秋风一夕至，已逐严霜枯。", 
            "岁晚□得去，山空难久居。"
        ], 
        "title": "拟古次韵六首 其四", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "昆崙一何高，出此无穷河。", 
            "遥遥何所往，不啻万里多。", 
            "一意在朝东，日夕无停波。", 
            "远游计不早，壮志成蹉跎。", 
            "夫君不我顾，郁郁将如何？", 
            "览物悟物变，端居阅年华。", 
            "兴来展遐眺，缓步空山阿。", 
            "四顾渺尘世，杉柏纷森罗。", 
            "吾乐诚何极，忧子独长嗟。", 
            "眷焉谁晤语，一笑空烟萝。"
        ], 
        "title": "拟古次韵六首 其五", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "人生有定分，所贵能乐天。", 
            "自轻失所乎，欲进安敢前。", 
            "思君重思君，此情谁与宣？", 
            "举头见明月，顾影徒自怜。", 
            "终当谢尘世，洗心闻涧泉。"
        ], 
        "title": "拟古次韵六首 其六", 
        "type": "古风", 
        "yun": "先"
    }, 
    {
        "author": "安熙", 
        "era": "元", 
        "subtype": null, 
        "text": [
            "士生三季后，伥伥渺何依？", 
            "空馀身后名，炯炯留清晖。", 
            "自古有商颜，冥鸿快高飞。", 
            "白云在空谷，哀歌叹安归。", 
            "虽无首阳薇，紫芝足疗饥。", 
            "九原不可作，抚己良可悲。"
        ], 
        "title": "病卧穷庐时咏静修仙翁和陶诗以自适辄效其体和咏贫士七篇非敢追述前贤聊以遣兴云尔（录二） 其一", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "静中有真趣，非弦亦非琴。", 
            "耿耿方寸间，千年有遗音。", 
            "手植庭下兰，奇香惬幽寻。", 
            "独处谁晤语？有酒还自斟。", 
            "西山蕨薇多，长往夙所钦。", 
            "尘迹尚淹留，低回愧初心。"
        ], 
        "title": "病卧穷庐时咏静修仙翁和陶诗以自适辄效其体和咏贫士七篇非敢追述前贤聊以遣兴云尔（录二） 其二", 
        "type": "古风", 
        "yun": "侵"
    }, 
    {
        "author": "安熙", 
        "era": "元", 
        "subtype": null, 
        "text": [
            "穷探不惮远，行登最高峰。", 
            "顿觉天宇近，一洗群山空。", 
            "奇哉此绝境，造化天无功。", 
            "神襟一以旷，写我浩荡胸。", 
            "远意殊未极，更思脱樊笼。", 
            "何当著神鞭，驾此慵飞龙。", 
            "翩翩上箕尾，再见开鸿濛。", 
            "长啸暮云合，轻衣振天风。"
        ], 
        "title": "封龙十咏（录四） 其一 熊耳峰", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "峨峨两峰间，崔嵬耸双阙。", 
            "中有仙人洞，恍若仇池穴。", 
            "朝开白云生，暮掩白云灭。", 
            "朝昏有奇变，宛与人世隔。", 
            "我来搴绿萝，深寻得幽绝。", 
            "平生栖遁志，兹焉益超越。", 
            "未成长往计，复愧固穷节。", 
            "永怀静修铭，凄其仰前哲。", 
            "会当结茅屋，来此寄疏拙。", 
            "沈思毕旧闻，长歌抱明月。", 
            "白云应更深，老眼益清彻。", 
            "未敢献吾君，聊尔自怡悦。"
        ], 
        "title": "封龙十咏（录四） 其二 白云洞", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "龙山古灵境，连峰郁苍苍。", 
            "林谷四环合，修真据其阳。", 
            "怪石通流泉，洞府馀清凉。", 
            "杰阁耸奇观，烟霏恣微茫。", 
            "眷予平生心，丘壑真膏肓。", 
            "今朝定何朝？遂惬栖云房。", 
            "晴岚染衣襟，顿觉尘虑忘。", 
            "矧尔羸疾拘，快若脱絷缰。", 
            "月高风露清，空明渺银潢。", 
            "蓬莱信非远，何处求仙乡？"
        ], 
        "title": "封龙十咏（录四） 其三 修真道馆", 
        "type": "古风", 
        "yun": "阳"
    }, 
    {
        "author": "安熙", 
        "era": "元", 
        "subtype": null, 
        "text": [
            "步上吟台荒，极目但平楚。", 
            "四顾渺无人，持杯欲谁语。", 
            "心期友招隐，自笑非梁父。", 
            "抱膝一长歌，商声振林莽。"
        ], 
        "title": "封龙十咏（录四） 其四 吟台", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "我本山泽癯，殊非廊庙英。", 
            "妄意羲黄上，千载有深情。", 
            "岂无尊中酒，持杯向谁倾。", 
            "遥怜昆丘凤，朝阳亦孤鸣。", 
            "愿言蹑高躅，要不负此生。"
        ], 
        "title": "和渊明饮酒", 
        "type": "古风", 
        "yun": "庚"
    }, 
    {
        "author": "安熙", 
        "era": "元", 
        "subtype": null, 
        "text": [
            "我惭未闻道，雅志慕羲轩。", 
            "力学非董生，三年不窥园。", 
            "团茅借幽栖，土锉寒无烟。", 
            "诗书化乡邻，宁免朱墨研。", 
            "紫阳继绝学，汗简多微言。", 
            "虽愚莫自弃，感慨追前贤。"
        ], 
        "title": "病卧穷庐咏静修仙翁和陶诗以自遣适辄效其体和咏贫士七篇非敢追述前言聊以遣兴云耳 其二", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "渊明守穷贱，生平慕黔娄。", 
            "富贵如浮云，万变纷相酬。", 
            "世运自兴丧，常恐德未周。", 
            "羲黄不可见，日暮怅离忧。", 
            "乾坤一东篱，百代无与俦。", 
            "寄语狂驰子，扰扰将焉求。"
        ], 
        "title": "病卧穷庐咏静修仙翁和陶诗以自遣适辄效其体和咏贫士七篇非敢追述前言聊以遣兴云耳 其四", 
        "type": "古风", 
        "yun": "尤"
    }, 
    {
        "author": "安熙", 
        "era": "元", 
        "subtype": null, 
        "text": [
            "颛孙游圣门，尚思禄可干。", 
            "所以后世士，忘生慕荣官。", 
            "我生初未贫，传经易朝餐。", 
            "妻不解啼饥，儿不知号寒。", 
            "水菽非甘旨，吾亲亦怡颜。", 
            "箪瓢存至乐，不须求抱关。"
        ], 
        "title": "病卧穷庐咏静修仙翁和陶诗以自遣适辄效其体和咏贫士七篇非敢追述前言聊以遣兴云耳 其五", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "子云辱天禄，原思乐蒿蓬。", 
            "贫贱固易居，贵盛诚难工。", 
            "士生或不偶，高节追两龚。", 
            "世道有隆污，卷舒自不同。", 
            "万古先天图，消长理谁通。", 
            "怀人今已矣，叹息将焉从。"
        ], 
        "title": "病卧穷庐咏静修仙翁和陶诗以自遣适辄效其体和咏贫士七篇非敢追述前言聊以遣兴云耳 其六", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "被褐守长夜，虚名愧中州。", 
            "举杯对明月，顾影念同俦。", 
            "消中虽有长，四海嗟横流。", 
            "不赖固穷节，孰知身后忧。", 
            "商歌咏停云，奈此志莫酬。", 
            "三复渊明诗，邈哉此前修。"
        ], 
        "title": "病卧穷庐咏静修仙翁和陶诗以自遣适辄效其体和咏贫士七篇非敢追述前言聊以遣兴云耳 其七", 
        "type": "古风", 
        "yun": "尤"
    }, 
    {
        "author": "安熙", 
        "era": "元", 
        "subtype": null, 
        "text": [
            "风霾连昼夕，登临望还迷。", 
            "空馀衔山日，隐隐留清辉。", 
            "周嫠不恤纬，鲁女争忧葵。", 
            "曳杖归去来，且掩荒园扉。"
        ], 
        "title": "是春久阙膏泽而连日大风不见天日晚登西皋归而有作", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "奇峰千仞高，突兀倚天表。", 
            "神龙几何年，俛首效苍峭。", 
            "我行费跻攀，坐睨寒木杪。", 
            "放怀聊极目，巳觉尘寰小。", 
            "尚恨世累拘，未许谢纷扰。", 
            "会有赏心人，相期拾瑶草。"
        ], 
        "title": "封龙十咏 其一 龙耳峰", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "炎氛绝高岑，悲风振林丘。", 
            "吟台一以眺，动我怀古愁。", 
            "李公英妙年，于焉此藏修。", 
            "坐令山中民，莘莘洙泗俦。", 
            "规模未云远，芜秽馀嵓陬。", 
            "圣像空复存，荒凉几经秋。", 
            "不遇敬斋翁，遗迹谁能求。", 
            "亦赖明主恩，遂兹圣泽流。", 
            "今皇复神圣，丕承拟西周。", 
            "弦歌独不嗣，嵓壑知应羞。", 
            "怀贤既伊郁，抚事增绸缪。", 
            "悠然发孤咏，远思浩难收。"
        ], 
        "title": "封龙十咏 其五 中溪书院", 
        "type": "古风", 
        "yun": "尤"
    }, 
    {
        "author": "安熙", 
        "era": "元", 
        "subtype": null, 
        "text": [
            "世道有升降，乾坤几清磨。", 
            "谁知昔年中，师生此弦歌。", 
            "我来爱佳名，杖策时经过。", 
            "深寻得遗经，山经信非讹。", 
            "龙首东昂藏，玉石西嵯峨。", 
            "高寒枕天井，俯瞰无金科。", 
            "清泉下深池，悬崖据阳坡。", 
            "浮野众麓奇，夹岸桑麻多。", 
            "对此奇绝境，令人忆沧波。", 
            "誓将尘土踪，兹焉老渔蓑。", 
            "安得白鹿翁，乐育如菁莪。", 
            "古人不可作，叹息将如何。"
        ], 
        "title": "封龙十咏 其六 西溪书院废址", 
        "type": "古风", 
        "yun": "歌"
    }, 
    {
        "author": "安熙", 
        "era": "元", 
        "subtype": null, 
        "text": [
            "作圣有奇功，谁知在蒙养。", 
            "宣尼赞周经，妙旨存彖象。", 
            "千年紫阳翁，人文再宣朗。", 
            "工夫益精密，为我重指掌。", 
            "迂愚抑何幸，久矣绝群想。", 
            "果行复育德，服膺未云爽。", 
            "兹焉得佳名，悠然惬幽赏。", 
            "时至一濯缨，无言道心长。"
        ], 
        "title": "封龙十咏 其七 蒙泉", 
        "type": "古风", 
        "yun": "养"
    }, 
    {
        "author": "安熙", 
        "era": "元", 
        "subtype": null, 
        "text": [
            "嵓壑有奇胜，缥缈馀风烟。", 
            "石室谁所留，尚倚苍崖巅。", 
            "慨想龛中人，于今几何年。", 
            "遗迹虽未泯，山深月空悬。", 
            "伊予陋庸姿，复苦尘务牵。", 
            "此道难坐进，低头愧前贤。", 
            "尚幸忝私淑，静修有薪传。", 
            "终当谢浮世，于兹订遗编。"
        ], 
        "title": "封龙十咏 其八 李相读书龛", 
        "type": "古风", 
        "yun": "先"
    }, 
    {
        "author": "安熙", 
        "era": "元", 
        "subtype": null, 
        "text": [
            "桂树徒芬芳，祠宇亦荒废。", 
            "弦歌无馀响，香火谁复继。", 
            "前修日以远，令人发深喟。", 
            "举觞酹飞泉，悲风起横吹。"
        ], 
        "title": "封龙十咏 其十 敬斋祠", 
        "type": "古风", 
        "yun": null
    }, 
    {
        "author": "安熙", 
        "era": "元", 
        "subtype": null, 
        "text": [
            "绝道丧，今几年，善俗如灰不得然。", 
            "士知苟禄为得计，偷生忍耻不自怜。", 
            "嗟嗟此妇乃尔贤，不本教育由天全。", 
            "信兹秉彝不可泯，直与天地相后先。", 
            "太行西北黄云边，平芜落日生寒烟。", 
            "高节凛凛谁当传，后人歌我节妇篇。"
        ], 
        "title": "高节妇诗", 
        "type": "古风", 
        "yun": "先"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "入眼千峰翠作堆，喜寻龙雁窟中来。", 
            "半崖有日飞晴雪，一壑无云吼怒雷。", 
            "驻锡已知尊者意，挥毫空想谪仙才。", 
            "忘归亭下忘归客，手弄潺湲坐碧苔。"
        ], 
        "title": "大龙湫（即能仁寺大瀑布）", 
        "type": "律诗", 
        "yun": "灰"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "江海飘飘万里身，醉游随处乐天真。", 
            "地无王气非佳地，人有方瞳是异人。", 
            "可恨龙盘遗建业，谁怜鱼腹葬灵均。", 
            "明朝杯酒还相别，愁送骊驹又送春。"
        ], 
        "title": "送王田著作归赤城", 
        "type": "律诗", 
        "yun": "真"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "沧江无处不风波，欲理扁舟可奈何。", 
            "白发生涯人已老，绿阴时节雨偏多。", 
            "杯倾鹦鹉同谁醉，剑拂蛟龙强自歌。", 
            "盖世功名非我事，终期结屋卧云萝。"
        ], 
        "title": "夏日书怀", 
        "type": "律诗", 
        "yun": "歌"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "愧我才疏齿俊髦，也知文物胜弓刀。", 
            "松边展卷白日静，柳下系舟春水高。", 
            "自昔襟期同郑老，当今藻鉴失山涛。", 
            "凭谁说与观风使，要活疲民去吏饕。"
        ], 
        "title": "和习之郑先生韵", 
        "type": "律诗", 
        "yun": "豪"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "流光过眼已侵寻，富贵何须满坞金。", 
            "人世自生今日事，朋交不改向时心。", 
            "管宁老去常乌帽，元亮归来只素琴。", 
            "记取岁寒同雅操，长松青映柏森森。"
        ], 
        "title": "排闷简王同善渊上人", 
        "type": "律诗", 
        "yun": "侵"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "城东向晚进风凉，思酒无由入醉乡。", 
            "人寿不同天地老，客愁应共水云长。", 
            "沧江风转芦花起，旧圃秋深草蔓长。", 
            "安得归来遂幽意，呼童净扫读书床。"
        ], 
        "title": "有感", 
        "type": "律诗", 
        "yun": "阳"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "初闻群盗起河北，胡乃流毒江东西。", 
            "落日空城见烟树，秋风满地喧霜鼙。", 
            "人忍贪残作蛇豕，畴能愤切诛鲸鲵。", 
            "中兴自古须将相，济时有策安黔黎。"
        ], 
        "title": "时危", 
        "type": "律诗", 
        "yun": "齐"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "北风猎猎吹沙尘，天阴雨雪愁杀人。", 
            "江湖万顷舞蛟蜃，山薮千年藏凤麟。", 
            "苏卿使节未归汉，商皓采芝先避秦。", 
            "重华世远不复见，嗟哉风俗何由淳。"
        ], 
        "title": "悼时", 
        "type": "律诗", 
        "yun": "真"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "总怜黄鹄久离群，只影孤飞日暮云。", 
            "淮海十年流战血，楚天万里接妖氛。", 
            "凄凉王粲登楼赋，感慨相如谕蜀文。", 
            "自古英雄亦何限，几人戡乱树功勋。"
        ], 
        "title": "忧时", 
        "type": "律诗", 
        "yun": "文"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "谁能餐玉驻颜光，两鬓都消镜里霜。", 
            "岂有雄文驱海鳄，恨无长矢射天狼。", 
            "十年南国风尘满，千古东陵草蔓荒。", 
            "兴发会应寻范蠡，扁舟散发弄沧浪。"
        ], 
        "title": "和友人韵", 
        "type": "律诗", 
        "yun": "阳"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "风流老禅思不羁，悠然邂逅川水湄。", 
            "谩笑支郎爱神骏，素闻玄度能工诗。", 
            "天关九重守虎豹，江海万倾生蛟螭。", 
            "枣大如瓜信可食，何时径往寻安期。"
        ], 
        "title": "别云山老禅", 
        "type": "律诗", 
        "yun": "支"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "鼎食何如饱蕨薇，由来富贵履危机。", 
            "鹤凫依旧自长短，鹿马至今谁是非。", 
            "每好问奇兼醉酒，那堪惜别更留衣。", 
            "人生聚散知何处，风送秋云一片飞。"
        ], 
        "title": "别渊上人", 
        "type": "律诗", 
        "yun": "微"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "满地兵尘暗夕烽，可怜憔悴更衰容。", 
            "故人消息沉双鲤，白日光辉转六龙。", 
            "适意久𢬵拈浊酒，发音谁解奏黄钟。", 
            "管宁已向辽东去，欲买扁舟恨莫从。"
        ], 
        "title": "简李二丈", 
        "type": "律诗", 
        "yun": "冬"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "白首相闻非一日，青春倾盖动兼旬。", 
            "艰难总为泛舟役，羁旅乃得连床亲。", 
            "凤凰叫月箫台夜，蛟蜃翻云玉溜春。", 
            "此别何时重会面，不堪回首隔风尘。"
        ], 
        "title": "与夏彦伯", 
        "type": "律诗", 
        "yun": "真"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "尚忆当年羽葆乘，河流如带绕山冈。", 
            "男儿堕地四方志，竹帛垂名千古香。", 
            "越石枕戈终破敌，苏卿持节未归乡。", 
            "慨予疏懒成何事，祇合藏身老墨庄。"
        ], 
        "title": "答沙都事", 
        "type": "律诗", 
        "yun": "阳"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "老夫头白犹眼青，喜瞻北斗联文星。", 
            "陈生饭客甑忘簟，倪子业儒锄带经。", 
            "矫矫龙蛇出大泽，翩翩鸾凤摩青冥。", 
            "方今徵贤急如渴，会见戋帛辉林坰。"
        ], 
        "title": "次韵简仲谦倪公叔向陈先生", 
        "type": "律诗", 
        "yun": "青"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "泾水何曾混渭流，心忘宠辱自无忧。", 
            "底须老执扬雄戟，且复閒寻范蠡舟。", 
            "不见越裳来白雉，徒闻蜀岭过金牛。", 
            "由来感慨关人事，回首春风忆旧游。"
        ], 
        "title": "予伤时不古知老将至叹息成诗呈诸同志", 
        "type": "律诗", 
        "yun": "尤"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "凤凰山上瞻华盖，师住白云知几重。", 
            "海日楼台金翡翠，天风亭榭玉芙容。", 
            "已经大顶骑驯虎，更向灵源觅卧龙。", 
            "昨日远公曾有约，禅馀看雪最高峰。"
        ], 
        "title": "送天衢首座还故山", 
        "type": "律诗", 
        "yun": "冬"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "人生异路分云泥，山尊酒绿思同携。", 
            "雪色上头老冉冉，风声落叶凉凄凄。", 
            "南阳深处尚龙卧，北荡空山惟雁啼。", 
            "何日相期游汗漫，手弄白日凌丹梯。"
        ], 
        "title": "寄习之郑先生", 
        "type": "律诗", 
        "yun": "齐"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "江海鸥盟幸未寒，曾将尺素问平安。", 
            "每怀徐孺空悬榻，却忆逢萌早挂冠。", 
            "半夜明星连宝剑，九秋清露溢铜盘。", 
            "谁能授我长生诀，白日丹成生羽翰。"
        ], 
        "title": "赠倪仲谦", 
        "type": "律诗", 
        "yun": "寒"
    }, 
    {
        "author": "安熙", 
        "era": "元", 
        "subtype": "五言绝句", 
        "text": [
            "露冷月华白，悠悠方寸心。", 
            "夫君渺何许，怅望碧云深。"
        ], 
        "title": "钱霅溪宫人图", 
        "type": "绝句", 
        "yun": "侵"
    }, 
    {
        "author": "安熙", 
        "era": "元", 
        "subtype": "五言绝句", 
        "text": [
            "胸中有全山，华嵩亦自小。", 
            "孤坐对嵓姿，肝肠倚天表。"
        ], 
        "title": "饶阳小山诗卷", 
        "type": "绝句", 
        "yun": "筱"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "萧飒西风起暮愁，无端阴翳掩晴秋。", 
            "何当放出中天月，重照山河十二州。"
        ], 
        "title": "中秋不见月", 
        "type": "绝句", 
        "yun": "尤"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "尘事年来亦屡更，此身与世澹无情。", 
            "弊裘羸马嘉阳道，只有云山管送迎。"
        ], 
        "title": "故县道中", 
        "type": "绝句", 
        "yun": "庚"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "生红和露滴胭脂，又到芳春寂寞时。", 
            "便拟提壶花下醉，却愁羞杀背阴枝。"
        ], 
        "title": "杏花始开连日大风不获一赏晨起携筇往观之归而小酌得三绝句（录二） 其一", 
        "type": "绝句", 
        "yun": "支"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "杖藜吟绕去还来，收拾春光入酒杯。", 
            "自是风花要题品，等閒蜂蝶莫相猜。"
        ], 
        "title": "杏花始开连日大风不获一赏晨起携筇往观之归而小酌得三绝句（录二） 其二", 
        "type": "绝句", 
        "yun": "灰"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "忆昔趍庭讲诵初，慨然不复向迷途。", 
            "只今回首还思省，力学工夫尚尔疏。"
        ], 
        "title": "冬日斋居杂诗 其一", 
        "type": "绝句", 
        "yun": null
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "千载传心百世师，周程授受想当时。", 
            "乾坤万古春风在，空向篷窗事仰思。"
        ], 
        "title": "冬日斋居杂诗 其二", 
        "type": "绝句", 
        "yun": "支"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "生平不见李延平，俛首孳孳亦谩生。", 
            "每诵斯言多感慨，区区辛苦竟何成。"
        ], 
        "title": "冬日斋居杂诗 其三", 
        "type": "绝句", 
        "yun": "庚"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "拥彗抠衣志未酬，哲人已矣更何求。", 
            "微言尚省蒙私淑，愿得终身事远游。"
        ], 
        "title": "冬日斋居杂诗 其四", 
        "type": "绝句", 
        "yun": "尤"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "圣门道大若天然，小智区区见自偏。", 
            "谩抱遗编时自惜，光阴去矣又中年。"
        ], 
        "title": "冬日斋居杂诗 其五", 
        "type": "绝句", 
        "yun": "先"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "西山缘底澹无姿，便拟从君问所知。", 
            "告我云烟最佳处，眼中连栋有深期。"
        ], 
        "title": "文山隐居诗卷", 
        "type": "绝句", 
        "yun": "支"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "平生踪迹叹孤危，尚友千年谩所思。", 
            "才气如君更知己，可能分手易前期。"
        ], 
        "title": "子温贤友临别求言不容以病废辞勉书二诗为赠后篇兼简王君仪伯一笑 其一", 
        "type": "绝句", 
        "yun": "支"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "谁遣林宗解隐忧，更堪摇落对清秋。", 
            "凭君寄问观光客，底事哦诗拟四愁。"
        ], 
        "title": "子温贤友临别求言不容以病废辞勉书二诗为赠后篇兼简王君仪伯一笑 其二", 
        "type": "绝句", 
        "yun": "尤"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "病躯疏散愧非才，只办求田问舍来。", 
            "说似幽花应解语，为谁零落为谁开。"
        ], 
        "title": "和杜才卿韵", 
        "type": "绝句", 
        "yun": "灰"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "洛畴五福古难并，四福还因好德生。", 
            "开秩九龄从此始，更期寿域看升平。"
        ], 
        "title": "寿李翁八十诗（三首并序） 其一", 
        "type": "绝句", 
        "yun": "庚"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "馀庆悬知积德深，昭昭神理古犹今。", 
            "寄言戏綵贤孙子，食息无忘爱日心。"
        ], 
        "title": "寿李翁八十诗（三首并序） 其二", 
        "type": "绝句", 
        "yun": "侵"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "近亲自合存忠养，涉世高年亦我师。", 
            "平昔行窝还有几，并留陈迹记它时。"
        ], 
        "title": "寿李翁八十诗（三首并序） 其三", 
        "type": "绝句", 
        "yun": "支"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "白白红红春意深，恶风吹折五更心。", 
            "化工自与时消息，莫负清吟酒满斟。"
        ], 
        "title": "杏花始开连日大风不获一赏晨起携筇往观之归而小酌得三绝句 其二", 
        "type": "绝句", 
        "yun": "侵"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "愁烟苦雾锁春光，谁遣边城有艳阳。", 
            "珍重故人相赠意，可无佳句为平章。"
        ], 
        "title": "友人西城探梅折一枝来赠求诗为赋二首 其一", 
        "type": "绝句", 
        "yun": "阳"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "俗草凡花久乱真，小窗惊见一枝春。", 
            "凭君欲问调羹信，只恐幽香不认人。"
        ], 
        "title": "友人西城探梅折一枝来赠求诗为赋二首 其二", 
        "type": "绝句", 
        "yun": "真"
    }, 
    {
        "author": "安熙", 
        "era": "元", 
        "subtype": "七言绝句", 
        "text": [
            "铁石心肠冰玊姿，此生惟许岁寒知。", 
            "兴来欲草梅花赋，不解能书婉媚词。"
        ], 
        "title": "别赋一首", 
        "type": "绝句", 
        "yun": "支"
    }, 
    {
        "author": "吉雅谟丁", 
        "era": "元", 
        "subtype": "五言绝句", 
        "text": [
            "雨过蛟龙起，风生翡翠寒。", 
            "但存清白在，日日是平安。"
        ], 
        "title": "题画竹为董文中赋", 
        "type": "绝句", 
        "yun": "寒"
    }, 
    {
        "author": "吉雅谟丁", 
        "era": "元", 
        "subtype": "五言律诗", 
        "text": [
            "弟兄惟吾老，宗族有君知。", 
            "万里尚为客，百年能几时。", 
            "秋清妨熟寐，夜静话贞期。", 
            "明日匆匆别，还生两地思。"
        ], 
        "title": "秋过弟鹤年书馆夜话", 
        "type": "律诗", 
        "yun": "支"
    }, 
    {
        "author": "吉雅谟丁", 
        "era": "元", 
        "subtype": "七言律诗", 
        "text": [
            "将军辛苦事戎行，麾下论兵总俊良。", 
            "沙漠苏卿多感慨，鉴湖贺老自清狂。", 
            "风尘满眼青山旧，天地无私白发长。", 
            "万里君亲俱在念，扁舟何日赋《沧浪》。"
        ], 
        "title": "寄迈里古思院判", 
        "type": "律诗", 
        "yun": "阳"
    }, 
    {
        "author": "吉雅谟丁", 
        "era": "元", 
        "subtype": "七言律诗", 
        "text": [
            "水纹藤簟竹方床，山阁重阴雨后凉。", 
            "新月梧桐秋已老，碧梧机杼夜初长。", 
            "白鱼入馔松醪熟，红稻供炊笋脯香。", 
            "云树芝泉随处好，一时清赏肯相忘。"
        ], 
        "title": "游定水寺寄杜尧臣", 
        "type": "律诗", 
        "yun": "阳"
    }, 
    {
        "author": "吉雅谟丁", 
        "era": "元", 
        "subtype": "七言律诗", 
        "text": [
            "海内兵尘已十年，上方钟鼓独依然。", 
            "史臣锡号承天宠，中使函香出御筵。", 
            "山列九龙蟠紫翠，楼开五凤敞云烟。", 
            "篮舆亦有登山约，拟听松风借榻眠。"
        ], 
        "title": "题天童寺朝元阁", 
        "type": "律诗", 
        "yun": "先"
    }, 
    {
        "author": "吉雅谟丁", 
        "era": "元", 
        "subtype": "七言律诗", 
        "text": [
            "三十年前鬓未苍，曾陪宰相入鹓行。", 
            "解衣换酒寻常醉，跃马看花取次忙。", 
            "乱后已非前日梦，老来那复少年狂。", 
            "黄冠野服新妆束，稳把长竿钓海乡。"
        ], 
        "title": "赠陈章甫", 
        "type": "律诗", 
        "yun": "阳"
    }, 
    {
        "author": "吉雅谟丁", 
        "era": "元", 
        "subtype": "七言律诗", 
        "text": [
            "谁捣霜藤万杵匀，制成鹤帐隔尘氛。", 
            "香生芦絮秋将老，梦熟梅花夜未分。", 
            "枕上不迷巫峡雨，床头常对剡溪云。", 
            "竹炉松火茶烟暖，一段清贞尽属君。"
        ], 
        "title": "鹤年弟尽弃纨绮故习清心学道特遗楮帐资其澹泊之好仍侑以诗", 
        "type": "律诗", 
        "yun": "文"
    }, 
    {
        "author": "安熙", 
        "era": "元", 
        "subtype": "五言律诗", 
        "text": [
            "野性元孤洁，无朋尽自皤。", 
            "业荒闻道浅，静久阅人多。", 
            "灵凤宁栖枳，冥鸿本避罗。", 
            "南游有高兴，何处是沧波？"
        ], 
        "title": "次韵书事", 
        "type": "律诗", 
        "yun": "歌"
    }, 
    {
        "author": "安熙", 
        "era": "元", 
        "subtype": "五言律诗", 
        "text": [
            "时事今如此，幽居独慨然。", 
            "心期钟鼎外，身世水云边。", 
            "病骨便清昼，高怀惜壮年。", 
            "前修渺何在，目断夕阳天。"
        ], 
        "title": "病中斋居杂诗次和仲韵五首（录二） 其一", 
        "type": "律诗", 
        "yun": "先"
    }, 
    {
        "author": "安熙", 
        "era": "元", 
        "subtype": "五言律诗", 
        "text": [
            "多病交游少，相看动浃辰。", 
            "赋诗聊遣兴，观化足怡神。", 
            "问字有知己，过门无俗人。", 
            "伊谁同此乐，愿许卜东邻。"
        ], 
        "title": "病中斋居杂诗次和仲韵五首（录二） 其二", 
        "type": "律诗", 
        "yun": "真"
    }, 
    {
        "author": "安熙", 
        "era": "元", 
        "subtype": "五言律诗", 
        "text": [
            "未遂平生志，求田拟种瓜。", 
            "天游华表鹤，井坐子阳蛙。", 
            "世事一场梦，俗情三月花。", 
            "兴亡天不问，阅尽几年华。"
        ], 
        "title": "夏夜即事", 
        "type": "律诗", 
        "yun": "麻"
    }, 
    {
        "author": "安熙", 
        "era": "元", 
        "subtype": "五言律诗", 
        "text": [
            "沧海终成陆，灵椿会有秋。", 
            "百年真梦境，八表欲神游。", 
            "恶木除难尽，惊波逝不留。", 
            "年来万事懒，直拟付休休。"
        ], 
        "title": "次鄂屯遂初韵", 
        "type": "律诗", 
        "yun": "尤"
    }, 
    {
        "author": "安熙", 
        "era": "元", 
        "subtype": "五言律诗", 
        "text": [
            "林宗自忧世，宋玉祇悲秋。", 
            "病鹤尘中老，冥鸿天外游。", 
            "羡君巳超逸，愧我尚迟留。", 
            "不为西风起，莼鲈兴未休。"
        ], 
        "title": "次韵荅王仲安", 
        "type": "律诗", 
        "yun": "尤"
    }, 
    {
        "author": "安熙", 
        "era": "元", 
        "subtype": "五言律诗", 
        "text": [
            "深居苦羸疾，谁与破愁颜。", 
            "世态浮云外，交情暮两间。", 
            "襟怀期齐月，胸次要全山。", 
            "梦寐神峰久，何时恣往还。"
        ], 
        "title": "病中斋居杂诗次和仲韵 其一", 
        "type": "律诗", 
        "yun": "删"
    }, 
    {
        "author": "安熙", 
        "era": "元", 
        "subtype": "五言律诗", 
        "text": [
            "静中观四子，掩卷慕朱公。", 
            "所幸斯文在，殊非吾道穷。", 
            "众星元拱北，万水自朝东。", 
            "远意无人会，芳樽谁与同。"
        ], 
        "title": "病中斋居杂诗次和仲韵 其三", 
        "type": "律诗", 
        "yun": "东"
    }, 
    {
        "author": "安熙", 
        "era": "元", 
        "subtype": "五言律诗", 
        "text": [
            "故人南郡去，高隐近隆中。", 
            "雅志希前哲，深惭接下风。", 
            "疏狂聊自适，衰懒欲谁同。", 
            "且莫鲸吞惯，床头酒易空。"
        ], 
        "title": "病中斋居杂诗次和仲韵 其四", 
        "type": "律诗", 
        "yun": "东"
    }, 
    {
        "author": "安熙", 
        "era": "元", 
        "subtype": "七言律诗", 
        "text": [
            "病鹤孤鸣在九皋，虚名多累恐难逃。", 
            "残阳入谷隐犹见，新月穿云出未高。", 
            "江上莼鲈君自适，山中泉石我徒劳。", 
            "兴来欲驾扁舟去，何处沧波有巨鳌？"
        ], 
        "title": "冬日有怀忆故人", 
        "type": "律诗", 
        "yun": "豪"
    }, 
    {
        "author": "安熙", 
        "era": "元", 
        "subtype": "七言律诗", 
        "text": [
            "雾惨云愁结暮阴，游方客子正悲吟。", 
            "霜风有恨号平楚，寒日无光下远岑。", 
            "沧海齐州半摇落，乾坤今昔几消沉。", 
            "意长世短知谁会，一曲商歌万古心。"
        ], 
        "title": "仲冬初吉归途即事", 
        "type": "律诗", 
        "yun": "侵"
    }, 
    {
        "author": "安熙", 
        "era": "元", 
        "subtype": "七言律诗", 
        "text": [
            "不愁饥苦互相侵，念此愆阳与伏阴。", 
            "饮系经纶须畅饮，斟存燮理要平斟。", 
            "舞雩自有春风乐，茅屋难忘魏阙心。", 
            "杯酒空持讵能醉，商歌聊尔发悲吟。"
        ], 
        "title": "清明日大雪饮斋中", 
        "type": "律诗", 
        "yun": "侵"
    }, 
    {
        "author": "安熙", 
        "era": "元", 
        "subtype": "七言律诗", 
        "text": [
            "问舍求田计未成，登临搔首愧平生。", 
            "联名丹阙浑无望，招隐洪崖久寄声。", 
            "短笛长歌樵牧事，浮云流水古今情。", 
            "相君许借容安住，拟向南阳约孔明。"
        ], 
        "title": "其一 次李枢判容安亭诗韵五首", 
        "type": "律诗", 
        "yun": "庚"
    }, 
    {
        "author": "安熙", 
        "era": "元", 
        "subtype": "七言律诗", 
        "text": [
            "少年学道竟何成，章句区区已半生。", 
            "不向静深观物理，却从摇落听秋声。", 
            "过门载酒乡贤意，授室传经邑宰情。", 
            "从此嘉阳风景别，太行山色看增明。"
        ], 
        "title": "次李枢判容安亭诗韵五首 其二 李公见和复次答之", 
        "type": "律诗", 
        "yun": "庚"
    }, 
    {
        "author": "安熙", 
        "era": "元", 
        "subtype": "七言律诗", 
        "text": [
            "世事悠悠岂易量，眼中存没几参商。", 
            "诗书有得将谁语，菽水无从亦自伤。", 
            "春色池塘想同梦，暮云楼阁渺相望。", 
            "何时樽酒篷窗底，风雨潇潇夜对床。"
        ], 
        "title": "次李枢判容安亭诗韵五首 其三 奉寄仲章兄", 
        "type": "律诗", 
        "yun": "阳"
    }, 
    {
        "author": "安熙", 
        "era": "元", 
        "subtype": "七言律诗", 
        "text": [
            "多病筋骸久痹顽，柴荆终昼掩重关。", 
            "诗书讵可资耕钓，杖屦元非绝往还。", 
            "莫遣浮云蔽白日，尽教秋色对南山。", 
            "平生愿学程夫子，惭愧春风满座间。"
        ], 
        "title": "次李枢判容安亭诗韵五首 其四 寓馆秋日即事", 
        "type": "律诗", 
        "yun": "删"
    }, 
    {
        "author": "安熙", 
        "era": "元", 
        "subtype": "七言律诗", 
        "text": [
            "栖迟蓬荜养慵疏，虚室焚香静掩书。", 
            "坐进工夫元自尔，心斋意味果何如。", 
            "圣贤名世几千载，皇极经年十万馀。", 
            "至理悠然与心会，恍疑身在先天初。"
        ], 
        "title": "次李枢判容安亭诗韵五首 其五 和王尚书独坐诗韵", 
        "type": "律诗", 
        "yun": "鱼"
    }, 
    {
        "author": "安熙", 
        "era": "元", 
        "subtype": "七言律诗", 
        "text": [
            "纷纷世累苦相牵，抚事悲歌惜壮年。", 
            "卜隐未成长往计，伤时空赋远游篇。", 
            "林宗雅志伊谁识，张翰孤怀亦自贤。", 
            "见说家山风物好，几时同倚暮云巅。"
        ], 
        "title": "尊兄仲举父典教石州乡郡", 
        "type": "律诗", 
        "yun": "先"
    }, 
    {
        "author": "安熙", 
        "era": "元", 
        "subtype": "七言律诗", 
        "text": [
            "高山流水趣何深，万古千秋一素琴。", 
            "白石清泉成雅志，光风齐月负初心。", 
            "伏龙应羡云生谷，独鹤不惊鸦满林。", 
            "无用野夫宜揣分，商家元自有甘霖。"
        ], 
        "title": "次韵答友见赠", 
        "type": "律诗", 
        "yun": "侵"
    }, 
    {
        "author": "安熙", 
        "era": "元", 
        "subtype": "七言律诗", 
        "text": [
            "兄弟趍庭雁影翩，祗今痴绝尚依然。", 
            "竞阴莫废经纶业，爱日当知喜惧年。", 
            "颜乐自怜乖夙志，南陔谁解补遗篇。", 
            "几时得遂求田计，晨夕相将理断编。"
        ], 
        "title": "和仲弟生朝", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "吴姬当垆新酒香，翠绡短袂红罗裳。", 
            "二盆十千买一斗，三杯五杯来劝郎。", 
            "落花不解留春住，似欲随郎渡江去。", 
            "酒醒一夜怨鹃啼，明日兰舟泊何处。"
        ], 
        "title": "江南曲", 
        "type": "乐府曲辞", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "道士庄前秋事多，东家西家收晚禾。", 
            "船头把酒对明月，听打夜场人唱歌。"
        ], 
        "title": "竹枝歌 其一", 
        "type": "词", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "乔麦花开如白烟，并催农事了霜前。", 
            "晚禾未割豆先熟，双髻女儿齐下田。"
        ], 
        "title": "竹枝歌 其二", 
        "type": "词", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "匡庐之山仙所居，银河倒蘸青芙蕖。", 
            "三千里路昔一往，十八社友今何如。", 
            "向来匡君结庐处，至今海月悬高树。", 
            "水流花落春复春，洞府苍茫隔烟雾。", 
            "西风萧萧吹短衣，卖药修琴不归去。", 
            "浔阳潮落海欲枯，几时再得麻姑书。", 
            "桂风不跨林下虎，回仙肯顾盘中鱼。", 
            "幸留神物守丹鼎，近喜弟子迎飙车。", 
            "世间信有扬州鹤，看汝乘之上寥廓。", 
            "晴窗须理白云篇，爽气仍开紫霞阁。", 
            "袖中宝剑且藏锋，彭蠡小龙方睡着。"
        ], 
        "title": "送周草窗尊师归庐山太平宫", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "近代几人画山水，郭畀无人朱敏死。", 
            "后之作者徒纷纶，得骨得皮谁得髓。", 
            "闻君扫却山居图，令我见之心独喜。", 
            "前山环伏似虎蹲，后山奔腾若龙起。", 
            "缘溪草堂星散居，嘉树阴阴云旎旎。", 
            "岂无采药古仙人，亦有看书两君子。", 
            "七十老翁居竹间，老去胡为在城市。", 
            "君如有意肯相过，貌得沧江弄清泚。"
        ], 
        "title": "题娄仲瑛山居图", 
        "type": "古风", 
        "yun": "纸"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "忆昔君方少年日，文帝潜宫曾一识。", 
            "龙飞上天不可扳，图画空馀两奇石。", 
            "闭户读书三十秋，一线为官十领职。", 
            "天长令尹莫我知，苜蓿朝盘胜肉食。", 
            "三年官满来扬州，僦屋正近横江楼。", 
            "门前车马日如市，谈经讲易皆公侯。", 
            "公侯满座即沽酒，典却箧内青鼯裘。", 
            "乡心苦忆长干里，明日君当渡烟水。", 
            "中山李桓文中雄，乃是君之渭阳氏。", 
            "深衣再拜如母存，故宅重归令客喜。", 
            "岂无旧业问松筠，亦有清辉照桑梓。", 
            "青云熟路君何如，白发沧江吾老矣。"
        ], 
        "title": "送天长县学教谕孙允诚任满归金陵", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "丁十五，一百健儿如猛虎。", 
            "几年横行青海头，牛皮裁衫桑作弩。", 
            "射阳湖上水贼来，白昼杀人何可数。", 
            "将军宵遁旌旗空，倭甲蛮刀贼为主。", 
            "西村月黑妻哭夫，东坞山深母寻女。", 
            "屋庐烧尽将奈何，往往移家入城府。", 
            "不是丁家诸健儿，仗剑谁能剪狐鼠。", 
            "楼头酾酒齐唱歌，争剖贼心归衅鼓。", 
            "官中无文立赏功，还向山东贩盐去。"
        ], 
        "title": "丁十五歌", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "芙蓉楼前拜新月，宝鸭微薰透银叶。", 
            "吴山楚水送远游，不管闺中照离别。", 
            "谁家玉钩飞上天，一似连环旧时缺。", 
            "缺多圆少将奈何，一寸愁肠万里结。", 
            "为郎白苧裁春衣，又恐月圆郎未归。"
        ], 
        "title": "春夜曲", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "戚戚复戚戚，白头残兵向人泣。", 
            "短衣破绽露两肘，自说行年今七十。", 
            "军装费尽无一钱，旧岁官粮犹未得。", 
            "朝堂羽书昨日下，帅府然灯点军籍。", 
            "大男荷锸北开河，中男买刀南讨贼。", 
            "官中法令有程期，笳鼓发行星火急。", 
            "阿婆送子妇送夫，行者观之犹叹息。", 
            "老身今夕当守城，犹自支更月中立。"
        ], 
        "title": "戚戚行", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "阿侬手挽竹枝弓，射鸭绿杨湖水东。", 
            "三三五五似学武，一箭误中双飞鸿。", 
            "前船唱歌后船哭，月黑湖中夜潜伏。", 
            "东海健儿不敢过，人命几如几上肉。", 
            "老翁入县前致词，夜夜全家犹野宿。", 
            "丁宁门户且勿开，明朝又怕官军来。"
        ], 
        "title": "射鸭谣", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "白头老卒衣欲穿，日日织屦能几钱。", 
            "点名去讨海东贼，别家泣上城南船。", 
            "自云十五入行伍，掠阵争誇力如虎。", 
            "卖刀买酒看升平，六十年来不用武。", 
            "将军醉即骑马归，犹散黄金教歌舞。", 
            "中原上马贼更多，白昼杀人谁作主。", 
            "我今老去死即休，白骨填海何人收。", 
            "朝堂昨日下黄榜，谁家年少当封侯。"
        ], 
        "title": "哀老卒", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "中原九月黄河水，平陆鱼龙吹浪起。", 
            "飞霜萧萧鸿雁来，禾黍漂流桑枣死。", 
            "大风怒号扬飞尘，白昼剽掠如无人。", 
            "官军不诛海东贼，县吏乃杀西村民。", 
            "夜闻羽书起丁力，老稚嗷嗷向谁泣。", 
            "我当六十将奈何，扶杖淮南望淮北。"
        ], 
        "title": "闻中原河决盗起有感", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "千年老蛟方蜕骨，蹇偃长身擘厓出。", 
            "山樵熟视不敢近，似有雷霆护神物。", 
            "仙人来自方壶山，何以写此留人间。", 
            "樛枝风动铁交屈，苍皮雨溜苔斓斑。", 
            "芗溪先生读书处，对面高标起烟雾。", 
            "会将用汝作灵槎，八月因之上天去。"
        ], 
        "title": "题方方壶遥山古木图为桂元芳赋", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "松云先生江海客，淮阴市中人不识。", 
            "惊风吹沙眼倦开，枕上青山归未得。", 
            "上清蔡君仙之徒，邂逅同觅黄公垆。", 
            "饮酣脱帽忽大叫，乘兴为写秋林图。", 
            "蔡君视之一抚掌，笔法拟我方方壶。", 
            "我家山中旧游处，如此长松几千树。", 
            "仙岩隐者抱琴来，鬼谷高人吃茶去。", 
            "先生有意肯相从，分与东头一间茆屋住。"
        ], 
        "title": "熊松云画秋林诗意图送蔡伯雨道士归上清松云在淮阴今其来因见题以赠之就以柬送方壶隐者", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "八月晦日雷怒号，大雨如注风萧骚。", 
            "捷如鬼神撼山岳，涌若江海翻波涛。", 
            "屋茅平卷一重去，河水忽涨三尺高。", 
            "惊鸿翅湿飞不起，散乱中泽呼其曹。", 
            "云龙有意洗兵甲，下与苍生舒郁陶。", 
            "浮云收敛赤日见，天宇廓远无纤毫。", 
            "岁年不逢亦偶尔，吾将种麦耕东皋。"
        ], 
        "title": "辛卯秋旱已极至八月晦天大雷雨", 
        "type": "古风", 
        "yun": "豪"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "昔年夫君死漳戍，恨不从之泉下去。", 
            "有弟万里负骨归，获鹿原头与封树。", 
            "是时孤儿方学行，天地容身复何处。", 
            "此心匪石石可移，誓欲教儿如汝父。", 
            "儿成娶妇身始閒，一旦儿亡岂能顾。", 
            "妇姑相守到白头，至今不识门前路。", 
            "夫家赵郡知几年，乡里尝旌两节妇。", 
            "向来我识房将军，乃是节妇之侄孙。", 
            "岁时宁忘俎豆事，水旱肯废云山屯。", 
            "忠臣烈女有如此，千载义事辉高门。"
        ], 
        "title": "裴氏二节妇之诗为屯田房千户作", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "西江万君头戴笠，清时典教山阳邑。", 
            "王侯折简不可招，令尹之前只长揖。", 
            "深衣上堂开讲筵，衿佩铿锵如鹄立。", 
            "六经字字在所行，要使儒风更俗习。", 
            "朝盘苜蓿甘如饴，不羡诸公谋肉食。", 
            "人材作养期有成，他日当为教官式。"
        ], 
        "title": "送万嘉会教谕之山阳", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "苍梧愁云拂烟水，日暮无风波自起。", 
            "何人吹箫作凤凰，披发临江迎帝子。", 
            "黄陵女儿情更多，却掩冰弦泪如洗。", 
            "千年遗恨人不知，坐对空山疑梦里。"
        ], 
        "title": "湘江秋远图", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "长淮九月秋风高，水怪百出生波涛。", 
            "吴樯楚柁不敢渡，人命委弃如鸿毛。", 
            "山精白昼作鬼语，野狐黑夜如人嗥。", 
            "县斋博士最忧者，中宵起听荒鸡号。", 
            "岂无强弩射其上，愁来磨损胸中刀。", 
            "平生读书弗见用，拂衣归卧番江皋。", 
            "知几未落季鹰后，对客且放元龙豪。", 
            "束书三日先告别，令我不乐心忉忉。", 
            "时运忽来乌可遏，忧患卒至将安逃。", 
            "高歌激烈不肯住，衰柳何以维轻舠。", 
            "临岐大醉意不已，更过西家沽酒醪。"
        ], 
        "title": "送李教谕避乱归鄱阳", 
        "type": "古风", 
        "yun": "豪"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "贞节之妇何代无，大节直与忠臣俱。", 
            "高风凛凛出肝胆，皎如日月行天衢。", 
            "江淮丧乱复何有，衣冠扫地悲穷途。", 
            "眼明见此节妇传，胸中愤气为之苏。", 
            "夫君疾病有遗语，身后之事当何如。", 
            "上有高堂之老姑，下有乳哺之二雏。", 
            "浮云无根白日短，黄尘有尽沧溟枯。", 
            "沧溟易枯日易短，妾心到死终难渝。", 
            "夫君一去三十载，二雏茕立今为儒。", 
            "迩来世俗薄如纸，抚琴南望空嗟吁。", 
            "为臣不能报明主，七尺有躯空丈夫，呜呼七尺有躯空丈夫。"
        ], 
        "title": "四明张文海母娄节妇诗", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "番阳台上生春草，湖外之山为谁好。", 
            "沧波日日送征帆，多少行人此中老。", 
            "翁昔少年初远游，吴楚东南事幽讨。", 
            "江海诗名三十年，尽揽风烟入行稿。", 
            "归卧冠山一半云，知足由来合天道。", 
            "黄金似水供岁时，白发如霜照清昊。", 
            "却留一半与诸君，若个似翁归亦早。", 
            "傍人错比争墩翁，翁若闻之应绝倒。"
        ], 
        "title": "半山歌为馀干周隐君作隐君早岁江湖中有半山行藁三十年晚归冠山终老焉", 
        "type": "古风", 
        "yun": "皓"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "王郎不知何许人，一舟横泛江之滨。", 
            "风清月霁未肯出，沧洲独与天为邻。", 
            "洞庭烟水两寂寞，十年不见君山春。", 
            "北风三日雪大作，挂席张帆以为乐。", 
            "手中铁笛吹紫凰，身上𣰉衣如白鹤。", 
            "拍浮满载百壶酒，奚足篷窗供独酌。", 
            "剡中隐者毋相疑，乃与戴老同襟期。", 
            "更阑酒尽雪未止，趣棹欲返犹迟迟。", 
            "今夕何夕此乘兴，千载未必无人知。"
        ], 
        "title": "雪中歌为王子中赋", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "彭城八月风尘起，数郡义兵多战死。", 
            "良家子女复何辜，尽作黄河水中鬼。", 
            "髑髅填海几时归，千古沉冤无处洗。", 
            "王师一日天上来，虏船夜斫浮桥开。", 
            "守桥将军不敢敌，狂澜倒泻声如雷。", 
            "三山回望平如掌，野旷犹闻金鼓响。", 
            "军中少年当封侯，争入辕门请功赏。", 
            "江边老翁死即休，血泪沾襟空白头。"
        ], 
        "title": "悲徐州", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": "五言排律", 
        "text": [
            "太祖开中国，元臣起朔方。", 
            "八荒归版籍，千载际明良。", 
            "奕世兼茅土，闻孙列庙堂。", 
            "白麻新命相，紫诰旧封王。", 
            "镂玉为符契，镕金作印章。", 
            "既徵扶社稷，仍赉理阴阳。", 
            "辽海风尘静，梁园草木芳。", 
            "精忠存北阙，化泽被南荒。", 
            "翠织龙衣密，黄封蜜酒香。", 
            "三吴歌盛美，百辟仰辉光。", 
            "士已歌麟趾，人争睹凤凰。", 
            "小儒狂斐在，有颂继甘棠。"
        ], 
        "title": "上丞相多尔济国王（浙江省）", 
        "type": "排律", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "五言排律", 
        "text": [
            "麟也嗟如此，天乎涕独零。", 
            "江间消间气，天上失机星。", 
            "异瑞遵三代，嘉祥冠四灵。", 
            "拳挛宛马足，彷佛野麇形。", 
            "高冢云犹白，空林草自青。", 
            "无由歌一角，宜尔寿千龄。", 
            "同本时方验，归和世未听。", 
            "东川唐故事，西狩鲁遗经。", 
            "谩托犁牛子，虚期紫凤翎。", 
            "美兹贤令尹，见此古仪形。", 
            "画拟功臣阁，书归太史铭。", 
            "观风有使者，还与上明廷。"
        ], 
        "title": "瑞麟图至正己丑夏五月麟出泰兴县张村村民箠死之县尹冯君写为图请以赋之", 
        "type": "排律", 
        "yun": "青"
    }, 
    {
        "author": "成廷圭", 
        "era": "元", 
        "subtype": "五言排律", 
        "text": [
            "好在刘真士，家居海上村。", 
            "义风今益振，德望老逾尊。", 
            "谯国读书裔，吴陵孝友门。", 
            "白头共子职，粉骨恋亲恩。", 
            "养志兼甘旨，承欢适凊温。", 
            "难兄复难弟，贤子更贤孙。", 
            "联綵香凝席，鸣埙酒满樽。", 
            "秋田分黍稷，晓栅散鸡豚。", 
            "忽抱终天恨，同招九地魂。", 
            "苫茨忘夜寝，饘粥废朝飧。", 
            "手泽疑如在，音容俨若存。", 
            "断云丹旐远，良夜漆灯昏。", 
            "畚锸随佣作，衣裳积泪痕。", 
            "异蛇成五色，嘉树托孤根。", 
            "活水流芳泽，新茔启庆源。", 
            "已终丧次礼，犹奉梦中言。", 
            "善行能相感，乡评未易论。", 
            "名应动冠冕，心不愧乾坤。", 
            "芝草秋犹盛，荆花晚更繁。", 
            "门闾待旌表，会见薄夫敦。"
        ], 
        "title": "题刘孝子传后泰州海陵县刘子彬性孝友与诸弟隐居读书耕以为养曲尽其道亲丧茔葬有异色蛇见又产连理木人以为孝感状元陈祖仁记其事司业江存礼因作刘孝子传为题其后", 
        "type": "排律", 
        "yun": "元"
    }, 
    {
        "author": "成廷圭", 
        "era": "元", 
        "subtype": "五言排律", 
        "text": [
            "秋谷文章在，清风四十年。", 
            "先朝真宰相，平地旧神仙。", 
            "逸气云霄上，荣光雨露边。", 
            "印章封一品，楮币赐三千。", 
            "忧国惟心切，匡时见节全。", 
            "回咨还内藏，知足契皇天。", 
            "忆自攀龙去，曾如抱虎眠。", 
            "过家期上冢，谢病请归田。", 
            "季父何时会，安书远道传。", 
            "喜看亲族贵，仍愿弟兄贤。", 
            "妙画何森若，真情亦霭然。", 
            "封缄题日月，光彩照山川。", 
            "未数甘棠笏，宜书汗竹编。", 
            "子孙须宝秘，什袭永绵绵。"
        ], 
        "title": "奉题李秋谷平章存日寄其叔父李同知安书后兼叙其实", 
        "type": "排律", 
        "yun": "先"
    }, 
    {
        "author": "成廷圭", 
        "era": "元", 
        "subtype": "五言排律", 
        "text": [
            "上国疏恩重，中台拜命初。", 
            "两朝司内府，十载奉宸居。", 
            "甫历参谋选，俄膺御史除。", 
            "天机织文绮，月姊绣华裾。", 
            "獬豸冠偏称，麒麟锦不如。", 
            "羽标金鸑鷟，花隐玉芙蕖。", 
            "六辔青骢马，双轮白鹭车。", 
            "胸蟠五色线，腹藁万言书。", 
            "被服身何忝，弥缝志必摅。", 
            "芬芳流简册，光彩照门闾。", 
            "退户香烟袅，垂帘化日舒。", 
            "小山蹲怪石，活水灌清渠。", 
            "昆季年皆妙，公卿驾不虚。", 
            "谩誇貂作帽，宁羡豹为祛。", 
            "庭训言犹在，乡情礼未疏。", 
            "每蒙招宴集，讵肯弃樵渔。", 
            "鹑结惭无褐，蜗藏仅有庐。", 
            "深期换朝服，紫带映金鱼。"
        ], 
        "title": "王彦芳御史所居之堂曰绣荣诸公诗题卷末", 
        "type": "排律", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "五言排律", 
        "text": [
            "持节吴江日，分符槜李辰。", 
            "双螭交赤帜，五马挟朱轮。", 
            "冻雨连清道，灵风动洒尘。", 
            "字民亲若子，破敌捷如神。", 
            "水寺题诗遍，田家问俗频。", 
            "莺花苕霅晓，烟树洞庭春。", 
            "是处歌龚遂，连城借寇恂。", 
            "湖山当大郡，封壤接比邻。", 
            "在昔京都富，于今府库贫。", 
            "三苗空掠地，百粤阻通津。", 
            "赤县伤凋瘵，苍生受苦辛。", 
            "髓枯肤未剥，病亟气难伸。", 
            "画省持衡鉴，乌台列缙绅。", 
            "谈兵犹辩士，献策尚从人。", 
            "閒世才难得，如公孰与伦。", 
            "抚时先恺悌，起废莫因循。", 
            "城筑工尤大，田毛赋必均。", 
            "烬馀驱瓦砾，兵后剪荆榛。", 
            "惠化仍多举，祯祥或可臻。", 
            "铸钱资国费，赈粟散仓陈。", 
            "和气随天转，舆情与日新。", 
            "斐章书令德，史笔待词臣。"
        ], 
        "title": "赋长律二十二韵题吴江郭州判索送谢太守诗卷", 
        "type": "排律", 
        "yun": "真"
    }, 
    {
        "author": "成廷圭", 
        "era": "元", 
        "subtype": "五言排律", 
        "text": [
            "昔日趋乌府，君年正黑头。", 
            "家承今阀阅，世出古诸侯。", 
            "夙有登车志，仍多为国谋。", 
            "浚湖陈上策，平寇借前筹。", 
            "泽国波澜息，蛮江雾雨收。", 
            "遥知鹰隼击，曾与凤凰游。", 
            "跋涉三千里，勤劳五十秋。", 
            "台评通北阙，士论溢南州。", 
            "广海绥南服，湘潭控上游。", 
            "三司劳赞画，两县起歌讴。", 
            "别驾恩初下，朝堂礼更优。", 
            "上书才告老，拂袖即归休。", 
            "乐矣陶潜酒，飘然范蠡舟。", 
            "春田苕水近，夏屋弁山幽。", 
            "洁以兰为佩，轻堪竹作兜。", 
            "儿官从此大，孙孝复何忧。", 
            "一日音容隔，群公涕泗流。", 
            "西轩情脉脉，东胜梦悠悠。", 
            "芝室人千古，花蹊土一抔。", 
            "明公发潜德，勒石表林邱。"
        ], 
        "title": "故湖州路同知中宪郜公子敬挽章", 
        "type": "排律", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "五言排律", 
        "text": [
            "上国疏恩重，高堂衍庆新。", 
            "世当清化日，家有白头亲。", 
            "绮席团圞处，朱门富贵春。", 
            "儿孙纷满眼，夫妇敬如宾。", 
            "偕老期千载，生年并八旬。", 
            "阃仪仍肃肃，庭训尚谆谆。", 
            "食举齐眉案，花簪折角巾。", 
            "贤郎登仕版，硕德动朝绅。", 
            "盛事谐占凤，佳辰纪绂麟。", 
            "同称寿觞满，联舞綵衣频。", 
            "斸雪供青笋，开冰出锦鳞。", 
            "孝心应尽力，禄养必殊伦。", 
            "自古称三乐，于今复几人。", 
            "芬芳流简册，光彩照乡邻。", 
            "京兆看前辈，汾阳恐后身。", 
            "明年两封爵，颁诰下枫宸。"
        ], 
        "title": "题郭行简照磨所有具庆堂诗十六韵", 
        "type": "排律", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言排律", 
        "text": [
            "秦中百二汉关河，曾见乘骢旧所过。", 
            "栈道地形天下险，嘉州风物古来多。", 
            "分符又叶三刀梦，入境先闻五裤歌。", 
            "父老扶筇亲引导，将军负弩疾撝诃。", 
            "锦袍错落金为带，白马联翩玉作珂。", 
            "兴学固当崇俎豆，防边还为戢干戈。", 
            "四川画省劳询问，一郡苍生望抚摩。", 
            "楼倚青溟来万景，山横紫翠接三峨。", 
            "题书别馆鱼堪寄，退食公堂雀可罗。", 
            "西蜀考功当第一，他山有石为君磨。"
        ], 
        "title": "送张可道赴嘉定府太守", 
        "type": "排律", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言排律", 
        "text": [
            "天上词臣小篆书，方今端合比琼琚。", 
            "肯将南极仙人寿，题向东窗隐者居。", 
            "玉屑露凝金错落，锦茵春暖绣芙蕖。", 
            "缠腰信有扬州鹤，垂钓宁无渭水鱼。", 
            "方士曾分烧药火，诸孙亲御看花车。", 
            "黄金意气留宾客，白发风神照里闾。", 
            "世上虚名皆寄尔，人生此乐复何如。", 
            "芝兰香里浑如画，百岁传家庆有馀。"
        ], 
        "title": "题周伯温待制为苏老人篆七十古来稀有字后", 
        "type": "排律", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言排律", 
        "text": [
            "风尘千里暗淮堧，六合孤城独晏然。", 
            "保障正符明主意，歌谣争颂长官贤。", 
            "公庭吏散门如水，驿馆宾来酒似川。", 
            "疏水为湟成重地，返风灭火动皇天。", 
            "军需会计多雄略，兵卫森罗总少年。", 
            "兴学未闻忘俎豆，防边仍见戢戈鋋。", 
            "编民辟地增输赋，远客移家愿受廛。", 
            "封壤远连瓜步外，妖氛不到瓦梁边。", 
            "鱼盐山市宵鸣柝，米麦江桥晓泊船。", 
            "十邑自今称第一，前程谁谓隔三千。", 
            "王纲政尔关明教，民瘼何人解倒悬。", 
            "舆论已传霄汉上，丰碑立在县衙前。"
        ], 
        "title": "赠六合县宣差伯士宁因兵乱于滁泗之间独县境肃然作诗以叙其实", 
        "type": "排律", 
        "yun": "先"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "幽芳不自媚，白日净依依。", 
            "风露已如此，山中人未归。"
        ], 
        "title": "澹香亭", 
        "type": "绝句", 
        "yun": "微"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "老树半无叶，石根馀野花。", 
            "高秋上河汉，用汝作灵槎。"
        ], 
        "title": "画枯木", 
        "type": "绝句", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "能让吴君子，伤谗楚大夫。", 
            "延陵无宿草，湘水有新蒲。"
        ], 
        "title": "墨兰", 
        "type": "绝句", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "多景栖红树，秋风落白云。", 
            "捕鱼频得隽，惊鹭不成群。"
        ], 
        "title": "晚兴", 
        "type": "绝句", 
        "yun": "文"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "畎亩心常白，江湖眼尚青。", 
            "悠悠今古路，一一短长亭。"
        ], 
        "title": "畎亩", 
        "type": "绝句", 
        "yun": "青"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "笔间珠树长，不借白云栽。", 
            "尽日看龙挂，空疑有雨来。"
        ], 
        "title": "画竹", 
        "type": "绝句", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "石间生石笋，笋长又成林。", 
            "林下纤纤草，王孙去国心。"
        ], 
        "title": "赵承旨竹石", 
        "type": "绝句", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "行云都是梦，听雨甚于秋。", 
            "㶁㶁盈阶水，时时一尺流。"
        ], 
        "title": "坐雨", 
        "type": "绝句", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "定居人种竹，居定竹依人。", 
            "新笋甜于肉，长竿健似身。"
        ], 
        "title": "居竹轩", 
        "type": "绝句", 
        "yun": "真"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "海上青毛鹤，山中绿发仙。", 
            "相期采九节，同尔寿千年。"
        ], 
        "title": "题倭僧所画菖蒲小景四首 其一", 
        "type": "绝句", 
        "yun": "先"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "剑脊秋逾劲，鞭根老更繁。", 
            "何堪拜吾竹，尚可友溪荪。"
        ], 
        "title": "题倭僧所画菖蒲小景四首 其二", 
        "type": "绝句", 
        "yun": "元"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "昔在嵩高日，仙人不可招。", 
            "独行南涧底，采得虎须苗。"
        ], 
        "title": "题倭僧所画菖蒲小景四首 其三", 
        "type": "绝句", 
        "yun": "萧"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "怪石玲珑白，方盆玛瑙红。", 
            "倭僧到中国，何处挹清风。"
        ], 
        "title": "题倭僧所画菖蒲小景四首 其四", 
        "type": "绝句", 
        "yun": "东"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "新月不落地，四更犹有光。", 
            "无人防白兔，窃夜捣玄霜。"
        ], 
        "title": "和饶介之春夜七绝 其一", 
        "type": "绝句", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "涧松如老友，岁晚可同襟。", 
            "独立风尘表，悠悠千古心。"
        ], 
        "title": "和饶介之春夜七绝 其二", 
        "type": "绝句", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "落日五湖上，独行逢故人。", 
            "有家如隔世，无物可通神。"
        ], 
        "title": "和饶介之春夜七绝 其三", 
        "type": "绝句", 
        "yun": "真"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "我有太古竹，青天骑作龙。", 
            "明当渡江去，归听广陵钟。"
        ], 
        "title": "和饶介之春夜七绝 其四", 
        "type": "绝句", 
        "yun": "冬"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "沧浪波涛阔，昆崙世界多。", 
            "吾无缩地法，谁有步天歌。"
        ], 
        "title": "和饶介之春夜七绝 其五", 
        "type": "绝句", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "酒量尚一斗，鬓丝馀几茎。", 
            "辛夷开欲罢，何日问归程。"
        ], 
        "title": "和饶介之春夜七绝 其六", 
        "type": "绝句", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "昨夜马头雹，满天羊角风。", 
            "吹灯不敢寐，愁坐欲书空。"
        ], 
        "title": "和饶介之春夜七绝 其七", 
        "type": "绝句", 
        "yun": "东"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "古松存古操，岂意受秦封。", 
            "岁晚风尘表，空山作卧龙。"
        ], 
        "title": "题三友轩汤直学求赋三首 其一", 
        "type": "绝句", 
        "yun": "冬"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "吾亦怜吾竹，孤清人未知。", 
            "向来多俗病，全得此君医。"
        ], 
        "title": "题三友轩汤直学求赋三首 其二", 
        "type": "绝句", 
        "yun": "支"
    }, 
    {
        "author": "成廷圭", 
        "era": "元", 
        "subtype": "五言绝句", 
        "text": [
            "古梅如古士，岁晚托同襟。", 
            "不作玉堂梦，山林深更深。"
        ], 
        "title": "题三友轩汤直学求赋三首 其三", 
        "type": "绝句", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "黄陵只在断云西，苦竹丛深望欲迷。", 
            "帝子不归春又晚，满林烟雨鹧鸪啼。"
        ], 
        "title": "题宋子章竹", 
        "type": "绝句", 
        "yun": "齐"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "散发空山只短衣，古来豪杰在知机。", 
            "无人识是纯阳子，万壑千岩独自归。"
        ], 
        "title": "洞宾出山像", 
        "type": "绝句", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "栀子红时人正愁，故宫衰草不胜秋。", 
            "西风吹落青城月，啼得山禽也白头。"
        ], 
        "title": "徽庙御画栀子白头翁", 
        "type": "绝句", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "水满行厨欲产蛙，苔封老屋乱啼鸦。", 
            "南风十日黄梅雨，开尽冬青两树花。"
        ], 
        "title": "客中久雨", 
        "type": "绝句", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "歌罢河东孝子诗，满堂宾客动嗟咨。", 
            "何由得著斓斑服，一日娱亲十二时。"
        ], 
        "title": "邓孝子行卷二首 其一", 
        "type": "绝句", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "哭尽秋天月不明，哀容憔悴欲无生。", 
            "泪痕渍入泉台石，万古千秋父子情。"
        ], 
        "title": "邓孝子行卷二首 其二", 
        "type": "绝句", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "满塘秋水看苍鹅，草软沙平奈尔何。", 
            "记得一群黄似酒，杏花梁上落红多。"
        ], 
        "title": "秋塘戏鹅图", 
        "type": "绝句", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "酒兵无力破愁城，春尽空山杜宇声。", 
            "敲缺唾壶眠不得，半帘花影月三更。"
        ], 
        "title": "春夜", 
        "type": "绝句", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "当年铁马渡襄江，敌国闻风夜纳降。", 
            "今日却归江上去，岘山青满读书窗。"
        ], 
        "title": "送刘将军致仕归襄阳 其一", 
        "type": "绝句", 
        "yun": "江"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "五月楼船始到家，山中无处不桑麻。", 
            "今人却笑东门老，白发春田独种瓜。"
        ], 
        "title": "送刘将军致仕归襄阳 其二", 
        "type": "绝句", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "捧檄上京华，清才素共誇。", 
            "封章不起草，健笔自生花。", 
            "燕市千金马，天河八月槎。", 
            "看君冠獬豸，好为触奸邪。"
        ], 
        "title": "送郭仲安贡察院", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "凭高望不极，多景复多愁。", 
            "落日随天转，空江入海流。", 
            "渔樵何处老，兵甲几时休。", 
            "却忆唯心叟，题诗在上头。"
        ], 
        "title": "登多景楼怀唯心上人", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "世事今如此，吾生可奈何。", 
            "海东仍盗贼，颍上复干戈。", 
            "苦雨朝逾急，阴风夜转多。", 
            "白头无寸策，对酒独悲歌。"
        ], 
        "title": "六月八日", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "舟行三百里，直到县门前。", 
            "不请居官俸，多收卖药钱。", 
            "年丰沙米贱，江近网鱼鲜。", 
            "莫起归来兴，于今令尹贤。"
        ], 
        "title": "送潘仲明医谕之泰兴", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "刘庄久不到，草树郁苍苍。", 
            "野艇买瓜果，村坊罗酒浆。", 
            "水生沙井浅，潮上卤田荒。", 
            "时共西清老，登高望夕阳。"
        ], 
        "title": "刘庄", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "出门聊适意，草树碧纷纷。", 
            "一雨破清晓，四山生白云。", 
            "僧楼缘岭出，樵径过桥分。", 
            "明日重携酒，来浇和靖坟。"
        ], 
        "title": "晓出钱塘门", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "晓起坐终日，无人扣竹扉。", 
            "柿因风落早，菊为雨开迟。", 
            "稚子能赊酒，邻翁许借诗。", 
            "白头无别计，空负圣明时。"
        ], 
        "title": "斋居", 
        "type": "律诗", 
        "yun": null
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "长江不可极，岸帻独登临。", 
            "潮信自朝暮，山光无古今。", 
            "碑亭流水涸，辇路积苔深。", 
            "欲写兴亡恨，西风万叶吟。"
        ], 
        "title": "登望江亭", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "山馆残花歇，江楼暮雨馀。", 
            "长歌留客和，短札倩人书。", 
            "露叶悬青蔓，风帘隐碧梧。", 
            "夫君隔河汉，凉夜月生初。"
        ], 
        "title": "寄吴寅甫", 
        "type": "律诗", 
        "yun": null
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "闻说慈溪县，官闲地更偏。", 
            "两潮来海错，六月刈山田。", 
            "晓塔天童寺，春帆日本船。", 
            "何时琼树底，花夕醉婵娟。"
        ], 
        "title": "寄慈溪普天泽监县", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "群居傍城郭，独汝向林泉。", 
            "乱世知谁在，荒村只自怜。", 
            "白云栖晚树，流水界秋田。", 
            "亦有催租吏，敲门横索钱。"
        ], 
        "title": "赋林泉民", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "湖上足清昼，雨馀生绿阴。", 
            "扁舟到城近，曲港入村深。", 
            "野叟频相问，郎君不可寻。", 
            "西庵肯分席，吾亦老山林。"
        ], 
        "title": "庞山湖泛舟过宁伯让庄所", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "对酒不能饮，灯前笑又悲。", 
            "转头都觉谬，对面莫相疑。", 
            "白发无休日，青天有坏时。", 
            "微酣且熟寐，一任老夫痴。"
        ], 
        "title": "秋夜杂咏三首 其一", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "平居在城市，无梦傍江湖。", 
            "世事有今日，生年犹故吾。", 
            "检书逢越绝，引曲感吴趋。", 
            "邻叟邀皆醉，归来不用扶。"
        ], 
        "title": "秋夜杂咏三首 其二", 
        "type": "律诗", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "世俗今多事，人心此一时。", 
            "风尘吾道在，江海我生悲。", 
            "白日终难系，青山不可移。", 
            "吾方饮吾酒，君自着君棋。"
        ], 
        "title": "秋夜杂咏三首 其三", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "落日太湖上，归舟又碛沙。", 
            "百年同是客，两寺即为家。", 
            "老竹仍多笋，枯藤也自花。", 
            "何时结茅屋，相伴老烟霞。"
        ], 
        "title": "寄愚隐智东堂", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "上相深求治，明公独爱民。", 
            "三江不用武，两郡且行春。", 
            "陇麦连村好，池秧得雨频。", 
            "数州飘泊者，来此避风尘。"
        ], 
        "title": "和谢雪坡太守东阡道中二首 其一", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "淮楚纷纷际，谁怜老逸民。", 
            "一为吴郡客，三见洞庭春。", 
            "世路间关久，侯门接纳频。", 
            "麻衣犹似雪，不敢涴缁尘。"
        ], 
        "title": "和谢雪坡太守东阡道中二首 其二", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "长桥戎马后，旂帜尚纷纷。", 
            "吴越东西隔，江湖左右分。", 
            "荒哉皮学士，去矣范将军。", 
            "谁种千头橘，空山卧白云。"
        ], 
        "title": "垂虹亭晚坐", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "乱世兵犹满，崇文礼自宽。", 
            "青云总朝士，白发且儒冠。", 
            "苜蓿先迎日，皋比不受寒。", 
            "娄江足双鲤，好好寄平安。"
        ], 
        "title": "送陶教授", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "篷窗坐春雨，偏与睡相宜。", 
            "襆被支头稳，茶瓯破梦迟。", 
            "昔年为客惯，今日觉吾衰。", 
            "无限沧洲意，令人有所思。"
        ], 
        "title": "舟中昼寝", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "乱世兵虽满，吾儒气自伸。", 
            "黄金赠说客，白璧聘从人。", 
            "念子真才俊，嗟余岂隐沦。", 
            "向来稽古学，留以奉君亲。"
        ], 
        "title": "送叶以诚归金华", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "水光当户白，竹色上衣青。", 
            "风露涵虚室，江湖入净瓶。", 
            "林梢闲挂锡，月影静翻经。", 
            "止观何闻见，秋声出杳冥。"
        ], 
        "title": "题庆云东竹水居", 
        "type": "律诗", 
        "yun": "青"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "侨居村僻面江郊，又见兰阶玉树高。", 
            "两袖秋风停野骑，半篙秋水漾渔舠。", 
            "别来每忆歌棠棣，老去犹闻爱绛桃。", 
            "惆怅对床空有约，几回风雨夜萧骚。"
        ], 
        "title": "次竹隐二弟韵", 
        "type": "律诗", 
        "yun": "豪"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "昆崙峰顶何巍哉，五城楼阙天中开。", 
            "坐招洪崖驻羽盖，笑把西母倾霞杯。", 
            "古今人世一大梦，英雄霸业仍堪哀。", 
            "铜仙泪潸承露掌，野鸟歌上琅琊台。"
        ], 
        "title": "怀古寄友", 
        "type": "律诗", 
        "yun": "灰"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "岩扉昼静白云生，一枕松涛入梦清。", 
            "华发故应知老态，淡交还复见真情。", 
            "参玄已悟三乘法，汗简何须万古名。", 
            "我住荡南君荡北，平生怀抱几时倾。"
        ], 
        "title": "答玑上人", 
        "type": "律诗", 
        "yun": "庚"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "羲和鞭日竹苍冥，百年世事如云萍。", 
            "自怜老去鬓俱改，谁道春来愁不醒。", 
            "野岸风微柳花白，江津水暖蒲芽青。", 
            "鲙雪红肥社醅熟，几时一到河山亭。"
        ], 
        "title": "简彦明赵徵君", 
        "type": "律诗", 
        "yun": "青"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "悠悠身世更何如，布褐由来胜锦裾。", 
            "今日岐阳无凤鸟，秋风笠泽有鲈鱼。", 
            "功名底用传身后，道业还应继绪馀。", 
            "更好买田深筑室，相期黄发老岩居。"
        ], 
        "title": "次适庵李先生韵", 
        "type": "律诗", 
        "yun": "鱼"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "玄发经年半已斑，避喧何计入深山。", 
            "我无大药能医老，谁有真金肯买閒。", 
            "三月花开反惹恨，几时酒醒一开颜。", 
            "别来若有新诗句，好倩邮筒日往还。"
        ], 
        "title": "春晚感怀寄李广文", 
        "type": "律诗", 
        "yun": "删"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "人中至宝识璠玙，词气飘飘遇子虚。", 
            "五夜南宫曾赐被，十年东观饱看书。", 
            "宾筵秩秩尊三老，祖帐纷纷饥二疏。", 
            "吴越溪山信清美，杖藜随处胜安车。"
        ], 
        "title": "酬申屠翰林", 
        "type": "律诗", 
        "yun": "鱼"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "秋晚林皋木叶飞，凉风袅袅雁南归。", 
            "自惭席上著乌帽，不见门前来白衣。", 
            "瓮满香云醅酒熟，盘飞红雪鲙鲈肥。", 
            "兴来随处堪行乐，何必佩萸登翠微。"
        ], 
        "title": "九日", 
        "type": "律诗", 
        "yun": "微"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "一蓑风雨一渔竿，家近梅花涉水滩。", 
            "投报已无青玉案，驻颜宁有紫金丹。", 
            "庞公老去独耕岘，李愿从来久隐盘。", 
            "自古山林有遗逸，敢将名字动天官。"
        ], 
        "title": "呈丹霞老禅", 
        "type": "律诗", 
        "yun": "寒"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "三径归来细竹斑，山人本性爱丘山。", 
            "紫扉半掩红尘满，诗句长哦白日閒。", 
            "豪气固应嗤梓泽，幽栖不独羡商颜。", 
            "旧传却老方应验，我欲相从问大还。"
        ], 
        "title": "次韵谢东白叶先生", 
        "type": "律诗", 
        "yun": "删"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "云绕青山水绕溪，隐居滋味只羹藜。", 
            "春风底事生华发，暮景何须待紫泥。", 
            "写罢素书无雁过，唤回清梦有猿啼。", 
            "长安市上多年少，赐锦纷纷竞斗鸡。"
        ], 
        "title": "述怀寄刘休休居士", 
        "type": "律诗", 
        "yun": "齐"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "在世徒怀身外忧，汉家陵墓已荒丘。", 
            "乌鸢夺食终难忍，龙虎图形莫浪求。", 
            "千载空遗两翁仲，百年同是一浮沤。", 
            "何如早约柴桑老，结社得随惠远游。"
        ], 
        "title": "营寿圹", 
        "type": "律诗", 
        "yun": "尤"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "枕溪住处溪水深，竹树云屯青满林。", 
            "摩诘诗为有声画，渊明趣在无弦琴。", 
            "鹓鸾冲霄五彩翮，骐驎伏枥千里心。", 
            "雄篇赠我细把玩，光价岂止双南金。"
        ], 
        "title": "依韵奉谢原礼先生", 
        "type": "律诗", 
        "yun": "侵"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "閒来兴趣倍清新，自爱青山作主宾。", 
            "天上几时停白日，世间何处避红尘。", 
            "莺花满目娱佳景，鸡黍同盟忆故人。", 
            "笑我年衰才较拙，敢将一曲和阳春。"
        ], 
        "title": "次潘北山郑叔允韵", 
        "type": "律诗", 
        "yun": "真"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "霜树萧萧万叶丹，谁怜倦客尚江干。", 
            "性情每向诗中写，勋业何须镜里看。", 
            "万里江山秋月老，一天星斗夜光寒。", 
            "近来满目多荆棘，始信人间行路艰。"
        ], 
        "title": "寄天宁方丈", 
        "type": "律诗", 
        "yun": null
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "忆昨天南独倚楼，德星烱烱夜悠悠。", 
            "贾生名重醇儒列，韩愈才高博士流。", 
            "老去囊中无长物，由来皮里有春秋。", 
            "他年禁直皇居近，天禄书多待校雠。"
        ], 
        "title": "简士举陈教谕", 
        "type": "律诗", 
        "yun": "尤"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "忆昔承恩入禁闱，儒林便觉有光辉。", 
            "九重旭日开金殿，五色春云照锦衣。", 
            "庠序人思三老去，都门祖饯二疏归。", 
            "归耕幸喜身康健，雨足东皋陇麦肥。"
        ], 
        "title": "呈浦云赵修撰", 
        "type": "律诗", 
        "yun": "微"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "买得南山为卜居，青松绿竹荫吾庐。", 
            "日长门外堪罗雀，水满溪头好钓鱼。", 
            "脱粟饱时过禁脔，杖藜行处当安车。", 
            "家僮忽报长须至，喜接平安一纸书。"
        ], 
        "title": "刘休休病起", 
        "type": "律诗", 
        "yun": "鱼"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "白发园丁喜种园，谩将方法教儿孙。", 
            "土膏有力须培本，镰铁无情莫刈根。", 
            "葵藿不堪资鼎食，韭菘粗足媚盘餐。", 
            "吞腥啄腐今何限，谁识芳鲜味独完。"
        ], 
        "title": "寓兴", 
        "type": "律诗", 
        "yun": null
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "九衢辙迹黄尘满，一隙驹阴白日过。", 
            "俗事绊人清兴少，山尊留客好怀多。", 
            "悬知李白偏能赋，却羡秦青最善歌。", 
            "自古荣名身外事，耕云只合老岩阿。"
        ], 
        "title": "寄适庵李先生", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "老翁穷居广陵市，四壁萧然祗图史。", 
            "题诗不博一文钱，空瓦磨穷空费纸。", 
            "不如乡里诸妙年，翰墨游戏王公前。", 
            "解衣盘礴作山水，一幅何惜千金捐。", 
            "何人最得沧洲趣，麟也于今称独步。", 
            "狂吟寄兴肯相过，画我东桥竹居趣。"
        ], 
        "title": "题画史王梦麟卷", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "西陵归来忽千古，操也何尝称魏武。", 
            "黄牛峡口不曾来，亦有巴人建祠宇。", 
            "巴人日日迎送神，男能唱歌女能舞。", 
            "一方说是鬼奸雄，血食依凭出巫语。", 
            "精灵托汝据荆襄，魂魄何由归邺许。", 
            "今年偶值申屠君，削吾尊罍彻吾俎。", 
            "茫茫穹壤复何之，夜夜荒林怨风雨。", 
            "无颜可见山阳公，有恨犹思茂陵土。", 
            "当时贼汉岂独孤，同日举兵皆可数。", 
            "高文一落在人间，只得群公诮狂虏。", 
            "寄与扶倾济弱人，慎勿欺心背其主。"
        ], 
        "title": "延祐三年东平申屠先生掾山南宪司行部夷陵毁曹操祠为孔子庙歌颂赋论者夥矣后四十年余亦赋一首", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "放船晚作南湖游，一葫芦酒当船头。", 
            "白云翩衣紫霞帔，松风吹发寒飕飕。", 
            "少焉月出影零乱，散作百顷玻璃秋。", 
            "有月复有酒，不饮令人愁。", 
            "谪仙在何许，空葬青山头。", 
            "我家草堂月更好，何如返棹归来休。", 
            "归来休，痴人不饮月亦羞。", 
            "素娥起舞我摘阮，对饮岂必论觥筹，千载与月同风流。"
        ], 
        "title": "题顾秀才所藏舟中看月图", 
        "type": "古风", 
        "yun": "尤"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "大风吹沙扬飞云，五溪白昼缠妖氛。", 
            "鼎民澒洞走无路，何人靖难收奇勋。", 
            "捍城惟称纳太守，杀贼惟数王将军。", 
            "将军行年未五十，上马挥戈勇无敌。", 
            "岛夷振动江水翻，日昃不令走一贼。", 
            "将军亦是人中雄，一日过我淮之东。", 
            "腰间宝刀血不灭，提出歘忽生悲风。", 
            "楼船载得诗千首，不羡黄金高北斗。", 
            "刻向武陵山上头，诗与英名同不朽。"
        ], 
        "title": "送澧州治中王伯颜征蛮诗", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "征马萧萧车辘辘，年少儿郎新结束。", 
            "庙前无酒发行装，山路崎岖行未熟。", 
            "生来不识征战尘，骄马转鞍车折轴。", 
            "徘徊相顾奈尔何，丞相令严风火速。", 
            "妻子归来哭倚门，今夜夫君月中宿。"
        ], 
        "title": "从军曲", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "松江之鲈长似人，网罟未敢伤其鳞。", 
            "今年八月欲上市，谢侯先得江之津。", 
            "筠篮急脚走相送，侑以菊露之清醇。", 
            "鲁阴先生不得吃，隔屋大叫呼西邻。", 
            "庖丁迎笑老饕喜，汲井洗出色胜银。", 
            "筛香捣辣给爨妇，去头截尾娱众宾。", 
            "吾侪醉饱谢侯德，此乐何啻千万缗。", 
            "吴王鲙残眇何许，阖闾城外犹风尘。", 
            "太羹玄酒久寂莫，世间滋味元非真。", 
            "先生欲眠客且去，勿论张翰争羹莼。"
        ], 
        "title": "谢雪坡送饶介之鲈鱼介之有歌索次其韵", 
        "type": "古风", 
        "yun": "真"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "班师归来泪如雨，洒向北邙陵上土。", 
            "金杯不共半杯来，旌旆已入黄龙府。", 
            "奸秦柄国奈若何，世上英雄本无主。", 
            "谁人肯道莫须无，嗟尔张公作何语。", 
            "一朝行殿受封功，锡宴湖山看歌舞。", 
            "两宫万里尚龙沙，泉下臣飞心独苦。", 
            "臣家有子罪万死，臣心有血一斗许。", 
            "君王还肯北征时，留衅中军帐前鼓。", 
            "大河落日又风尘，抚卷令人哭忠武。"
        ], 
        "title": "奉书岳忠武王诗集传后", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "君不见项王乌骓如黑龙，蹴踏万里烟尘空。", 
            "五年乘之勇无敌，七十二战收奇功。", 
            "又不见白门赤兔来向东，神物终属云长公。", 
            "百万军中刺名将，疾如健鹘追秋风。", 
            "龙眠居士亲貌得，毛色意态将无同。", 
            "沙场无人白日静，平陂浅草青茸茸。", 
            "双蹄直立欲变化，两尾突起争豪雄。", 
            "还君此图三叹息，此马忽去难再得。", 
            "江南异事人未知，又见麒麟出东壁。"
        ], 
        "title": "马国瑞所题李龙眠画赤黑二马相戏卷子一轴索余题诗因题卷后", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "踞湖之上几千尺，下有沧波通笠泽。", 
            "百年华屋与荒邱，两地相望泪沾臆。", 
            "亲殁知几年，抱痛如一日。", 
            "孤云飞处最关情，漠漠愁魂招不得。", 
            "魂之来兮云下垂，月落分明见颜色。", 
            "魂之去兮云亦空，歘忽消沈竟无迹。", 
            "悠悠飞去复飞来，孝子之心岂终极。", 
            "我家扬州好墓田，老作江南未归客。", 
            "天涯芳草又春深，梦里还家作寒食。"
        ], 
        "title": "题笠泽金伯祥横山墓所之瞻云轩", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "溪有蛟兮山有虎，欲往从之道应阻。", 
            "崩云堕地猿玃愁，腥风吹衣髑髅语。", 
            "花开静树自为春，木落深林响如雨。", 
            "斩蛟烈士呼不闻，骑驴老人去何许。", 
            "溪山良是村郭非，抚卷茫然心独苦。", 
            "日月徒为昼夜宾，江山本是兴亡主。", 
            "先生岁晚早归来，还使居民有环堵。"
        ], 
        "title": "题张天民荆南精舍", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "可人送我双鶤鸡，五色毛羽生方齐。", 
            "下堂呼儿解其缚，意欲飞上茅檐栖。", 
            "山家得鸡如得凤，宁与野雉论高低。", 
            "吾将洗鼎试灵药，白昼听尔云间啼。"
        ], 
        "title": "谢冯仁伯惠双鸡", 
        "type": "古风", 
        "yun": "齐"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "天下几人弹古琴，爱之不惜千黄金。", 
            "春雷上天霹雳死，至今古调空消沉。", 
            "金徽玉轸久寂莫，断文剥落尘埃侵。", 
            "钟期一去不复返，况乃四海无知音。", 
            "松风泠泠白日静，山水定以娱冲襟。", 
            "无弦之趣世莫识，悠悠千载渊明心。", 
            "古人今人若流水，善听善弹能有几。", 
            "六峰隐者吾故人，得天下名亦琴耳。"
        ], 
        "title": "六合郭节之听琴诗卷", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "淮水出自桐柏山，东流入海何时还。", 
            "胡君引水种林木，筑室正在槎山间。", 
            "槎山清空白日静，胡君意与云俱閒。", 
            "汉东一夕风尘起，云亦高飞几千里。", 
            "山间有家不得归，却过扬州饮淮水。", 
            "饮之为洗冰雪肠，今我不乐思故乡。", 
            "驱车明发渡远道，广海又在天一方。", 
            "思亲恨不归来早，梦中祗说槎山好。", 
            "他年归隐奉亲欢，白头同向槎山老。"
        ], 
        "title": "槎山歌为胡云夫作广西宪史云夫家于德安之槎山累世矣至正十二年秋中台计事回至广陵闻汉上兵后山居亦荡然已慨然思亲而不可归冯太守书槎山二字为赠朝夕展玩姑慰其心因题卷后", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "茅生绝艺天下无，何以刻此观弈图。", 
            "刘商见之亦惊倒，神妙似与龙眠俱。", 
            "松阴对弈者谁子，岂非角里园公乎。", 
            "云绡雾縠古冠佩，童颜雪顶沧溟枯。", 
            "野樵旁立太痴绝，归来始觉仙凡殊。", 
            "斧柯竟化作尘土，世间甲子真须臾。", 
            "老夫只解饮醇酒，一着输赢曾放手。", 
            "市廛有地寄閒身，却觅南山橘中叟。"
        ], 
        "title": "刘商观弈图", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "千年老枝生铁色，雪魄冰魂谁貌得。", 
            "三生石上见逋仙，独鹤归来楚云黑。", 
            "何郎垂老客扬州，花前劝酒仍风流。", 
            "江城吹笛月未落，梦回一夜生春愁。"
        ], 
        "title": "题墨梅卷子", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "白沙江头水杨树，正是秋风送君处。", 
            "海门日出潮欲平，把酒娱君君不住。", 
            "杨公庙前闻鼓声，多少行人此中去。", 
            "江子于今空复情，干戈满地兵纵横。", 
            "丹枫叶堕山鬼啸，黄竹丛薄饥鼯鸣。", 
            "湘中有家不得往，时对此图双眼明。"
        ], 
        "title": "题苏昌龄画秋江送别图赠湘中江可翁", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "遂乐之轩何所遂，我识轩中主人意。", 
            "十年江海早归来，愿受城南一廛地。", 
            "男婚女嫁及此时，婢织奴耕供卒岁。", 
            "闭门不出心自怡，阿孙撰杖行相随。", 
            "绿阴无尘白日静，饥饱扪腹看花娱。", 
            "游鱼在藻弄清泚，好鸟当户鸣高枝。", 
            "几人适意有如此，乐乎天命复奚疑。"
        ], 
        "title": "李长卿遂乐轩", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "故家独见宋先世，文采风流一儒素。", 
            "向来松雪写如心，题在南堂乐居处。", 
            "门前求药日纷纷，或有无钱亦持去。", 
            "子孙传之将百年，积券如山不知数。", 
            "君为郡马几叶孙，复戒诸郎祗存恕。", 
            "九街正尔黄尘深，杯酒对面干戈侵。", 
            "营营苟苟者谁子，一毫奚啻争千金。", 
            "傍人笑问尔何以，平生苦自如吾心。", 
            "还君此卷三叹息，坐隅自写为规箴。"
        ], 
        "title": "宋君瑞存恕堂", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "街头酒贵不可沽，渴吻甚欲吞江湖。", 
            "手持青钱宛若画，家僮走遍东西衢。", 
            "南桥沽来不满斗，就坊买得乌鸡雏。", 
            "烹鸡开酒忍独酌，可人好客难招呼。", 
            "今宵醉饱坐复醒，灯前不用儿孙扶。"
        ], 
        "title": "沽酒行", 
        "type": "古风", 
        "yun": "虞"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "宇宙有此云林山，三十六峰如髻鬟。", 
            "云林先生读书处，长松芝草非人间。", 
            "白云裁衣亦自足，青精制饭何曾悭。", 
            "朝光空濛起舒眺，人迹迥绝穷跻攀。", 
            "青天荡荡海月出，照见先生冰雪颜。", 
            "惟有方壶契幽眇，貌得彷佛来尘寰。", 
            "宫中圣人正问道，布衣召入蓬莱班。", 
            "玉堂给札纵挥洒，金匮启钥烦修删。", 
            "于今听履上霄汉，圣人未放先生还。", 
            "山中丧乱复何有，飞瀑落涧空潺湲。", 
            "青林鸟啼野花发，白昼虎啸松风閒。", 
            "朝廷宴坐见图画，亦应怀我双佩环。", 
            "方壶先生在何处，胡不同来玉京住。", 
            "鱼龙夜落河汉秋，却泛灵槎共归去。"
        ], 
        "title": "兵部危太朴郎中家于临川云林山上请方方壶作云林图太朴索诗赋此", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "玉堂官纸白于银，曾为山人写绿筠。", 
            "绝似潇湘烟雨外，万竿浓翠拂秋旻。"
        ], 
        "title": "赠刘生", 
        "type": "绝句", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "不见茅斋旧隐君，绕溪烟树暮纷纷。", 
            "断桥水满无人渡，谁向青山管白云。"
        ], 
        "title": "青山白云图", 
        "type": "绝句", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "东阁冲寒雪一枝，巡檐偏解索题诗。", 
            "何郎老去风情减，羞见疏花照鬓丝。"
        ], 
        "title": "墨梅", 
        "type": "绝句", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "门外青山翠作堆，好怀能为故人开。", 
            "浮杯不渡清淮水，却过西轩看竹来。"
        ], 
        "title": "送僧南归 其一", 
        "type": "绝句", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "芒履犹香楚地花，一瓶随处是生涯。", 
            "不须乞食游女去，舍利城多长者家。"
        ], 
        "title": "送僧南归 其二", 
        "type": "绝句", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "露气涓涓欲二更，小舟犹向月中行。", 
            "前村知有人家近，隔浦微闻犬吠声。"
        ], 
        "title": "夜宿野城", 
        "type": "绝句", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "问余何事日匆匆，把卷题诗转不工。", 
            "捡历又看正月过，一分春在酒杯中。"
        ], 
        "title": "正月晦日", 
        "type": "绝句", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "圉人争喜得骅骝，拨入天闲早见收。", 
            "今日有谁怜骏骨，西风沙苑蕨藜秋。"
        ], 
        "title": "画马", 
        "type": "绝句", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "蜗名蝶梦总成空，络纬徒知纺绩功。", 
            "何似螳螂化蝉去，最高枝上吸清风。"
        ], 
        "title": "草虫卷子 其一", 
        "type": "绝句", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "鸣蜩织女共惊秋，嗟尔微虫死即休。", 
            "瞋目斗蛙犹未已，请看粘壁缀蜗牛。"
        ], 
        "title": "草虫卷子 其二", 
        "type": "绝句", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "白鼻骄騧紫绮裘，涌金门外醉瀛洲。", 
            "君家若有平安字，寄在春风第几楼。"
        ], 
        "title": "送人之武林", 
        "type": "绝句", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "庄严七宝供西僧，甲第纷纷竞割烹。", 
            "独有四明贤太守，杏坛春酒宴诸生。"
        ], 
        "title": "题四明太守丁宴学官卷子", 
        "type": "绝句", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "窗外青山啼子规，吟魂正被酒禁持。", 
            "小楼一夜雨声恶，落尽碧桃人未知。"
        ], 
        "title": "武林客舍", 
        "type": "绝句", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "长溪春涨碧溶溶，烟雨空濛湿采虹。", 
            "何事吹箫度清夜，断堤杨柳月明中。"
        ], 
        "title": "绿杨桥", 
        "type": "绝句", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "何人泉上记清游，茶具横陈晚未收。", 
            "木叶尽随风扫去，万山清立寺门秋。"
        ], 
        "title": "清泉寺", 
        "type": "绝句", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "黄花山主澹游翁，写竹依稀篆籀工。", 
            "独有高侯知此趣，一枝含碧动秋风。"
        ], 
        "title": "题高房山墨竹", 
        "type": "绝句", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "旧隐荆溪第几村，手栽松桧至今存。", 
            "大茅峰下千年鹤，迟汝重来问子孙。"
        ], 
        "title": "题张天民移居图", 
        "type": "绝句", 
        "yun": "元"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "山后山前暝不分，草堂无径觅徵君。", 
            "惟馀玉气无藏处，散入空青作白云。"
        ], 
        "title": "题邓毅夫所藏青山白云图", 
        "type": "绝句", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "玉关西去火州城，五月蒲萄无数生。", 
            "今日江南池馆里，万株联络水晶棚。"
        ], 
        "title": "高昌王所画蒲萄熊九皋藏", 
        "type": "绝句", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "白云林下诵经寮，隔岸香风远更飘。", 
            "欲就禅床吃茶处，倩人扶过木长桥。"
        ], 
        "title": "同郑德明访宝昙上人不遇赋此二绝 其一", 
        "type": "绝句", 
        "yun": "萧"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "打门来访宝昙僧，松下云深唤未应。", 
            "谁识三生旧行路，断崖苍藓络枯藤。"
        ], 
        "title": "同郑德明访宝昙上人不遇赋此二绝 其二", 
        "type": "绝句", 
        "yun": "蒸"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "我家草堂南涧滨，门前不识车马尘。", 
            "白云相随过山去，天地别有人间春。"
        ], 
        "title": "云山小景", 
        "type": "绝句", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "溪上长松已合围，草堂无事客来稀。", 
            "湿云生满东山路，日暮野樵何处归。"
        ], 
        "title": "青山白云图", 
        "type": "绝句", 
        "yun": "微"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "黄叶树层层，兹游记昔曾。", 
            "到山疑是梦，出寺忽逢僧。", 
            "短簿荒祠酒，生公旧塔灯。", 
            "留诗骇浮俗，山鬼也多能。"
        ], 
        "title": "秋日游虎邱逢径山元上人", 
        "type": "律诗", 
        "yun": "蒸"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "慈公卓锡处，台殿旧经行。", 
            "恶竹何多俗，孤松只自清。", 
            "步回春雨作，定起夜潮生。", 
            "我亦逃禅者，山林老弟兄。"
        ], 
        "title": "寄安国长老慈云谷", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "南国风尘满，西江道路难。", 
            "乡人问家信，津吏识儒冠。", 
            "短发何由黑，孤心只自丹。", 
            "放歌聊纵酒，努力且加餐。"
        ], 
        "title": "送李斯立", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "闭门三日雪，竹外转萧然。", 
            "夜色侵书幌，春寒压篆烟。", 
            "诗题名彦后，酒让老夫先。", 
            "一个袁高士，风流五百年。"
        ], 
        "title": "次韵雪诗", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "被旨辞京阙，还家复远途。", 
            "行吟头戴笠，趺坐膝穿芦。", 
            "佛国传宗镜，王门得衬珠。", 
            "西来祖师意，先尔设伊蒲。"
        ], 
        "title": "以张仲举韵送毅景中任长芦寺二载诗就答仲举 其一", 
        "type": "律诗", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "吾亦怜吾竹，萧然只数竿。", 
            "多生遗病俗，独汝觉心安。", 
            "五月秋声早，千山雨气寒。", 
            "裁诗谢张祜，岁晚好相看。"
        ], 
        "title": "以张仲举韵送毅景中任长芦寺二载诗就答仲举 其二", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "深夜扣禅扃，天寒月在庭。", 
            "鸟惊栖后树，僧掩读残经。", 
            "蔓草风吹白，枇杷雪洗青。", 
            "对床听法语，心孔愈惺惺。"
        ], 
        "title": "夜过吴江宿于圣寿中复中行方丈", 
        "type": "律诗", 
        "yun": "青"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "木杪见浮图，盘盘一径迂。", 
            "倚岩留客坐，过岭倩人扶。", 
            "野色平如削，湖光澹欲无。", 
            "残碑不可读，春草没双趺。"
        ], 
        "title": "登灵岩山", 
        "type": "律诗", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "二老题诗处，风流不再逢。", 
            "客归黄叶雨，僧住白莲峰。", 
            "谁谓山无凤，人传井有龙。", 
            "白头江海上，今夕寄行踪。"
        ], 
        "title": "向游武林之龙井过南天竺登二老亭曾赋二诗", 
        "type": "律诗", 
        "yun": "冬"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "垂老重来此，临分即惘然。", 
            "云吞隔浦树，潮打送风船。", 
            "卜筑虚求地，行藏欲问天。", 
            "淮南兵革后，荒却种瓜田。"
        ], 
        "title": "四月十三离上洋回华亭", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "浙水东边寺，禅房处处佳。", 
            "千崖无虎豹，二月已莺花。", 
            "晓饭天童笋，春泉雪窦茶。", 
            "烦询梦堂叟，面壁几年华。"
        ], 
        "title": "送澄上人游浙东 其一", 
        "type": "律诗", 
        "yun": null
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "浙水西边寺，天寒子独经。", 
            "雪山当户白，云树入湖青。", 
            "虎迹泉头见，猿声石上听。", 
            "俊公中立坐，烦尔候禅扃。"
        ], 
        "title": "送澄上人游浙东 其二", 
        "type": "律诗", 
        "yun": "青"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "野水明春色，晴沙带汐痕。", 
            "朱楼黄鸟日，青草白鹅村。", 
            "野老能分席，官军不到门。", 
            "毋烦问渔艇，即此是桃源。"
        ], 
        "title": "三月二十五日过上洋十六保徐居士柯庄二首 其一", 
        "type": "律诗", 
        "yun": "元"
    }, 
    {
        "author": "成廷圭", 
        "era": "元", 
        "subtype": "五言律诗", 
        "text": [
            "趁潮深入港，风急水西流。", 
            "沙润轻沾屐，桥低欲碍舟。", 
            "孤花馀晚艳，芳草乱春愁。", 
            "沙鸟应相笑，衰年尚远游。"
        ], 
        "title": "三月二十五日过上洋十六保徐居士柯庄二首 其二", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "广陵城下送轺车，贱子无由奉尺书。", 
            "南峤几年仍盗贼，中原千里半邱墟。", 
            "天闲岂少追风骑，人海犹多漏网鱼。", 
            "素有澄清天下计，更须抗疏动乘舆。"
        ], 
        "title": "送王君宝佥宪调河南道", 
        "type": "律诗", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "白发镜中添几茎，江空岁晚可怜生。", 
            "千金有人市马骨，一饭何处无鱼羹。", 
            "东家娶妇夜宴客，北里送子春朝京。", 
            "年当五十不得意，目送飞鸿生远情。"
        ], 
        "title": "寄芊希曾", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "一住行窝几百年，蓬头长日走如颠。", 
            "海棠亭下重阳子，莲叶舟中太乙仙。", 
            "无物可离虚壳外，有人能悟未生前。", 
            "出门一笑无拘碍，云在东湖月在天。"
        ], 
        "title": "道士胡道元常以一舟往来洪之东湖其自扁有曰活死人窝为赋此", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "青囊曾阅五行书，客亦还知此理无。", 
            "太古以前无甲子，先天之后有尧夫。", 
            "鸟官当日才司历，龙马于今又出图。", 
            "馀子未能通许事，黄金只可说荣枯。"
        ], 
        "title": "赠数学王隐居", 
        "type": "律诗", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "赤壁矶头秃鬓翁，兴来携酒泛秋风。", 
            "偶论水月盈虚际，并入江山感慨中。", 
            "华发多情伤老大，皇天无地着英雄。", 
            "神游八极知何许，良夜应骑一鹤东。"
        ], 
        "title": "题赤壁图", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "梦绕南冈北岭云，一杯无计洒松筠。", 
            "世间我岂长贫者，地下君为不死人。", 
            "夜雨自荒张祜宅，秋风谁障庾公尘。", 
            "于今友道俱凋丧，落日江湖泪满巾。"
        ], 
        "title": "吴中五日追念故友李时中李钦嗣有感而作为时中生忌", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "范时港头生事微，三月海上行人稀。", 
            "东沙西沙海不熟，大信小信舟当归。", 
            "护巢野鹊并枝立，得食水禽何处飞。", 
            "无鱼换酒亦谩尔，只恐丁男荒钓矶。"
        ], 
        "title": "海上即事", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "海岳澄清又百年，前朝陈迹散云烟。", 
            "恭闻天上修三史，连向淮南起二贤。", 
            "青简旁搜成大典，黄华迭出购遗编。", 
            "先生善用春秋法，岂下当时太史迁。"
        ], 
        "title": "送解伯中赴史馆召至正癸未朝廷以史事遣使起河东张先生于广陵明年史局开又于广陵徵解先生广陵连有二盛事睹兹荣美赋诗为别", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "水驿官船晚未开，月明乘兴且归台。", 
            "扬州鹤怨山人去，甓社珠迎国士来。", 
            "千里何时重命驾，百年今夕此衔杯。", 
            "同君尽醉交游地，为问秦郎安在哉。"
        ], 
        "title": "八月十六日送张仲举至秦邮驿是夕邵文卿置酒云峰台望月二首 其一", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "云峰台上今宵月，奇绝平生此一行。", 
            "天水光摇秋万顷，星河凉转夜三更。", 
            "谪仙被酒骑鲸去，游女吹箫学凤鸣。", 
            "明发星槎上河汉，定传诗话到蓬瀛。"
        ], 
        "title": "八月十六日送张仲举至秦邮驿是夕邵文卿置酒云峰台望月二首 其二", 
        "type": "律诗", 
        "yun": "庚"
    }, 
    {
        "author": "危素", 
        "era": "元", 
        "subtype": null, 
        "text": [
            "提壶公，向何方，止公勿渡公欲行。", 
            "妇人之言公不信，蛟螭纵横河水黄。", 
            "从公死，入河水，千载同作河中鬼。"
        ], 
        "title": "公无渡河", 
        "type": "乐府曲辞", 
        "yun": null
    }, 
    {
        "author": "全晋", 
        "era": "元", 
        "subtype": "七言绝句", 
        "text": [
            "杨柳丝丝不系鞍，送君容易别君难。", 
            "遥知今夜相思处，人隔关山月正寒。"
        ], 
        "title": "赠月经历", 
        "type": "绝句", 
        "yun": "寒"
    }, 
    {
        "author": "任昱", 
        "era": "元", 
        "subtype": null, 
        "text": [
            "暗朱箔雨寒风峭，试罗衣玉减香销。", 
            "落花时节怨良宵。", 
            "银台灯影淡，绣枕泪痕交。", 
            "团圆春梦少。"
        ], 
        "title": "红绣鞋", 
        "type": "曲", 
        "yun": null
    }, 
    {
        "author": "任士林", 
        "era": "元", 
        "subtype": null, 
        "text": [
            "客从昆崙来，遗我一寸胶。", 
            "投之东海中，浊浪生清涛。", 
            "世人饮泾水，沦浃如村醪。", 
            "醉久与俱化，复恶醒者劳。", 
            "客笑余亦休，泾水方滔滔。"
        ], 
        "title": "寄陈宣慰帖", 
        "type": "古风", 
        "yun": null
    }, 
    {
        "author": "任士林", 
        "era": "元", 
        "subtype": null, 
        "text": [
            "汉宫佳人班婕妤，香云一箧秋风初。", 
            "网虫苍苍恩自浅，犹抱明月冯夷居。", 
            "至今生怕秋风面，三月三日才一见。", 
            "对天摇动不如烹，肯入五云清暑殿。"
        ], 
        "title": "海扇", 
        "type": "古风", 
        "yun": null
    }, 
    {
        "author": "任士林", 
        "era": "元", 
        "subtype": null, 
        "text": [
            "明河在天不可舠，我欲汲之成酒醪。", 
            "维北有斗不可量，我欲把之为酒觞。", 
            "人生豪诞有如此，况有开筵柳公子。", 
            "公子平生白苧袍，酒酣起舞天为高。", 
            "大鹏长风九万里，老蛟鳞甲秋江水。", 
            "坐中忽唱河西曲，琵琶声高裂寒玉。", 
            "态浓海树出鹧鸪，意足霜枝下鹦鹆。", 
            "为君一洗儿女目，众宾自爱白宰酒，情欢不用夫起寿。", 
            "长空更唤明月来，人影檀栾风满袖。"
        ], 
        "title": "公子舞歌", 
        "type": "古风", 
        "yun": null
    }, 
    {
        "author": "任士林", 
        "era": "元", 
        "subtype": null, 
        "text": [
            "凤将将，求其凰。", 
            "凰既遂，辞母旁。", 
            "逐凰孔良，不与母同翔。", 
            "凤心长，海树凉。"
        ], 
        "title": "凤求凰", 
        "type": "古风", 
        "yun": "阳"
    }, 
    {
        "author": "任士林", 
        "era": "元", 
        "subtype": null, 
        "text": [
            "半湿新蹄山径晓，于菟夜渡海中岛。", 
            "百夫鼓噪屋瓦震，将军弯弓白日皎。", 
            "地形平露草不长，狂啸无风威欲倒。", 
            "玄翎一中洞心胸，坐据木床脱须爪。", 
            "胃中白骨谁家魂？红肉已供人醉饱。", 
            "人生意气不下堂，车铎当当冯妇老。"
        ], 
        "title": "刘将军射虎行", 
        "type": "古风", 
        "yun": null
    }, 
    {
        "author": "任士林", 
        "era": "元", 
        "subtype": null, 
        "text": [
            "山林真学士，天地一诗翁。", 
            "乘兴不可返，孤舟雪后风。", 
            "浩荡襟期别，艰难道术穷。", 
            "何当真卜宅，共老水精宫。"
        ], 
        "title": "晓发衡山访子昂学士", 
        "type": "古风", 
        "yun": "东"
    }, 
    {
        "author": "任士林", 
        "era": "元", 
        "subtype": null, 
        "text": [
            "春气熏人未耕作，江草青青牛齿白。", 
            "牛饥草细随意嚼，老翁曲膝睡亦著。", 
            "蓬头不记笠抛却，午树当风梦摇落。", 
            "梦里牛绳犹在握，昨夜囤头牛食薄。"
        ], 
        "title": "李唐春牧图", 
        "type": "古风", 
        "yun": null
    }, 
    {
        "author": "任士林", 
        "era": "元", 
        "subtype": null, 
        "text": [
            "我本厌尘市，志在栖幽清。", 
            "还听客城雨，深夜愁寒更。", 
            "山中两道士，孤铛煮雷鸣。", 
            "漱沐得清谣，久却世上名。", 
            "何用王子乔，相从学长生。"
        ], 
        "title": "用韵酬陈渭叟林伯清", 
        "type": "古风", 
        "yun": "庚"
    }, 
    {
        "author": "任士林", 
        "era": "元", 
        "subtype": null, 
        "text": [
            "一雁不渡海，衔芦列青天。", 
            "孤疏怯走壑，远赴百道泉。", 
            "结交贵日广，不广空壮年。", 
            "抟沙固易散，投漆固易坚。", 
            "所以日共饮，山花列秋筵。", 
            "道士黄石孙，亦解供酒钱。", 
            "初游濮阳家，再醉康乐前。", 
            "却看仙人棋，危石如平田。", 
            "山风子声寂，洞日瓢影悬。", 
            "归来忽自笑，我岂非谪仙。", 
            "更唤酒杯入，健倒东篱边。", 
            "摸索溪石白，莫嗔我欲眠。"
        ], 
        "title": "送石棋盘醉归分韵得边字", 
        "type": "古风", 
        "yun": "先"
    }, 
    {
        "author": "任士林", 
        "era": "元", 
        "subtype": null, 
        "text": [
            "昨日之酒月满楼，今日之酒月满舟。", 
            "三十度月月圆缺，期君看月丹山头。", 
            "君携月色钱唐去，我有浊酒谁为酬。", 
            "功名一纸政复尔，岁月两鬓归来休。", 
            "柳桥久负秋夜笛，花鬟老忆春风喉。", 
            "鹏云正高眼历历，鲲海未运天悠悠。", 
            "雄鸡一声骑当发，男儿顶上簪公侯。"
        ], 
        "title": "送徐春野", 
        "type": "古风", 
        "yun": "尤"
    }, 
    {
        "author": "任士林", 
        "era": "元", 
        "subtype": null, 
        "text": [
            "公子装车从楚国，十九人行一不足。", 
            "上阶卒赖毛先生，招手相呼公录录。", 
            "迩来翰墨十八人，一日受封列华物。", 
            "世上空成孺子名，论功却笑中书秃。", 
            "人生慎勿为事先，乞留足矣张良独。"
        ], 
        "title": "题翰墨十八辈封爵图", 
        "type": "古风", 
        "yun": null
    }, 
    {
        "author": "任士林", 
        "era": "元", 
        "subtype": null, 
        "text": [
            "月从东出西壁沈，曾照千古万古之人心。", 
            "人心只有月照破，达人当之成酒淫。", 
            "卿不闻李太白苏子瞻，把酒频问月，无月酒不斟。", 
            "月为抵愁之白玉，酒为买笑之黄金。", 
            "吾徒俯仰明月下，月亦傲兀窥人深。", 
            "径须椎罂倒瓮为月尽一醉，如何青天白眼放月还西岑。", 
            "狂歌他日作佳事，共道此乐今宵今。"
        ], 
        "title": "月下歌", 
        "type": "古风", 
        "yun": "侵"
    }, 
    {
        "author": "任士林", 
        "era": "元", 
        "subtype": null, 
        "text": [
            "行不得哥哥，未曙登程日已蹉。", 
            "腹饥足趼可奈何，前山雨暗豺虎多。"
        ], 
        "title": "四禽言（录二） 其一", 
        "type": "古风", 
        "yun": "歌"
    }, 
    {
        "author": "任士林", 
        "era": "元", 
        "subtype": null, 
        "text": [
            "脱裤脱裤，破碎一针无补处。", 
            "谁持箧中新，换我身上故。", 
            "但得深闺有孟光，年年裤破亦不恶。"
        ], 
        "title": "四禽言（录二） 其二", 
        "type": "古风", 
        "yun": null
    }, 
    {
        "author": "仲璋", 
        "era": "元", 
        "subtype": null, 
        "text": [
            "消磨九日，算年年、惟有黄花白酒。", 
            "把酒簪花能有几，七十光阴回首。", 
            "人寿难期，酒杯有限，花色应如旧。", 
            "花秾酒酽，问君著甚消受。", 
            "彭泽千古英魂，有花能折，有酒能倾否。", 
            "万事悠悠输一醉，花酒休教离手。", 
            "明日西风，阑珊酒尽，憔悴花枝瘦。", 
            "酒肠花眼，正宜年少时候。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "艾性夫", 
        "era": "元", 
        "subtype": null, 
        "text": [
            "安得天上蓬莱宫，却住人间马嵬鬼。"
        ], 
        "title": "句", 
        "type": "句", 
        "yun": null
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "今古浮荣不足论，一生旅寓任乾坤。", 
            "轮囷谩长千年木，濩落还成五石樽。", 
            "谁复挂冠辞汉阙，客多鼓瑟向齐门。", 
            "野人自信无机事，年老何妨且灌园。"
        ], 
        "title": "书怀呈同志", 
        "type": "律诗", 
        "yun": "元"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "门前车马纷如蚁，草径幽深肯暂过。", 
            "老去冯唐饶发白，归来季子得金多。", 
            "春江水阔鱼初上，晓树烟开鸟欲歌。", 
            "赖有故人相慰籍，杖藜数数到岩阿。"
        ], 
        "title": "用韵简叔向陈先生", 
        "type": "律诗", 
        "yun": "歌"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "中年作恶不胜情，无复芳尊酒共倾。", 
            "老我韶华如逝水，多君诗律似长城。", 
            "江东千里暮云合，池上几回春草生。", 
            "想见凭阑亦清绝，阴阴绿树有啼莺。"
        ], 
        "title": "寄李适庵陈叔向二先生", 
        "type": "律诗", 
        "yun": "庚"
    }, 
    {
        "author": "朱希晦", 
        "era": "元", 
        "subtype": "七言律诗", 
        "text": [
            "地绝尘喧境自宽，溪南山色坐中看。", 
            "竹吹绿雾沾书帙，花发红云映药栏。", 
            "常养泰和知气壮，不求徵禄得心安。", 
            "自从一笑忘鱼后，年老何曾把钓竿。"
        ], 
        "title": "幽居漫兴", 
        "type": "律诗", 
        "yun": "寒"
    }, 
    {
        "author": "石姥寄客", 
        "era": "元", 
        "subtype": null, 
        "text": [
            "水暖眠秧珥，风香竖茗旗。"
        ], 
        "title": "春日田园杂兴", 
        "type": "句", 
        "yun": "支"
    }, 
    {
        "author": "石抹宜孙", 
        "era": "元", 
        "subtype": "七言律诗", 
        "text": [
            "结搆新亭似胜前，登临历历瞰晴川。", 
            "放怀喜解防秋戍，乘兴还操下濑船。", 
            "从此入林堪避地，何妨坐井亦观天。", 
            "东风回首春城暮，桃李依然种日边。"
        ], 
        "title": "妙成观掀篷和何宗姚韵", 
        "type": "律诗", 
        "yun": "先"
    }, 
    {
        "author": "石岩", 
        "era": "元", 
        "subtype": null, 
        "text": [
            "吴郎丰度。", 
            "邂逅春城暮。", 
            "暖日晴云花满树。", 
            "恰似故人诗句。", 
            "坐中翔凤飞霞。", 
            "来寻弄玉仙家。", 
            "说与江州司马，泪痕只为琵琶。"
        ], 
        "title": "清平乐 题桐花道人吴国良卷", 
        "type": "词", 
        "yun": null
    }, 
    {
        "author": "石国英", 
        "era": "元", 
        "subtype": null, 
        "text": [
            "我行天下山水半，侧身西望长嗟叹。", 
            "山到蜀川方绝奇，世殊久被微官绊。", 
            "万里提兵雁荡来，高牙一展岚雾开。", 
            "松风吹骑联镳入，高日下照翻经台。", 
            "老僧振锡去何所？香篝寂寂佛无语。", 
            "山鸣谷应应者谁？似有秦民宅幽阻。", 
            "姑休尔旅枕尔鋋，云深不得惊龙眠。", 
            "水晶一派泻琤玉，岁与清气中洄沿。", 
            "二三溪碓长林下，人力罢舂天所借。", 
            "草香花净太古春，虎啸猿吟明月夜。", 
            "幽寻静胜登嵯峨，鸾旗柱笔光影摩。", 
            "诗成写破峭壁翠，稽首岩前诺巨那。"
        ], 
        "title": "雁荡能仁寺遗诗", 
        "type": "古风", 
        "yun": null
    }, 
    {
        "author": "石宇", 
        "era": "元", 
        "subtype": null, 
        "text": [
            "高风远市门，植竹千筼筜。", 
            "苍雪下庭砌，玄阴翳齐房。", 
            "晴旭仙聚岛，鲜飙凤鸣阳。", 
            "碧滋润简编，翠浥浮冠裳。", 
            "披图有真趣，夙抱非羁寓。", 
            "游踪自南北，梦寐还相遇。", 
            "朝哦栖遁词，暮诵琳琅句。", 
            "恍即故园居，森森竹深处。"
        ], 
        "title": "题刘孟功竹深处", 
        "type": "古风", 
        "yun": null
    }, 
    {
        "author": "白贲", 
        "era": "元", 
        "subtype": null, 
        "text": [
            "敝裘尘土压征鞍，鞭丝倦袅芦花。", 
            "弓剑萧萧，一径入烟霞。", 
            "动羁怀、西风木叶，秋水蒹葭。", 
            "千点万点，老树昏鸦。", 
            "三行两行，写长空哑哑，雁落平沙。", 
            "曲岸西边，近水湾、渔网纶竿钓槎。", 
            "断桥东壁，傍溪山、竹篱茅舍人家。", 
            "满山满谷，红叶黄花。", 
            "正是凄凉时候，离人又在天涯。"
        ], 
        "title": "【双调】百字折桂令", 
        "type": "曲", 
        "yun": "麻"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "阖闾城外草芊芊，桃花杏花红烂然。", 
            "物华两岸眼零乱，画船春水如登天。", 
            "棹歌却转横塘去，山寺钟声日将暮。", 
            "长松夹径风泠泠，曾是先贤旧行路。", 
            "老禅蔬食作清供，留宿白云最深处。", 
            "瓣香复拜忠烈祠，卮酒谁浇洛阳墓。", 
            "清谈朝士亦东来，白发野翁犹北至。", 
            "晓乘竹轿度羊肠，地豁川平还散步。", 
            "蕲王坟上无纸钱，却读残碑不成句。", 
            "一群山鸟自惊飞，无数野花空媚妩。", 
            "此中俯仰二十年，一废一兴皆可举。", 
            "濡毫拂石重题名，搔首临风谩怀古。", 
            "人生身后可奈何，欲乞南峰一抔土。", 
            "山灵有意肯相容，书券便当酬地主。"
        ], 
        "title": "二月二十日同李希颜游范文正公义庄登天平灵岩两山希颜有诗因次其韵", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "葑门晓发吴淞船，手把传符津吏前。", 
            "五年别家走未已，素发萧萧垂两肩。", 
            "小龙江头旧游处，东家西家争招延。", 
            "匆匆会散等过鸟，风吹湖水春无边。", 
            "云林高士独不见，倚篷四望心茫然。", 
            "惊湍叠浪岂作恶，渚花江草仍争妍。", 
            "夕阳收港泊陈店，入市买鱼烧荻鞭。", 
            "蓉城公子今最贤，赋诗行酒能周旋。", 
            "一谈一笑烛欲尽，野戍不闻钟鼓传。", 
            "却忆山中小儿女，如此明月应未眠。"
        ], 
        "title": "夜泊陈店舟中写怀兼柬云林高士时张孟肤同舟", 
        "type": "古风", 
        "yun": "先"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "朝亦不采薪，暮亦不采薪。", 
            "莲泾赊得沽酒家，入口滑辣香且醇。", 
            "一饮三百钱，再饮五十文。", 
            "兴来连欲醉不得，一醉已判三千春。", 
            "狂歌还容木客和，大叫岂怕邻翁嗔。", 
            "生来无田种秫米，乱后有地披荆榛。", 
            "山花野草插满笠，儿曹错□刍荛民。", 
            "王质不饮酒，也是痴仙人。", 
            "烂柯山，在何许，一局残棋自今古。", 
            "当垆主人休索钱，酒债寻常何足数。", 
            "醒来随处束薪归，却卖青钱送还汝。"
        ], 
        "title": "醉樵歌", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "小窗病酒厌厌卧，春色三分二分过。", 
            "仙人谩织藕丝长，金铜难补菱花破。", 
            "花间蛱蝶已双飞，叶底青梅才一个。", 
            "綵笔题诗人未归，愁肠一似车轮大。"
        ], 
        "title": "和杨孟载春愁诗原韵录寄杨铁崖", 
        "type": "古风", 
        "yun": "个"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "福山苍苍倚天碧，狼山巉巉生铁色。", 
            "两山当江作海门，力尽神鞭驱不得。", 
            "沧波万里从西来，楚尾吴头天一壁。", 
            "阴风转地鲸怒翻，黑雾连空龙起立。", 
            "来舟去楫不敢动，袖手傍观唯叹息。", 
            "扶桑浴日飞上天，百怪潜消杳无迹。", 
            "水光镜净山亦佳，目送云帆高百尺。", 
            "青霄要路君既官，白首穷途我犹客。", 
            "烟中隐隐见孤城，令我思乡心转剧。", 
            "《骊驹》歌罢将奈何，倚杖江南望江北。"
        ], 
        "title": "长江送别图题送周平叔之通州丞", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "淮南丛桂天下无，张侯堂前生两株。", 
            "清阴尝栖白顾兔，樛枝并立青珊瑚。", 
            "侯也生儿有如此，丹凤之雏骥之子。", 
            "素衣老仙天上来，捣熟玄霜先赠尔。"
        ], 
        "title": "张士先双桂堂", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "陶翁本爱菊，屈子亦餐英。", 
            "两贤天壤间，千古清风清。", 
            "翁乎饮辄醉，子也空独醒。", 
            "何如贺狂客，不羡身后名。", 
            "中州有沃壤，丧乱不得耕。", 
            "种菊数十本，得酒还自倾。", 
            "自歌仍自和，乌乌作商声。", 
            "陶然有馀乐，聊复全此生。"
        ], 
        "title": "题贺耕叟晚香亭", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "来龙起西北，万古壮此门。", 
            "日月互开阖，风云恒吐吞。", 
            "龙来海欲立，龙去天为昏。", 
            "至今两绝壁，上有波涛痕。", 
            "张公东海客，邀我坐石根。", 
            "仰瞻泰宇净，俯瞰灵湫浑。", 
            "神物固莫测，目击道乃存。", 
            "岁旱当用汝，霖雨清乾坤。"
        ], 
        "title": "赋得龙门恭送张德常同知之嘉定任", 
        "type": "古风", 
        "yun": "元"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "昔游銮江城，曾过銮江驿。", 
            "庭庑阒无人，萧然草盈尺。", 
            "饥鸟噪前楹，羸马卧空枥。", 
            "乃知江南民，于焉久当役。", 
            "传吏苦诛求，日夜星火急。", 
            "使者既旁午，箠楚复交集。", 
            "省城若有忧，选官为苏息。", 
            "梁君英妙年，力可事繁剧。", 
            "朝迎南台官，暮送北省客。", 
            "高马驰若星，大舸密如织。", 
            "宿弊一洗清，长才世难得。", 
            "和气回闾阎，光华照原隰。", 
            "老夫作此歌，奚足颂其德。", 
            "岂无观风者，传之上京国。", 
            "驾言当趋装，秋霄起云翮。"
        ], 
        "title": "仪真向有馆驿久废船马俱无使客不便省委宣使梁克诚振治一新粲然可观诸公有诗题赠因题卷后", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "东海有樗木，托根扶桑边。", 
            "扶桑不汝弃，屈曲枝相连。", 
            "上拂火龙驭，下阴神鳌渊。", 
            "念彼拥肿物，岂无人所怜。", 
            "岁公见之喜，日夕相周旋。", 
            "手执天地炉，巢居在其颠。", 
            "朝持秘密咒，夜坐清净禅。", 
            "我欲从子去，一笑三千年。"
        ], 
        "title": "赋樗杜之诗一首送大岁大彻二位上人归日本国樗杜之上人自号也", 
        "type": "古风", 
        "yun": "先"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "野蔓被长坂，秋花翳前林。", 
            "登高望孤冢，凉露忽已深。", 
            "团团日东出，瞬息还西沈。", 
            "吾亲不可见，哀涕沾衣襟。", 
            "徘徊未忍去，玄云生夕阴。"
        ], 
        "title": "杂兴三首 其一", 
        "type": "古风", 
        "yun": "侵"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "遥遥烟中城，旗帜互明灭。", 
            "大风扬飞云，悲笳隐空堞。", 
            "独行临大河，足力稍衰歇。", 
            "褰衣欲涉之，水深不可涉。", 
            "吾生将焉归，谁与作舟楫。"
        ], 
        "title": "杂兴三首 其二", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "夜坐竹林下，仰视天茫茫。", 
            "浮云起西北，众星黯无光。", 
            "群鸟昧灵性，胡为思南翔。", 
            "良辰忽变易，志士徒悲伤。", 
            "愿尔保素节，何劳怨清商。"
        ], 
        "title": "杂兴三首 其三", 
        "type": "古风", 
        "yun": "阳"
    }, 
    {
        "author": "成廷圭", 
        "era": "元", 
        "subtype": null, 
        "text": [
            "东遐寺东遐只在，海门东二月西桥。", 
            "送远公明月不来，过竹下白云相引。", 
            "到山中早时彷佛，三生会何日风流。", 
            "一笑同少待春晖，野花发新诗还肯。"
        ], 
        "title": "送诗僧立平山住图山", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "娉婷二八女，绝色妙难画。", 
            "新妆薄铅华，照影修竹下。", 
            "盛年事夫婿，锦玉耀精舍。", 
            "虽非伯鸾妻，惓惓惜春夜。", 
            "琴馀月当轩，默默倚风榭。", 
            "寄语东家儿，红颜莫轻嫁。"
        ], 
        "title": "燕中怀古章贡侍御", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": null, 
        "text": [
            "群生望甘泽，五岳云气通。", 
            "天香落岩谷，瑞霭春冥濛。", 
            "海潮天际来，金碧森万峰。", 
            "划落紫翠堆，亭亭玉芙蓉。", 
            "古庙丝竹存，迎神奏黄钟。", 
            "空山递馀响，落花舞青童。"
        ], 
        "title": "送李子威代祀嵩衡淮海", 
        "type": "古风", 
        "yun": null
    }, 
    {
        "author": "白君举", 
        "era": "元", 
        "subtype": null, 
        "text": [
            "欲搜春草池塘句，药裹关心梦不成。"
        ], 
        "title": "句", 
        "type": "句", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "昭阳池馆晚风微，花落巢空去未归。", 
            "却是蒲塘春水阔，年年还傍小斋飞。"
        ], 
        "title": "题蒲塘双燕图为刘小斋作", 
        "type": "绝句", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "官河两岸土城低，旗帜青红望欲迷。", 
            "万木千林谁伐尽，数家茅屋野乌啼。"
        ], 
        "title": "九月十二日出北郊", 
        "type": "绝句", 
        "yun": "齐"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "寝殿春深昼漏迟，榻前侍女立多时。", 
            "玉箫自按霓裳曲，赐与梨园子弟吹。"
        ], 
        "title": "唐明皇吹箫图二首 其一", 
        "type": "绝句", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "花萼楼前柳色新，东风吹散马嵬尘。", 
            "锦囊玉管俱零落，谁是终南梦里人。"
        ], 
        "title": "唐明皇吹箫图二首 其二", 
        "type": "绝句", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "树上孤猿树下獐，山林物性各相忘。", 
            "不知万里中原阔，鹰犬交驰苜蓿场。"
        ], 
        "title": "题獐猿便面", 
        "type": "绝句", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "长洲苑内旧池台，白发山人恰再来。", 
            "无限客愁浑忘却，小楼听雨杏花开。"
        ], 
        "title": "访王伯纯晚归", 
        "type": "绝句", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "洞庭南去竹如云，老叶新梢乱不分。", 
            "帝子不归风雨恶，深林何处觅湘君。"
        ], 
        "title": "题南（一作雨）竹", 
        "type": "绝句", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "邻瓮新篘曲米香，梦魂夜夜绕槽床。", 
            "故人不饮今何在，秋尽空山苜蓿长。"
        ], 
        "title": "和饶介之秋怀诗韵 其一", 
        "type": "绝句", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "江风吹尽暮天霞，我本淮人来寄家。", 
            "吴门留滞不归去，开尽西轩白鹤花。"
        ], 
        "title": "和饶介之秋怀诗韵 其二", 
        "type": "绝句", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "夜半金乌海上翔，行来夹日酷于霜。", 
            "庭前几个芭蕉叶，未到秋分一半黄。"
        ], 
        "title": "和饶介之秋怀诗韵 其三", 
        "type": "绝句", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "铁锁沧江第几关，扬州花竹梦中看。", 
            "也知无赖三分月，照见沙场白骨寒。"
        ], 
        "title": "和饶介之秋怀诗韵 其四", 
        "type": "绝句", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "月落未落明星高，宿云卷尽无秋毫。", 
            "中庭隐几复假寐，候虫四壁声劳劳。"
        ], 
        "title": "和饶介之秋怀诗韵 其五", 
        "type": "绝句", 
        "yun": "豪"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "湖面茨莼叶半舒，湖中新出四腮鱼。", 
            "黄金换酒须当醉，莫信黄金可贮储。"
        ], 
        "title": "和饶介之秋怀诗韵 其六", 
        "type": "绝句", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "凤凰桥西淮子河，年年租吏夜催科。", 
            "秪今田父无消息，豹虎满天将奈何。"
        ], 
        "title": "和饶介之秋怀诗韵 其七", 
        "type": "绝句", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "氛祲冥冥晚未消，浙江三日不通潮。", 
            "令人却忆冯公子，知在西湖第几桥。"
        ], 
        "title": "和饶介之秋怀诗韵 其八", 
        "type": "绝句", 
        "yun": "萧"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "彭泽归来落落然，风流不写义熙年。", 
            "东篱菊种无寻处，老树荒台锁暮烟。"
        ], 
        "title": "和饶介之秋怀诗韵 其九", 
        "type": "绝句", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "横江孤鹤翅如轮，一别山林五百春。", 
            "肯借老夫骑过海，方壶圆峤少风尘。"
        ], 
        "title": "和饶介之秋怀诗韵 其十", 
        "type": "绝句", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "辘轳轻转汲清泠，玉碗盛来进内庭。", 
            "别院有人愁似海，眼花落井怨银瓶。"
        ], 
        "title": "题宫人汲井", 
        "type": "绝句", 
        "yun": "青"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "花烛银台沈水香，为郎先暖合欢床。", 
            "小姑纳聘山堂上，缠酒红绡十丈长。"
        ], 
        "title": "再次韵 其一", 
        "type": "绝句", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "横江江水荡晴霞，秋尽夫君不到家。", 
            "闺中小鬟也浪语，陌上听歌杨白花。"
        ], 
        "title": "再次韵 其二", 
        "type": "绝句", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "写就安书无便翔，寒衣著破过三霜。", 
            "但记送郎初上马，窄袖短衫穿柳黄。"
        ], 
        "title": "再次韵 其三", 
        "type": "绝句", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "西到长干过几关，附得书来侬自看。", 
            "八疋四川十样锦，裁作郎衣遮早寒。"
        ], 
        "title": "再次韵 其四", 
        "type": "绝句", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "竹枝歌比柳枝高，红纸乌丝紫兔毫。", 
            "夫婿从军不识字，殷勤写去也徒劳。"
        ], 
        "title": "再次韵 其五", 
        "type": "绝句", 
        "yun": "豪"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "阿翁生儿如阿舒，少年不殊同队鱼。", 
            "但见门前有人客，肯信箧中无积储。"
        ], 
        "title": "再次韵 其六", 
        "type": "绝句", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "老翁买舟西市河，去应不求闻达科。", 
            "阿婆牵衣翁且住，下第归来将奈何。"
        ], 
        "title": "再次韵 其七", 
        "type": "绝句", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "洞庭山岚犹未消，炮车云起怕风潮。", 
            "劝郎把舵莫放手，水恶须防第四桥。"
        ], 
        "title": "再次韵 其八", 
        "type": "绝句", 
        "yun": "萧"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "江头野花红欲然，春去秋来不记年。", 
            "寻得秦皇系缆石，青沙一色草如烟。"
        ], 
        "title": "再次韵 其九", 
        "type": "绝句", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "鸳鸯湖西湖水凉，踏藕采莲来觅郎。", 
            "郎意莫如菱刺短，妾情只似藕丝长。"
        ], 
        "title": "再次韵 其十", 
        "type": "绝句", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "江南秋熟转饥寒，头上犹簪列士冠。", 
            "鸡犬全家上天去，学仙悔不事刘安。"
        ], 
        "title": "再次韵 其十一", 
        "type": "绝句", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "罗浮仙子绛绡裳，也欲随时学艳妆。", 
            "今日北人浑见惯，杏花同色不同香。"
        ], 
        "title": "题徐仲原所藏王冕画红梅", 
        "type": "绝句", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "民间升斗籴仓陈，五十青钱一束薪。", 
            "黑潦满街风雨恶，日中犹有未炊人。"
        ], 
        "title": "杂赋五首 其一", 
        "type": "绝句", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "农父驱牛晓入城，可怜牛卖尽遭烹。", 
            "明年湖上休兵后，一寸荒田不得耕。"
        ], 
        "title": "杂赋五首 其二", 
        "type": "绝句", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "破钱羞涩客囊倾，菜把青青价稍平。", 
            "却喜来朝知肉味，敢云何处有鱼羹。"
        ], 
        "title": "杂赋五首 其三", 
        "type": "绝句", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "高阳社里醉复醒，于今老友俱凋零。", 
            "街头酒薄不堪饮，四百青钱沽一瓶。"
        ], 
        "title": "杂赋五首 其四", 
        "type": "绝句", 
        "yun": "青"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "十月一日河上行，军中少年知姓名。", 
            "谁家一儿驾艇子，肯载老夫同入城。"
        ], 
        "title": "杂赋五首 其五", 
        "type": "绝句", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "冥冥妖祲黑如云，湖上旌旗乱不分。", 
            "父子四人同战死，边庭谁说马将军。"
        ], 
        "title": "哭马士明都事 其一", 
        "type": "绝句", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "干戈未定失英雄，野寨无人战舰空。", 
            "三十六陂波浪恶，故人何处哭秋风。"
        ], 
        "title": "哭马士明都事 其二", 
        "type": "绝句", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言绝句", 
        "text": [
            "九峰只在泖云西，松下来寻隐者栖。", 
            "隐者不归空见画，满山风雨夜猿啼。"
        ], 
        "title": "题倪幻霞云松图", 
        "type": "绝句", 
        "yun": "齐"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "第一山中风物殊，我欲买田来卜居。", 
            "风林把酒听黄鸟，雪港挂罾分白鱼。", 
            "富贵不来吾老矣，渔樵有约子何如。", 
            "可能久作终焉计，北海方修荐鹗书。"
        ], 
        "title": "送陈景川归盱眙", 
        "type": "律诗", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "三老风流笑口开，山中猿鹤亦惊猜。", 
            "攒眉入社谩多事，送客过溪能几回。", 
            "僧影欲随秋水去，虎声偏傍石桥来。", 
            "东林绝响今千载，抚卷题诗愧乏才。"
        ], 
        "title": "虎溪三笑图", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "三寄新诗竹下来，多君高兴忆东淮。", 
            "尘埃没马昏归舍，风雨听鸡晓入斋。", 
            "此日阳城须谏议，当时方朔谩诙谐。", 
            "曼曼花底相思夜，酒满春城月满街。"
        ], 
        "title": "寄张仲举助教", 
        "type": "律诗", 
        "yun": "佳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "忆陪冠盖集通津，下士无由拜后尘。", 
            "曾和淮南招隐曲，得从天上谪仙人。", 
            "鹓鸾在列谁堪并，鸿鹄高飞不可驯。", 
            "遥想退朝香满袖，题诗还记竹轩春。"
        ], 
        "title": "寄拔实尚书", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "曾占龙头第一名，先生元是监诸生。", 
            "楼船近向淮南发，驿骑虚从颍上迎。", 
            "宣室几年无贾谊，谏垣今日有阳城。", 
            "同寅更得同年者，同振斯文答圣明。"
        ], 
        "title": "送李子威赴国子监时康鲁瞻亦除监司业", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "三岁女孙方学行，牵衣随母上新坟。", 
            "青春过眼少晴色，白发向人唯哭声。", 
            "醉里狂歌聊自适，梦中相见只如生。", 
            "他年何处藏吾骨，不尽人间父子情。"
        ], 
        "title": "二月十一日祭长男之墓", 
        "type": "律诗", 
        "yun": null
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "紫宸奏对出班行，画省论思昼漏长。", 
            "三月不知烧笋味，一春还忆煮茶香。", 
            "几人白发黄花酒，何处青山绿野堂。", 
            "扶植皇纲在今日，中原草木仰辉光。"
        ], 
        "title": "寄乌古孙干卿参议", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "仙潭烟雾晚冥冥，彷佛飞空剑气腥。", 
            "岩穴几年当蜕骨，画图今日露真形。", 
            "天瓢水浅阴犹伏，宝藏云深夜不扃。", 
            "好就卢敖听驱使，八方行雨鼓风霆。"
        ], 
        "title": "上清卢道士所藏双龙图", 
        "type": "律诗", 
        "yun": "青"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "斗帐方床一布衾，睡馀推枕复长吟。", 
            "青灯细雨三更梦，白首残编万古心。", 
            "天上不知何岁月，城中谁信有山林。", 
            "哀歌坐待东方白，短发刁骚不满簪。"
        ], 
        "title": "夜思", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "面面溪光护石苔，轩墀无复有尘埃。", 
            "月涵虚白浮秋去，水泛空青入座来。", 
            "渔钓儿孙多质朴，啸歌鸥鹭不惊猜。", 
            "我家亦住沧江曲，千个筼筜绕舍栽。"
        ], 
        "title": "环碧斋（一作李孝光诗）", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "肯著边尘浣缟衣，当时城郭是耶非。", 
            "自离碧海三山去，直过青城万里飞。", 
            "老去扬州空逸兴，何人沙苑脱危机。", 
            "丈夫功在麒麟阁，莫说仙家有令威。"
        ], 
        "title": "萧万户野鹤卷子", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "谢庭子弟多佳士，荆国山川总胜游。", 
            "万里捧书催入幕，一朝挝鼓发行舟。", 
            "玄猿啼处巴江夜，白雁来时楚甸秋。", 
            "襄汉风流千古意，为君长忆仲宣楼。"
        ], 
        "title": "送谢芝甫赴山南宪", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "十日空斋风雨阴，闭门唯计作诗淫。", 
            "屋茅新补一重厚，池水又添三尺深。", 
            "爨下家童耽熟睡，灯前山鬼听哀吟。", 
            "知君剪烛方酣饮，肯信幽人独苦心。"
        ], 
        "title": "和孟景章秋雨见寄", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "霞佩翩翩出洞天，当时彷佛见癯仙。", 
            "几年南国张公子，今日西湖葛稚川。", 
            "沧海尘飞丹已熟，玉堂人去榻空悬。", 
            "林间载酒来相觅，乞写仙经与世传。"
        ], 
        "title": "柬句曲外史张伯雨", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "绣斧煌煌拥使舠，才名奕奕在中朝。", 
            "甘泉词客河东赋，蓬岛仙人海上樵。", 
            "风振紫山迎驿骑，云开金斗见秋雕。", 
            "澄清事业须公等，桂树淮南未易招。"
        ], 
        "title": "送干克庄佥宪调淮西道", 
        "type": "律诗", 
        "yun": "萧"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "三月云间同上日，理官判府总英髦。", 
            "香风又动红莲幕，雨气微侵白苧袍。", 
            "刺史燕居邀论事，掾郎鹄立看挥毫。", 
            "衰翁亦是淮南客，拭目青霄望尔曹。"
        ], 
        "title": "赠松江知事唐景友三月二十八日同茅子刚府判郭宗唐推官同日上官", 
        "type": "律诗", 
        "yun": "豪"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "几年坐啸元戎幕，一日来簪御史冠。", 
            "已有声名惊海内，更须风采动朝端。", 
            "星明使节三台近，霜落江城六月寒。", 
            "应救倒悬如水火，东南民力正艰难。"
        ], 
        "title": "送谷君王都事赴南台御史", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "翛然无限沧浪意，况有幽亭近水安。", 
            "孺子有歌同鼓枻，故人无约共弹冠。", 
            "通宵云气侵衣润，六月波光入坐寒。", 
            "惭愧东华尘土客，知谁来此一凭栏。"
        ], 
        "title": "题王可道同知濯缨亭", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "三月西城风日好，短筇随意踏晴沙。", 
            "王孙不识蘼芜草，童子来寻枸杞芽。", 
            "白发有人中卯酒，清泉无火煮春茶。", 
            "山扉寂寂僧归晚，落尽辛夷一树花。"
        ], 
        "title": "同诸公游西城木兰院", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "天上词臣锦作裳，喜趋清庙奉蒸尝。", 
            "宝刀刻颂登彝鼎，金砚挥毫撰乐章。", 
            "太液秋风黄鹄下，斋房明月紫芝香。", 
            "礼成月荐应分胙，彩服承恩到北堂。"
        ], 
        "title": "送陈子山状元赴太庙署令", 
        "type": "律诗", 
        "yun": "阳"
    }, 
    {
        "author": "白君举", 
        "era": "元", 
        "subtype": "五言绝句", 
        "text": [
            "咄哉灵运辈，竟坐衣冠辱。", 
            "谁知五柳家，春雨东皋绿。"
        ], 
        "title": "题靖节图", 
        "type": "绝句", 
        "yun": "沃"
    }, 
    {
        "author": "白君举", 
        "era": "元", 
        "subtype": "七言律诗", 
        "text": [
            "梦里薰风湛露歌，花开汉苑旧经过。", 
            "拾遗老去青春暮，司马归来白发多。", 
            "横槊赋诗吾岂敢，短衣扣角夜如何。", 
            "相逢未尽相思话，草色连云水碧波。"
        ], 
        "title": "酬元遗山", 
        "type": "律诗", 
        "yun": "歌"
    }, 
    {
        "author": "白贲", 
        "era": "元", 
        "subtype": null, 
        "text": [
            "侬家鹦鹉洲边住。", 
            "是个不识字渔父。", 
            "浪花中一叶扁舟，睡煞江南烟雨。", 
            "觉来时满眼青山，抖擞绿蓑归去。", 
            "算从前错怨天公，甚也有安排我处。"
        ], 
        "title": "鹦鹉曲", 
        "type": "词", 
        "yun": null
    }, 
    {
        "author": "任士林", 
        "era": "元", 
        "subtype": "七言绝句", 
        "text": [
            "江北江南秋正骄，孤飞万里气方豪。", 
            "平生惯有冰霜翼，却笑东风燕雀高。"
        ], 
        "title": "四雁图 其一", 
        "type": "绝句", 
        "yun": "豪"
    }, 
    {
        "author": "任士林", 
        "era": "元", 
        "subtype": "七言绝句", 
        "text": [
            "满腹秋风郁未开，一声清唳九天回。", 
            "人间儿女有痴梦，明月楼头独往来。"
        ], 
        "title": "四雁图 其二", 
        "type": "绝句", 
        "yun": "灰"
    }, 
    {
        "author": "任士林", 
        "era": "元", 
        "subtype": "七言绝句", 
        "text": [
            "孤咮双翎睡古香，芦花水浅海云黄。", 
            "城头未落三更月，梦入青天万里长。"
        ], 
        "title": "四雁图 其三", 
        "type": "绝句", 
        "yun": "阳"
    }, 
    {
        "author": "任士林", 
        "era": "元", 
        "subtype": "七言绝句", 
        "text": [
            "两翼清秋倦未翔，北风喉咶水云乡。", 
            "菰蒲万顷食不尽，肯与群凫逐稻粱。"
        ], 
        "title": "四雁图 其四", 
        "type": "绝句", 
        "yun": "阳"
    }, 
    {
        "author": "任士林", 
        "era": "元", 
        "subtype": "七言绝句", 
        "text": [
            "布囊诗卷胜黄金，白纻乌纱碧眼深。", 
            "自是清时少遗逸，不须物色到山林。"
        ], 
        "title": "赠相者王月屋", 
        "type": "绝句", 
        "yun": "侵"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "自开黄叶径，城郭有山林。", 
            "老失相如璧，贫嗟靖节琴。", 
            "青天庭树在，白发镜尘深。", 
            "欲叩黄唐事，寥寥千载心。"
        ], 
        "title": "访牟大卿", 
        "type": "律诗", 
        "yun": "侵"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "有道贫方乐，无营坐亦深。", 
            "新诗知病后，老鬓觉年侵。", 
            "信有乾坤力，时劳江海心。", 
            "文园亦消渴，浑愧白头吟。"
        ], 
        "title": "次韵吾子行新年三首 其一", 
        "type": "律诗", 
        "yun": "侵"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "已分身将隐，还惊老易过。", 
            "时来慰岑寂，相与惜蹉跎。", 
            "白发短犹栉，青铜暗欲磨。", 
            "人生有如此，我醉子当歌。"
        ], 
        "title": "次韵吾子行新年三首 其二", 
        "type": "律诗", 
        "yun": "歌"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "雪后春风起，天空江水来。", 
            "新年浑作客，多病孰怜才。", 
            "有道身先老，无人首屡回。", 
            "承祯须不爽，闻已扫丹台。"
        ], 
        "title": "次韵吾子行新年三首 其三", 
        "type": "律诗", 
        "yun": "灰"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "供奉平生酒，中郎绝代书。", 
            "自便青琐直，未放碧山居。", 
            "辈行人谁在？行藏意自如。", 
            "丝纶须世掌，曾识典坟初。"
        ], 
        "title": "用子行韵简周景远应奉", 
        "type": "律诗", 
        "yun": "鱼"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "一出已十载，江流只目前。", 
            "家乡荒政日，客路独醒年。", 
            "南郡碑钱远，东山屐藓圆。", 
            "归心随使鹢，漠漠海云边。"
        ], 
        "title": "送许君实同知之任乡邦因简于有卿知州", 
        "type": "律诗", 
        "yun": "先"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "东浙青山少，西湖白发新。", 
            "渐多江海伴，更卜水云邻。", 
            "杨柳初笼雨，蒹葭欲剩春。", 
            "不愁成汗漫，天地有閒身。"
        ], 
        "title": "客游华亭访卫山斋", 
        "type": "律诗", 
        "yun": "真"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "独往有所适，重来兴未穷。", 
            "苍云山色外，晴日树声中。", 
            "世亦思遐举，吾方抱屡空。", 
            "平生司马约，回首起玄风。"
        ], 
        "title": "重游升元归寄陈道士", 
        "type": "律诗", 
        "yun": "东"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "对坐头俱白，愁来强欲歌。", 
            "出门知己少，遇事折肱多。", 
            "海气低青嶂，年光暗绿莎。", 
            "不堪妻子笑，舌在欲如何？"
        ], 
        "title": "喜陈茂阳客归", 
        "type": "律诗", 
        "yun": "歌"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "黄叶空阶晓，清斋白发人。", 
            "于于风力紧，滴滴雨声频。", 
            "妻子千山远，诗书一饭身。", 
            "人间有知己，重老未相亲。"
        ], 
        "title": "上虞客中", 
        "type": "律诗", 
        "yun": "真"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "出处何时定，归栖老尚迟。", 
            "江山无倦客，天地有真知。", 
            "竺岭呼猿日，华亭听鹤时。", 
            "平生爱杯酒，到处付襟期。"
        ], 
        "title": "过华亭留别吴山诸友", 
        "type": "律诗", 
        "yun": "支"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "客路惜年年，中秋月自圆。", 
            "正怜儿女侧，不共弟兄前。", 
            "老去一丘壑，人生二顷田。", 
            "兹游谅何事，清影未能眠。"
        ], 
        "title": "八月十五夜对月", 
        "type": "律诗", 
        "yun": "先"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "湖上新楼好，相过不厌君。", 
            "年光吴地老，客梦越江分。", 
            "聚散无虚迹，穷通有昔闻。", 
            "时遮西望眼，冉冉见浮云。"
        ], 
        "title": "和杜元用见过韵", 
        "type": "律诗", 
        "yun": "文"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "人世难为客，心空不待年。", 
            "坐深千衲在，道许一灯传。", 
            "白日论诗地，青山住世缘。", 
            "高歌望吾子，我亦买归船。"
        ], 
        "title": "送延庆济上人归西", 
        "type": "律诗", 
        "yun": "先"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "冬雾比春浓，舟行日未东。", 
            "可能辞物役，岂敢怨涂穷。", 
            "清兴乘江水，交情付晓风。", 
            "流年今白首，何日慰飘蓬。"
        ], 
        "title": "十二月初六日晓发松江", 
        "type": "律诗", 
        "yun": "东"
    }, 
    {
        "author": "任士林", 
        "era": "元", 
        "subtype": "五言律诗", 
        "text": [
            "我岂人间客，秋风托尔邻。", 
            "一声清唳晓，万里壮游身。", 
            "出处自有道，栖迟未厌贫。", 
            "黄花谩情思，清对未归人。"
        ], 
        "title": "九日诗寄明碧竹院", 
        "type": "律诗", 
        "yun": "真"
    }, 
    {
        "author": "任士林", 
        "era": "元", 
        "subtype": "七言律诗", 
        "text": [
            "壮志轮囷强未销，屏居万事饱尘劳。", 
            "贫知渭竹真堪传，老恨江梅不入骚。", 
            "山谷樵歌閒日月，江湖鱼计足风涛。", 
            "妻孥灯后应相笑，头上如今有二毛。"
        ], 
        "title": "屏居", 
        "type": "律诗", 
        "yun": "豪"
    }, 
    {
        "author": "任士林", 
        "era": "元", 
        "subtype": "七言律诗", 
        "text": [
            "我亦乾坤一腐儒，杖藜时访白云居。", 
            "故人不入江海梦，道士空惊世俗书。", 
            "箫史凤归云缥缈，刘郎桃在雨扶疏。", 
            "当年亲见东风事，杨柳丝丝二月馀。"
        ], 
        "title": "屡访开元陈高士不值", 
        "type": "律诗", 
        "yun": "鱼"
    }, 
    {
        "author": "任士林", 
        "era": "元", 
        "subtype": "七言律诗", 
        "text": [
            "独怜鬓雪上蓬婆，未得逢君镜水波。", 
            "世上冬青高谊少，山中日录好诗多。", 
            "白云明月怀安石，细雨斜风老志和。", 
            "人事参商那有此，时劳相望意如何。"
        ], 
        "title": "和唐玉潜用友人韵见寄", 
        "type": "律诗", 
        "yun": "歌"
    }, 
    {
        "author": "任士林", 
        "era": "元", 
        "subtype": "七言律诗", 
        "text": [
            "容易乡心秋自生，纡馀老态日纵横。", 
            "无官谩赋五升籴，有妇难呼一石酲。", 
            "露气满山高木落，秋声入屋短檠明。", 
            "薄田可买归无计，星汉年年浪影清。"
        ], 
        "title": "七夕客中", 
        "type": "律诗", 
        "yun": "庚"
    }, 
    {
        "author": "任士林", 
        "era": "元", 
        "subtype": "七言律诗", 
        "text": [
            "小桂堂前手自栽，未沉沙塌已生苔。", 
            "青山自笑不归去，白马相看时独来。", 
            "凉月清宵谁与共？好花晴日不须开。", 
            "明年应度卢沟水，早寄春风郭隗台。"
        ], 
        "title": "寄襄贵丁明府", 
        "type": "律诗", 
        "yun": "灰"
    }, 
    {
        "author": "危素", 
        "era": "元", 
        "subtype": null, 
        "text": [
            "朝牧于林，暮钓于溪，吾何忧而。"
        ], 
        "title": "山中歌", 
        "type": "四言诗", 
        "yun": "支"
    }, 
    {
        "author": "危素", 
        "era": "元", 
        "subtype": null, 
        "text": [
            "翼翼高堂，临水之阳。", 
            "谁其作之，其氏曰王。"
        ], 
        "title": "重庆堂诗（为王时中作） 其一", 
        "type": "四言诗", 
        "yun": "阳"
    }, 
    {
        "author": "危素", 
        "era": "元", 
        "subtype": null, 
        "text": [
            "高堂翼翼，既深且谧。", 
            "有直其楹，有虚其室。"
        ], 
        "title": "重庆堂诗（为王时中作） 其二", 
        "type": "四言诗", 
        "yun": "质"
    }, 
    {
        "author": "危素", 
        "era": "元", 
        "subtype": null, 
        "text": [
            "玄冠于于，厥子来趋。", 
            "父见其孙，亦克愉愉。"
        ], 
        "title": "重庆堂诗（为王时中作） 其三", 
        "type": "四言诗", 
        "yun": "虞"
    }, 
    {
        "author": "危素", 
        "era": "元", 
        "subtype": null, 
        "text": [
            "旨酒在匜，登豆有菹。", 
            "其肴孔多，抟兽网鱼。"
        ], 
        "title": "重庆堂诗（为王时中作） 其四", 
        "type": "四言诗", 
        "yun": "鱼"
    }, 
    {
        "author": "危素", 
        "era": "元", 
        "subtype": null, 
        "text": [
            "子于父母，亦既能孝。", 
            "父诏乃孙，繄父是效。"
        ], 
        "title": "重庆堂诗（为王时中作） 其五", 
        "type": "四言诗", 
        "yun": "效"
    }, 
    {
        "author": "危素", 
        "era": "元", 
        "subtype": null, 
        "text": [
            "其孝伊何，古有嘉则。", 
            "敬事皇天，以明尔德。"
        ], 
        "title": "重庆堂诗（为王时中作） 其六", 
        "type": "四言诗", 
        "yun": "职"
    }, 
    {
        "author": "危素", 
        "era": "元", 
        "subtype": null, 
        "text": [
            "弱冠好山水，朅来庐阜阳。", 
            "憩涧微雨至，入林春风香。", 
            "载经三峡桥，地籁闻铿锵。", 
            "解带缘石磴，爱此泉流长。", 
            "泄岩凝素乳，洒树见飞霜。", 
            "冷冷转空曲，湛湛涵清光。", 
            "五老九千仞，巉绝天中央。", 
            "紫烟射仙壑，白云冠僧坊。", 
            "幽思稍愉悦，良朋共翱翔。", 
            "访古慕宗向，悟玄愧裴杨。", 
            "超然色界游，圆灵大无方。", 
            "终当毕吾志，混迹麋鹿行。"
        ], 
        "title": "游庐山栖贤寺", 
        "type": "古风", 
        "yun": "阳"
    }, 
    {
        "author": "危素", 
        "era": "元", 
        "subtype": null, 
        "text": [
            "凰之飞兮，朝阳晖晖。", 
            "彼凤高翔兮，将雏何之。", 
            "畬田有禾饥不食兮，山有恶木夕不栖兮。", 
            "西逝白日兮，东流沧波。", 
            "嗟嗟安母兮，伤如之何。"
        ], 
        "title": "凰之飞", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "青青宜洋柳，牡马何彭彭。", 
            "玉辔锦障泥，儿侯向南征。", 
            "儿侯俊哲姿，粲粲东吴精。", 
            "壮志在勋业，将为先亲荣。", 
            "十岁学文章，十五富六经。", 
            "心涵宇宙表，思动江河倾。", 
            "三十辞社邑，万里游燕京。", 
            "微官坐毡冷，白发日以生。", 
            "沥血奏长策，青蝇乃营营。", 
            "踰轮受羁绁，驽骀尽骞腾。", 
            "得官漳州去，疾风扬旗旌。", 
            "漳州海之裔，经雪瘴疠清。", 
            "磨剑耀白日，抨弓杀长鲸。", 
            "素节凛冰霜，威棱走雷霆。", 
            "黎氓尽富庶，田里安芸耕。", 
            "蛮方服仁义，坐见治化成。", 
            "贱子托深眷，离别宁无情。", 
            "月色落江水，花气通津亭。", 
            "广筵集宾客，高楼吹玉笙。", 
            "天空北斗直，酒罢鸹鹖鸣。", 
            "王事有期程，行迈不遑宁。", 
            "闽山莽遥遥，楚云浩冥冥。", 
            "昔如骨肉亲，今则参辰星。", 
            "夙夜慎眠食，莫畏艰难婴。", 
            "丈夫誓许国，岂谓求斗升。", 
            "相期在千古，勉勉惟忠贞。"
        ], 
        "title": "赠儿大同甫之龙岩巡检任", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "季春天多阴，往拜慈母墓。", 
            "恸哭长松根，声彻泉下土。", 
            "母没儿尚髫，儿啼母仍苦。", 
            "儿长母不见，岁远益愁慕。", 
            "白日向西流，沧波自东注。", 
            "凄凄石上云，翳翳谷中树。", 
            "抚景抱长恨，苍天莽难愬。"
        ], 
        "title": "怀母", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "云林山中三日雨，楼上群峰翠如堵。", 
            "山人十载始归山，旋葺茅堂种松树。", 
            "踵门有客何逍遥，留之信宿去莫招。", 
            "囊衣橐粮具舟楫，千里一揽钱塘潮。", 
            "东方大海天下无，风雷震荡群龙趋。", 
            "蓬莱仙人袁大夫，因卿为问今何如。"
        ], 
        "title": "送张月梅游江浙拜袁伯长学士", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "结发好经籍，雅志颛山林。", 
            "静恬屏世虑，庶免外物侵。", 
            "舍东一亩宅，宴处神不淫。", 
            "沄沄碧涧流，翳翳春云阴。", 
            "双厓气崷崒，渴日县嵚崟。", 
            "天景落往沼，原泉到来深。", 
            "筠桧净茸茸，藤萝郁沉沉。", 
            "颇谐旷荡意，济世宁无心。", 
            "羲农安在哉，周孔不可寻。", 
            "唯将一斛酒，坐对南山斟。", 
            "慷慨紫芝田，惨淡梁父唫。", 
            "朋知日疏远，何以相规箴。"
        ], 
        "title": "山堂一首寄一二知己", 
        "type": "古风", 
        "yun": "侵"
    }, 
    {
        "author": "危素", 
        "era": "元", 
        "subtype": null, 
        "text": [
            "上清真人佩瑶环，远游荆楚何当还。", 
            "月波流空寒似雪，云气拔地高于山。", 
            "去年乘风上京国，稽首灵君好颜色。", 
            "蓬莱坊里烟雾深，昔种蟠桃亲手摘。", 
            "忽思旧隐玉隆宫，怪物镇在深潭中。", 
            "浪涛无声江汉静，两剑嘘气如长龙。", 
            "尔来复作西南去，织女回车引归路。", 
            "解缨秋濯洞庭湖，采药晨餐石钟乳。", 
            "翩翩飞驷金盘陀，芙蓉玉冠高嵯峨。", 
            "醉中长谣送君发，一夜北风吹女萝。"
        ], 
        "title": "送朱尊师", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "至元皇帝初，万国同车书。", 
            "臣有帕克巴，制作开洪图。", 
            "遂令蒙古语，传诵周海隅。", 
            "张官设学校，州邑达国都。", 
            "盱江胡学正，年少跻宦途。", 
            "之官静江府，道远良自劬。", 
            "况闻令大父，昔乘使者车。", 
            "恩爱尚未磨，强梗亦以锄。", 
            "兹行抚遗迹，感古心郁纡。", 
            "孟秋西飙厉，南迈风气殊。", 
            "空江落涛波，孤舟当自挐。", 
            "亲年虽未老，念念庭闱趋。", 
            "康庄御騄耳，凡百慎驰驱。"
        ], 
        "title": "送胡平远之静江蒙古学正", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "真人衣霞衣，绚烂五采章。", 
            "羽旌耀华林，缥缈广乐张。", 
            "曾空七星明，鸾鹤摩天翔。", 
            "金门廓开朗，剡剡秋云飏。", 
            "手攀榑桑枝，晞发临东阳。", 
            "白露不可餐，灵芝空尔芳。", 
            "誓将清静学，上以裨后皇。", 
            "民风返太朴，四海阜以康。", 
            "上天锡纯嘏，眉寿无有疆。"
        ], 
        "title": "饯张天师北上", 
        "type": "古风", 
        "yun": "阳"
    }, 
    {
        "author": "危素", 
        "era": "元", 
        "subtype": null, 
        "text": [
            "云林山人穷到骨，手种菘菜连中唐。", 
            "栽培深丛照云水，撷掇翠甲盈倾筐。", 
            "江南仲冬寒气盛，小草无力排风霜。", 
            "侧闻今岁谷不熟，田里嗟怨吾神伤。", 
            "大车运米填旧债，一穗不在农夫仓。", 
            "农夫辛苦食无粟，艺菜正欲充糇粮。", 
            "上天胡为降杀气，造物骄蹇颓其纲。", 
            "吾君爱民如爱子，忧国感激张平章。", 
            "臣愤贪夫满郡邑，臣愿盛世跻虞唐。", 
            "君不见，豪家大户餍酒肉，暖阁无风咽丝竹。", 
            "又不见，饥人破铛夜煮蕨根粥，妻子嗷嗷向天哭。"
        ], 
        "title": "种菜为霜雪所杀叹", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "邓敦好琴如好色，十年买琴不可得。", 
            "南城县里客携来，百镒兼金君不惜。", 
            "竹林踞坐江盈盈，临江三奏龙鱼听。", 
            "萧森岩壑秋气肃，汹涌天地霜风清。", 
            "商声洋洋羽声苦，月堕寒光君罢抚。", 
            "馀音寄意愁人心，别思苍茫正如许。", 
            "为余再控白玉弦，长谣楚语招飞仙。", 
            "招飞仙，安得见，独立乾坤泪如霰。"
        ], 
        "title": "后买琴歌（为邓旭甫作）", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "吾郡紫玄洞，程生远游遨。", 
            "别怀不可写，听我哀弦操。", 
            "兹山东南胜，秀色凌空高。", 
            "细路积霜雪，长林带湍涛。", 
            "天雷震汹汹，飞瀑鸣滔滔。", 
            "文豹昼深伏，穷猿夜嗷嘈。", 
            "行行发犹咏，陟险无乃劳。", 
            "昔绕洞空脚，天风入衣袍。", 
            "王乔不可见，使我心忉忉。", 
            "余本尚疏放，夙志思林皋。", 
            "何当绝埃壒，高举乘鲸鳌。", 
            "颉颃飞霞佩，不必烦圭刀。"
        ], 
        "title": "送程朋游华盖山", 
        "type": "古风", 
        "yun": "豪"
    }, 
    {
        "author": "危素", 
        "era": "元", 
        "subtype": null, 
        "text": [
            "寒山压楼三日雨，风卷崩云亚高树。", 
            "山人无事不下楼，空谷寂寥谁与语。", 
            "平生故人大冯君，约之不来岁聿莫。", 
            "岁聿莫，君何之。", 
            "侧闻他日抚州去，又恐促驾江东归。", 
            "梅花千树化为雪，寄赠惟有长相思。"
        ], 
        "title": "期冯祥文甫不至", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "积云起层峦，大雪被长坂。", 
            "季冬天正寒，年岁忽其晚。", 
            "悠悠余梦遥，历历子当返。", 
            "情亲展良觌，欲语意无限。", 
            "空堂耿微灯，古木北风乱。", 
            "天声耳逶迤，野水激虚涧。", 
            "朋知罕相值，况子甚清简。", 
            "昔也期不来，长谣发深叹。", 
            "扬扬水中鳞，渺渺云际雁。", 
            "明发坐暌离，回首山川远。"
        ], 
        "title": "越桼日祥文来奉赠一首", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "嵯嵯麈湖山，飘飘紫薇仙。", 
            "十年山中鍊形魄，缥缈御气凌苍烟。", 
            "采芝朝入虎窟饮，抱月夜就龙宫眠。", 
            "洞天石扇星斗落，紫凤一举天风旋。", 
            "君家正在沧海头，十洲三岛烟雾幽。", 
            "手持瑶华度海去，白云乱洒扶桑秋。", 
            "归来何以为亲寿，蟠木结实行当求。"
        ], 
        "title": "送郑复常归三山省亲", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "匡庐鬼神聚，厓壑拥青红。", 
            "泉泄二仪动，山包数郡雄。", 
            "近闻桂道士，高卧白云中。", 
            "闻道南康好，江城楚国隅。", 
            "天皇化作石，彭蠡汇成湖。", 
            "之子穷幽胜，扁舟逸兴孤。"
        ], 
        "title": "送李常游匡山", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "桂公年老才华盛，远作会昌州学正。", 
            "会昌僻在江西隅，古来地热不可居。", 
            "居民年来家有井，泄尽瘴烟无疾病。", 
            "长江水碧风不波，双橹夜发声如鹅。", 
            "横经伐鼓高堂上，老幼相携来听讲。", 
            "春秋祭祀黍稷香，钟镛琴瑟鸣锵锵。", 
            "先王典礼公所秉，努力念之垂永臧。"
        ], 
        "title": "送桂少孺之会昌学正", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "噫嗟复噫嗟，哀斯邓先生。", 
            "平生葆贞曜，白首稽遗经。", 
            "岂无当世念，冉冉年岁零。", 
            "养真白云林，足迹不到城。", 
            "浩歌紫芝曲，惨淡悲风生。", 
            "泠然竟长往，苍茫隔幽明。", 
            "临流一挥涕，耿耿难为情。"
        ], 
        "title": "邓省吾先生挽诗三首 其一", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "席前执经时，贱子始髫龀。", 
            "忽忽十年间，此意诚缱绻。", 
            "春风扫石唫，华月临池宴。", 
            "相期在岁晚，每别殊思恋。", 
            "悽愁隔千古，安得重相见。", 
            "忧患苦相婴，恐惧负所愿。", 
            "恩义曷能忘，怀哉泪如霰。"
        ], 
        "title": "邓省吾先生挽诗三首 其二", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "春山何英英，春江何幽幽。", 
            "日莫山水间，无以消我忧。", 
            "朔风翻铭旌，飞雪惨以稠。", 
            "伊人不可见，回首心悠悠。", 
            "回首心悠悠，载咏商声讴。", 
            "老竹尚延月，丛兰自作秋。", 
            "荒林夜来雨，恻恻令人愁。"
        ], 
        "title": "邓省吾先生挽诗三首 其三", 
        "type": "古风", 
        "yun": "尤"
    }, 
    {
        "author": "危素", 
        "era": "元", 
        "subtype": null, 
        "text": [
            "三茅观头老梅树，梅边更有长藤古。", 
            "谁持此画江西来，大瀛海中吕道士。", 
            "藤枯一似蛟龙县，梅瘦饱受冰霜缠。", 
            "柯支不逐浮世换，根柢直与扶桑连。", 
            "传闻茅盈亲手植，坐使草木皆成仙。", 
            "宋朝渡江一百年，世人不到吴山巅。", 
            "岂知二物阅兴废，及见渤澥成桑田。", 
            "战争揖让等黄土，展卷血泪何涟涟。"
        ], 
        "title": "吕尊师画三茅观梅藤为图号曰二老走笔赋之", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "孟秋西风起，驾言飏孤舟。", 
            "羲娥无停驭，行客讵能留。", 
            "将子饮尊酒，执手山之幽。", 
            "英英白云飞，靡靡江水流。", 
            "望望西山陲，道路日已脩。", 
            "道路日已脩，我怀日悠悠。", 
            "解帆官步门，振策滕王楼。", 
            "县知多士中，慷慨陈嘉谋。", 
            "怀忠许报国，况乃素行修。", 
            "勉哉励贞操，无为漫离忧。"
        ], 
        "title": "送朱奚假赴乡试", 
        "type": "古风", 
        "yun": "尤"
    }, 
    {
        "author": "危素", 
        "era": "元", 
        "subtype": "五言排律", 
        "text": [
            "明州东海角，道院几年开。", 
            "宝构通丹极，琼林閟玉台。", 
            "鍊形长对竹，遣兴独寻梅。", 
            "羽驾乘云气，瑶坛拜斗魁。", 
            "鸣箫朝引凤，飞檄夜鞭雷。", 
            "芝草灵苗润，珊瑚老树摧。", 
            "沧波驯白鸟，幽窟锁黄能。", 
            "水怪能言语，龙精自往来。", 
            "仙家凌宇宙，弱水截蓬莱。", 
            "汉使游空返，秦皇去不回。", 
            "青山褰翠色，赤日涨黄埃。", 
            "望极苍茫外，羡门安在哉。"
        ], 
        "title": "寄题大瀛海道院", 
        "type": "排律", 
        "yun": "灰"
    }, 
    {
        "author": "危素", 
        "era": "元", 
        "subtype": "五言排律", 
        "text": [
            "圣代恩波洽，明时礼乐兴。", 
            "万方无战伐，多士尽飞腾。", 
            "科第开贤路，芗溪得县丞。", 
            "疲氓沾德泽，猾吏慑威棱。", 
            "律令从兹举，奸凶庶有惩。", 
            "昆虫无夭札，年谷毕丰登。", 
            "百里民皆化，期年政可称。", 
            "阳春嘘暖气，绝壑洁寒冰。", 
            "问字多山客，求诗半野僧。", 
            "皂雕风里射，瘦马雪中乘。", 
            "把剑呼春酒，看书照夜灯。", 
            "新词题越纸，窄袖剪吴绫。", 
            "学问端无负，迁班自此升。", 
            "江西危素氏，歌咏愧无能。"
        ], 
        "title": "赠贵溪安鲁鼎县丞", 
        "type": "排律", 
        "yun": "蒸"
    }, 
    {
        "author": "危素", 
        "era": "元", 
        "subtype": "七言排律", 
        "text": [
            "尊师家世华山陈，新筑高堂古涧漘。", 
            "临水每同鸥结社，采花閒与鹿为邻。", 
            "窗通晴旭排高树，帘卷秋风暗绿筠。", 
            "振屐梯山烟淰淰，缚船登濑石粼粼。", 
            "凤衔春色颁真诰，龙吐霞光夹羽轮。", 
            "阴洞■中云似塔，白厓奔处雪如囷。", 
            "拂衣兰草已多碧，在眼楸花无数新。", 
            "钟磬撼林群鹤唳，丹砂贯井毒蛟驯。", 
            "张公昔者来归隐，陆子前朝此问津。", 
            "烟雨晦明真若画，山川灵怪岂无神。", 
            "未应芝岭终辞汉，可是桃源不记秦。", 
            "我欲从今就君住，定侃东海卷黄尘。"
        ], 
        "title": "陈物初清晖堂", 
        "type": "排律", 
        "yun": "真"
    }, 
    {
        "author": "危素", 
        "era": "元", 
        "subtype": "五言绝句", 
        "text": [
            "十里黄茆路，几株寒食花。", 
            "云从山崦没，日向石林斜。"
        ], 
        "title": "和毛越见寄黄茆山道中绝句", 
        "type": "绝句", 
        "yun": "麻"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "陇头之水向西流，莽莽寒云草树秋。", 
            "水中尚有秦时血，今古征人到此愁。"
        ], 
        "title": "陇头水", 
        "type": "绝句", 
        "yun": "尤"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "去年君自信州回，斜日江亭送酒杯。", 
            "犹记别时重有约，秋深日日望君来。"
        ], 
        "title": "秋日怀大瀛海吕尊师 其一", 
        "type": "绝句", 
        "yun": "灰"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "寄书已到三茅观，四月君归定得看。", 
            "楚水吴山一千里，可无消息报平安。"
        ], 
        "title": "秋日怀大瀛海吕尊师 其二", 
        "type": "绝句", 
        "yun": "寒"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "常山县前放船开，桐庐江口寄书回。", 
            "君行不受人间热，六月海潮如雪来。"
        ], 
        "title": "送友人游浙", 
        "type": "绝句", 
        "yun": "灰"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "客窗学帖费秋灯，流转尘沙空复情。", 
            "尚有囊中残墨在，今年分赠吕先生。"
        ], 
        "title": "送吕尊师墨", 
        "type": "绝句", 
        "yun": "庚"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "抚州竹扇制来新，邓子持归赠野人。", 
            "六月江南如此热，海风一起静黄尘。"
        ], 
        "title": "叔仪送扇", 
        "type": "绝句", 
        "yun": "真"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "画史幽居得物情，毫端春色可怜生。", 
            "高僧已是禅心定，花鸟逢人更不惊。"
        ], 
        "title": "题三韩沙门玉田花鸟图", 
        "type": "绝句", 
        "yun": "庚"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "秦淮卧病惜春阴，访问深知故旧心。", 
            "千里家乡渐投老，云山烂漫许相寻。"
        ], 
        "title": "南京别王道士", 
        "type": "绝句", 
        "yun": "侵"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "我忆东曹粉署郎，琅玕写就拂云长。", 
            "秪疑散步云林曲，独听秋声待晚凉。"
        ], 
        "title": "题宋好古墨竹", 
        "type": "绝句", 
        "yun": "阳"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "丛篁偏映寒云色，古石犹凝碧藓痕。", 
            "曾是碧澜堂上月，独临苕水照王孙。"
        ], 
        "title": "题赵子昂竹石", 
        "type": "绝句", 
        "yun": "元"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "坐禅铭自集云传，一念还超佛祖前。", 
            "此是菩提真种子，开华成实自年年。"
        ], 
        "title": "小偈奉简卧云室中老师 其一", 
        "type": "绝句", 
        "yun": "先"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "天目岩前涧水声，绝崖荒径少人行。", 
            "等閒会取楞严首，云散天空月自明。"
        ], 
        "title": "小偈奉简卧云室中老师 其二", 
        "type": "绝句", 
        "yun": "庚"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "九衢尘土尽漫漫，瞬息光阴孰控抟。", 
            "师子林中方入定，天花如雨落岩端。"
        ], 
        "title": "小偈奉简卧云室中老师 其三", 
        "type": "绝句", 
        "yun": "寒"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "道人燕坐万缘空，栖凤亭深一径通。", 
            "只有庭前柏树子，无言长日倚东风。"
        ], 
        "title": "小偈奉简卧云室中老师 其四", 
        "type": "绝句", 
        "yun": "东"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "乡僧几载客吴门，世味萧然道义尊。", 
            "等是江湖未归去，寸心何日与同论。"
        ], 
        "title": "小偈奉简卧云室中老师 其五", 
        "type": "绝句", 
        "yun": "元"
    }, 
    {
        "author": "危素", 
        "era": "元", 
        "subtype": "七言绝句", 
        "text": [
            "落拓京华久未归，山中抛却绿蓑衣。", 
            "閒来描写虚空看，但说虚空早已非。"
        ], 
        "title": "小偈奉简卧云室中老师 其六", 
        "type": "绝句", 
        "yun": "微"
    }, 
    {
        "author": "危素", 
        "era": "元", 
        "subtype": "五言律诗", 
        "text": [
            "越中开道院，种竹已成林。", 
            "远路诗篇积，离筵酒盏深。", 
            "海潮三万里，月晕一千寻。", 
            "同是殊乡客，何堪送别心。"
        ], 
        "title": "七月十有一日寓馆暂移，是夜梦家父有诗云：“移书别西舍，有梦到云林。树远风难至，窗虚月入深。生徒能夜读，朋友肯来寻。呼得邻家酒，孤斟慰客心。”明日用此韵送吕尊师", 
        "type": "律诗", 
        "yun": "侵"
    }, 
    {
        "author": "危素", 
        "era": "元", 
        "subtype": "五言律诗", 
        "text": [
            "长淮千里路，念子几时回。", 
            "远梦何因到，安书不寄来。", 
            "幽怀思水竹，浪迹困风埃。", 
            "满目飞云尽，秋声万壑哀。"
        ], 
        "title": "九月晦梦刘山人", 
        "type": "律诗", 
        "yun": "灰"
    }, 
    {
        "author": "危素", 
        "era": "元", 
        "subtype": "五言律诗", 
        "text": [
            "山僧吾所敬，不见又经春。", 
            "说法青龙出，忘机白鸐驯。", 
            "楚云遮别梦，江月照吟身。", 
            "遥忆相逢处，深林长绿筠。"
        ], 
        "title": "寄溪香上人", 
        "type": "律诗", 
        "yun": "真"
    }, 
    {
        "author": "危素", 
        "era": "元", 
        "subtype": "五言律诗", 
        "text": [
            "大醉云关后，归来水竹居。", 
            "由来百里路，难寄半行书。", 
            "水落南山直，天空白日虚。", 
            "思君慰幽独，高谊莫相疏。"
        ], 
        "title": "宗叔方逸来邑走笔寄上", 
        "type": "律诗", 
        "yun": "鱼"
    }, 
    {
        "author": "危素", 
        "era": "元", 
        "subtype": "五言律诗", 
        "text": [
            "太岳流芳裔，何年徙赣州。", 
            "殊勋思尚父，作室表营丘。", 
            "故国兵戈后，空山草木秋。", 
            "穆陵关北路，风雪近曾游。"
        ], 
        "title": "题营丘山房", 
        "type": "律诗", 
        "yun": "尤"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "聱牙细路洞门寒，松柏萧森太乙坛。", 
            "厓坼倒流千岁乳，井空深蓄九还丹。", 
            "温泉触石阴云起，白露凋林古木攒。", 
            "我爱登临发高兴，赓歌自写寄君看。"
        ], 
        "title": "酬答叶国宾游演法观", 
        "type": "律诗", 
        "yun": "寒"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "龙虎山头送子归，三年不见重相思。", 
            "更无书到金溪县，空有人传节妇诗。", 
            "白鸟沧波春渺渺，寒云落日树离离。", 
            "相期锦水江头醉，为报轻车已载脂。"
        ], 
        "title": "寄山东黄君瑞", 
        "type": "律诗", 
        "yun": "支"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "世祖丕图天广大，外臣雄镇海门西。", 
            "风高霄汉旌旗动，日射沙营剑戟齐。", 
            "元帅虎符秋气肃，三军鳞甲晓尘低。", 
            "百年礼乐今全盛，故国遗民已耄齯。"
        ], 
        "title": "杭州观阅武和儿伯范", 
        "type": "律诗", 
        "yun": "齐"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "使君白云锦盘陀，际会风云意若何。", 
            "代祀明神崇典礼，尊封四世沐恩波。", 
            "斗枢照夜奎文近，仙掌凌空沆瀣多。", 
            "别去经年尚羁滞，相思回首一长歌。"
        ], 
        "title": "寄吴养浩甫吴时以集贤待制代祀南海会稽之神", 
        "type": "律诗", 
        "yun": "歌"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "石门金刹郁嵯峨，千古楼台插碧波。", 
            "林结春阴萌草木，岩扃水气吼鼋鼍。", 
            "野僧贪供云生钵，一老垂竿雨满蓑。", 
            "肠断张郎成阻越，独攀苍竹听渔歌。"
        ], 
        "title": "游石门寺有怀表兄张伯玉", 
        "type": "律诗", 
        "yun": "歌"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "白云回绕翠云关，吾辈登临乐意閒。", 
            "树拂微烟秋淡淡，港通晴瀑夜潺潺。", 
            "悲风卷地虎坐石，黑气贯天龙在山。", 
            "老衲平生不迎客，避人深入竹林间。"
        ], 
        "title": "游翠云关和吴山人", 
        "type": "律诗", 
        "yun": "删"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "新城饶氏起楼高，楼外青山手可招。", 
            "古树战风秋澒澒，乱峰含雨昼萧萧。", 
            "窗通石井蛟龙气，栋峙银河乌鹊桥。", 
            "嗟我何年一登览，胡床据月坐吹箫。"
        ], 
        "title": "寄题饶氏书楼", 
        "type": "律诗", 
        "yun": "萧"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "闭门无梦到京都，自爱云林水竹居。", 
            "浊酒肯从田父醉，穷乡自与故人疏。", 
            "天风振树山厓直，海月当楼雪景虚。", 
            "深忆金陵孙处士，远蒙相寄数行书。"
        ], 
        "title": "奉答孙履常先生见寄", 
        "type": "律诗", 
        "yun": "鱼"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "方侯大雅比南金，历仕艰难白发侵。", 
            "祭祀衣冠存古礼，文章雅颂托遗音。", 
            "故园飞梦春云莫，仙洞题诗碧涧阴。", 
            "野客南游风雨恶，杖藜乘兴去相寻。"
        ], 
        "title": "简方仲永", 
        "type": "律诗", 
        "yun": "侵"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "别来两度得安书，犹在仙乡水竹居。", 
            "年少才华终有合，春寒眠食定何如。", 
            "奏琴深夜难成曲，采绿终朝不满裾。", 
            "月色四山清窈窈，空花千树落疏疏。"
        ], 
        "title": "和答张原相见寄 其一", 
        "type": "律诗", 
        "yun": "鱼"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "危坐思君到五更，江山东望不胜情。", 
            "云连仙阙音书远，竹绕幽居梦寐清。", 
            "山木生凉风汹涌，天河无浪月峥嵘。", 
            "相期蚤献金门策，莫向林泉老此生。"
        ], 
        "title": "和答张原相见寄 其二", 
        "type": "律诗", 
        "yun": "庚"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "邓翁老耄食无粮，卧病愁多白发长。", 
            "千里南闽无过燕，五更秋雨乱啼螀。", 
            "年来破屋尘生甑，岁莫空山雪似墙。", 
            "愧我相逢贫到骨，悲歌此曲意苍茫。"
        ], 
        "title": "邓叟时可大寒中见过，语余曰：“余今六十八岁矣，有一子在闽，三年无消息，顾贫且病，无所依倚，不能无求于世。”余悲之，欲济之，橐无一金。相对叹息，追和苏子赠扶风逆旅诗，载之简轴，不以送叟", 
        "type": "律诗", 
        "yun": "阳"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "迢迢驿路客船轻，直北关山是帝京。", 
            "海岛夷人皆向化，翰林学士入论经。", 
            "云连朔漠瞻天近，秋满淮河见水清。", 
            "问讯吴公应好在，夜深遥望少微星。"
        ], 
        "title": "送吴德谦游京兼问草庐先生起居", 
        "type": "律诗", 
        "yun": null
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "大将忠精贯白日，诸生揽涕读哀词。", 
            "天胡不陨杨行密，公恨不为张伯仪。", 
            "满眼陆梁皆小丑，甘心一死是男儿。", 
            "要知汗竹留芳日，只在孤舟浅水时。"
        ], 
        "title": "挽达兼善", 
        "type": "律诗", 
        "yun": "支"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "振衣鸣玉上青霄，银汉清秋转斗杓。", 
            "北阙飞龙天杳杳，南云归雁路迢迢。", 
            "朝登华岳风生腋，夜饮滦河月入瓢。", 
            "水竹清虚好真馆，刘安有赋为相招。"
        ], 
        "title": "送张幼初之京", 
        "type": "律诗", 
        "yun": "萧"
    }, 
    {
        "author": "危素", 
        "era": "元", 
        "subtype": "七言律诗", 
        "text": [
            "文昌桥上紫骝嘶，又送将军戍广西。", 
            "三省甲兵劳节制，八蛮烟雨入封提。", 
            "雕弓晓射崖云裂，画角寒吹海月低。", 
            "已喜皇威清海岱，邑封上将拜金泥。"
        ], 
        "title": "送章右丞戍广西", 
        "type": "律诗", 
        "yun": "齐"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "濛濛云气湿霓旌，小队红绡凤蜡明。", 
            "鸾鹤舞随行道影，鱼龙出听步虚声。", 
            "淮南高士青毛节，句曲仙人碧玉笙。", 
            "一路天风吹不断，此身今夕在蓬瀛。"
        ], 
        "title": "广陵岳宫醮夜观王澹渊高士蒇事自登瀛桥而迎师入黄箓坛", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "煌煌渭节拥麾幢，父老曾期镇此邦。", 
            "合上星辰朝北阙，且携霖雨过西江。", 
            "侯门何啻朱轮十，相业今看白璧双。", 
            "嗣见丰碑书盛美，玉堂端有笔如扛。"
        ], 
        "title": "送董运使之江西参政", 
        "type": "律诗", 
        "yun": "江"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "落魄麻衣不受尘，黄金挥尽只清贫。", 
            "新丰市上酒濯足，韦曲城南花恼人。", 
            "豪杰谩嗤秦逐客，渔樵能话汉功臣。", 
            "清时未老丹心在，且把长竿钓渭滨。"
        ], 
        "title": "送杨士先归长安", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "余生堪叹复堪怜，喜际明时老市廛。", 
            "把菊已从前一日，种桃犹待后千年。", 
            "但令有子亲书帙，莫怪无人送酒钱。", 
            "寡欲清心今得矣，炼丹何用学神仙。"
        ], 
        "title": "九月十日自寿", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "方今禹稷际昌期，河水横流适在兹。", 
            "十七万人重浚日，三千馀岁再清时。", 
            "相君功德邱山重，天使声名草木知。", 
            "为送大农王掾史，小儒歌诵入新诗。"
        ], 
        "title": "送王君章掾史侍司众丞督办河防竹木还京", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "明公端有济川才，百役供需入总裁。", 
            "东海神鞭驱石去，南山材木蔽江来。", 
            "万年砥柱狂澜息，千里桑麻故道开。", 
            "昭代君臣同禹稷，直将和气弭天灾。"
        ], 
        "title": "送将作同知明斋趣河防竹木事还京", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "崧高雄奠白云乡，石势参差面洛阳。", 
            "地涌两山通上界，天开四岳拱中央。", 
            "丹邱炼药交龙虎，子晋吹笙引凤凰。", 
            "自是勋名同不朽，千年岩壑有辉光。"
        ], 
        "title": "赋崧碧为丁贞夫廉使寿", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "桃源流水似天台，彷佛三生到此来。", 
            "玉杵玄霜无处觅，金堂玉室为谁开。", 
            "沧州一夜生芳草，阴洞千年长绿苔。", 
            "何必诳人秦甲子，渔人祗见两三回。"
        ], 
        "title": "阮子华所藏桃源图", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "㽘也衔冤谁与雪，明公公议动乾坤。", 
            "狂澜既倒回中砥，白日高悬到覆盆。", 
            "一代简书称折狱，百年冠盖见高门。", 
            "承恩又上金銮去，万岁千秋奉至尊。"
        ], 
        "title": "题泰州赵子威太守平反王㽘冤狱之事是时赵子威适除翰林待制", 
        "type": "律诗", 
        "yun": "元"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "岸柳汀花几送迎，买舟谁信客囊轻。", 
            "真金百炼色不改，宝瑟再调声更清。", 
            "直气犹能唾奸佞，苦心宁肯负公卿。", 
            "间关世道谙应熟，终保乌台好姓名。"
        ], 
        "title": "送芊希曾入江西宪", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "此身江海即蜉蝣，小住庵中五百秋。", 
            "万劫有穷唯道在，八方无碍与天游。", 
            "虎龙夜合黄金鼎，鸾鹤朝飞白玉楼。", 
            "暂向世间忘尔汝，一瓢春酒肯相留。"
        ], 
        "title": "寄庵诗为余寄庵作", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "叠石为桥跨两涯，只如平地入烟霞。", 
            "银河夜掷仙人杖，碧海秋横奉使槎。", 
            "浴水先迎三岛日，隔阑遥看十洲花。", 
            "月中时有箫声过，多是山头圣母家。"
        ], 
        "title": "岳宫登瀛桥", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "六月天长旱为虐，颜侯夙夜最忧农。", 
            "丹心贯日回玄象，赤脚登山起白龙。", 
            "雷驭电光惊不定，岳灵云气出相从。", 
            "斯民已作商霖望，吉梦何时到九重。"
        ], 
        "title": "天长县长伯颜祈雨适见白龙有感", 
        "type": "律诗", 
        "yun": "冬"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "石子坡头松两株，水光岚气护幽居。", 
            "山翁被酒爱骑马，溪友放船来捕鱼。", 
            "秋色自随黄叶老，野怀常共白云舒。", 
            "何时卜筑如图画，竹下开轩更读书。"
        ], 
        "title": "题山居图", 
        "type": "律诗", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "钟秀楼成天下稀，象山弋水相因依。", 
            "烟云显晦出奇观，草木动荡流清辉。", 
            "常闻仙人骑鹤至，亦有隐者乘风归。", 
            "吾将从之一榄结，目送秋江鸿雁飞。"
        ], 
        "title": "寄题上清钟秀楼", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "风卷寒溪漾碧沙，晓来惊见玉横斜。", 
            "人间风日不到处，天上神仙解种花。", 
            "九地暖回龙有穴，三山云静鹤无家。", 
            "泛舟来觅芝田叟，留作山阴胜事誇。"
        ], 
        "title": "瑞雪为刘芝田赋", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "鬼谷阴阴苔藓斑，只除猿鹤伴高閒。", 
            "丹光或在藤萝外，剑气常留水竹间。", 
            "每读内篇消永日，还将生纸写遥山。", 
            "衰翁可是无仙骨，不得相从共往还。"
        ], 
        "title": "寄谢方方壶写寄遥山古木", 
        "type": "律诗", 
        "yun": "删"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "贡名书到拆封开，政尔诸曹议选才。", 
            "侍史阁中帘影动，尚书天上履声来。", 
            "阶墀伏谒人皆喜，符牒铺张手自裁。", 
            "不有雄声惊画省，可无清论达乌台。"
        ], 
        "title": "送孙从义宪史贡部", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "枫叶萧萧江已秋，吴船三日住扬州。", 
            "靛花深染青绫被，云叶新裁紫绮裘。", 
            "征驿马嘶风满树，别筵人散月当楼。", 
            "明年春雁将书去，人在蓬瀛第几洲。"
        ], 
        "title": "送余廷心翰林应奉", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "平生踪迹侣鱼虾，浦月山风满客槎。", 
            "曾向春盘登北鲔，更从丙穴荐南嘉。", 
            "赏花钓得留诗友，折柳穿来觅酒家。", 
            "万里江湖清梦远，于今空对画中誇。"
        ], 
        "title": "画鱼", 
        "type": "律诗", 
        "yun": "麻"
    }, 
    {
        "author": "危素", 
        "era": "元", 
        "subtype": null, 
        "text": [
            "祈仙古观摩空青，手持铁杖山中行。", 
            "浮丘真人不可见，窈窈万谷酣秋声。", 
            "扪萝直登六七里，下頫世间真井底。", 
            "雷霆震动猎云硠，奕奕灵光夜深起。", 
            "尊师有道虎狼驯，瑶草满地山如春。", 
            "仙公不归鹤自语，老木夹路龙生鳞。", 
            "邓卿顾我三叹息，沧海蟠桃几时得。", 
            "千年虎魄尚可餐，会见红颜生羽𦐂。"
        ], 
        "title": "崇山游", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "纽邻元师征蜀川，数里杀尽无人烟。", 
            "天开地辟建大国，尚有兵器沉江边。", 
            "故人西来得班剑，感古凄凉泪如线。", 
            "土花蚀尽青燐殷，光采迸云垂白练。", 
            "大船载之瞿塘归，湍涛震棹鞭冯夷。", 
            "渎鬼缩头形支离，突蛟斩颈血淋漓。", 
            "江东豪士何年得，四坐诸公变神色。", 
            "电光㸌㸌迅雷飞，杀气冥冥两仪黑。", 
            "欃枪不动邦国宁，天王垂拱黄河清。", 
            "豪曹虽利竟何用，徒见青天白日风火生。"
        ], 
        "title": "儿秀才古剑歌", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "皓日照白马，查公往南荒。", 
            "南荒二千里，马瘦道路长。", 
            "官役相程期，车载十日粮。", 
            "路经龙虎山，且住深净堂。", 
            "诸公设高会，四座排金觞。", 
            "繁弦间豪管，侍女清歌扬。", 
            "问君行藏计，陈义富且详。", 
            "为言十四五，博学交老苍。", 
            "少壮志浩荡，仗剑游四方。", 
            "不意晚得仕，鬓发飞秋霜。", 
            "教授古吉州，讲论明三纲。", 
            "读律始亲民，竟过炎海旁。", 
            "出为县主簿，又恐案牍忙。", 
            "庐阜青遥遥，彭蠡深泱泱。", 
            "岂无田园居，亦可归耕桑。", 
            "不敢慕高尚，匪图承宠光。", 
            "恭惟古君子，气貌何端庄。", 
            "昔在习凿齿，今之汉仇香。", 
            "方当盛平世，帝圣辅弼良。", 
            "四裔息征战，畎亩无旱蝗。", 
            "凡居郡邑职，敬戒垂永臧。", 
            "上当宣德化，下欲赤子康。", 
            "公行勿迟留，鸾凤终高翔。", 
            "山云白浩浩，海月秋茫茫。", 
            "寄书问骨肉，毋使失相望。", 
            "鄙夫江海客，年小血气狂。", 
            "把酒执衣袂，赠之紫游缰。", 
            "人生贵交谊，自此毋相忘。"
        ], 
        "title": "赠查泰宇之闽清主簿任", 
        "type": "古风", 
        "yun": "阳"
    }, 
    {
        "author": "危素", 
        "era": "元", 
        "subtype": null, 
        "text": [
            "丛生霜中菊，九月已交花。", 
            "盈盈照暮色，掞掞攒幽葩。", 
            "抚时忆贞士，兴怀为咨嗟。", 
            "采芳欲寄之，念此山川遐。", 
            "缮性慕丘壑，游神到羲娲。", 
            "㗩彼柴桑翁，高风邈难加。", 
            "载歌黄华篇，四坐悄不哗。"
        ], 
        "title": "玩菊华有怀孙履常吴仲谷二先生", 
        "type": "古风", 
        "yun": "麻"
    }, 
    {
        "author": "危素", 
        "era": "元", 
        "subtype": null, 
        "text": [
            "良朋宴游不可失，邓氏诸昆晚同出。", 
            "横槎溪口弄飞泉，桐树坳头侃落日。", 
            "长山唐突短山青，山上十丈苍云横。", 
            "大风振林归鸟疾，枯木压石残蝉鸣。", 
            "登高长啸招晴月，古竹吹凉夜如雪。", 
            "夜如雪，秋氲氲。", 
            "溪流无滓山无尘，写诗聊寄山中人。"
        ], 
        "title": "五月廿有二日同邓渐叔仪晋季昭旭肆父昶㫼父晚眺，以森木乱鸣蝉分韵", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "子规啼，白月低。", 
            "春云迢迢春水远，芳草绕庭花乱飞。", 
            "子规啼时征梦苦，郎船定发潇湘浦。", 
            "潇湘江上风浪多，春晚胡为不归去。", 
            "子规好去潇湘啼，重来借汝春树栖。"
        ], 
        "title": "子规啼", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "舟泊榾陂驿，斫鱼餐早饭。", 
            "是行新雨过，水落寒沙半。", 
            "棹讴方零乱，鸥鸟忽惊散。", 
            "笛声起沧洲，又逐惊飙断。"
        ], 
        "title": "和吴尊师龙兴纪游二十一首（今录四首） 其一 早饭榾陂", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "云满故乡芳草迷，江东江西人别离。", 
            "征船几日洪都去，清远驿前听子规。"
        ], 
        "title": "和吴尊师龙兴纪游二十一首（今录四首） 其二 过清远驿", 
        "type": "古风", 
        "yun": "支"
    }, 
    {
        "author": "危素", 
        "era": "元", 
        "subtype": null, 
        "text": [
            "已从龙兴游，即往铁柱观。", 
            "龙精不出奥区囚，鸿水奔流合江汉。", 
            "沉沉古井清如空，东方大海长相通。", 
            "千年神剑不可忽，老屋夜夜生雷风。"
        ], 
        "title": "和吴尊师龙兴纪游二十一首（今录四首） 其三 游铁柱观", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "人归石城边，鸟没白沙尾。", 
            "秋风凉萧萧，波静月如洗。", 
            "水凫栖不定，半夜犹飞起。"
        ], 
        "title": "和吴尊师龙兴纪游二十一首（今录四首） 其四 泊宫步门", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "萝风吹萧萧，筠露净洒洒。", 
            "明霞结晴曦，晓色晃相射。", 
            "手指双璚英，一去青山下。", 
            "迢迢凤麟洲，云气浩如泻。", 
            "寄谢山中人，离情若为写。"
        ], 
        "title": "与邓叔宾兄弟叔侄以王乔下天坛微月映皓鸐分韵送三吴山人游龙虎山兼简江左诸师友", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "我曾身着芙蓉裳，笞麟游遍蓬莱乡。", 
            "蓬莱仙人留我住，醉枕大石歌瑶章。", 
            "高秋及上麈湖顶，下頫八极天茫茫。", 
            "石林风烟白日静，但有灏气如飞霜。", 
            "张君独乘紫凤凰，我得霞佩骖翱翔。", 
            "星官下谒奏广乐，众客燕集翻琼浆。", 
            "曾楼高空不得寝，神飙夜撼金琳琅。", 
            "归来云林闭户坐，忽忆旧事心飞扬。", 
            "窃闻三月之初吉，飞车直过东海傍。", 
            "莫从故乡叹禾黍，定驾大舶穷扶桑。", 
            "浙山迢迢浙水长，何由寄赠双明珰。"
        ], 
        "title": "寄张太乙张时留江浙", 
        "type": "古风", 
        "yun": "阳"
    }, 
    {
        "author": "危素", 
        "era": "元", 
        "subtype": null, 
        "text": [
            "春草如带长，生于阿娘墓。", 
            "不见墓中人，但见墓上树。"
        ], 
        "title": "春日上高桥阡（延祐戊午）", 
        "type": "古风", 
        "yun": "遇"
    }, 
    {
        "author": "危素", 
        "era": "元", 
        "subtype": null, 
        "text": [
            "大孤之石衡且椭，青青长在湖中卧。", 
            "小孤之石锐以高，峭立淮岸当洪涛。", 
            "滔滔逝水东流去，两石嶕峣屹天柱。", 
            "蜀巴之原浩沄沄，壮哉此地江海门。", 
            "鸿庞稍见土宇旷，疏凿方知夏后勤。", 
            "名山大泽神所主，过者震惊谁敢侮。", 
            "云何作庙向江壖，抟土娉婷象龙女。", 
            "篙师贾客尔何知，坎坎伐鼓持豚蹄。", 
            "倚篷清坐渔歌起，日暮沙禽来去飞。"
        ], 
        "title": "小孤山歌", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "圣远已千载，继述良独难。", 
            "维公出南纪，大道剪榛菅。", 
            "济世仰莘挚，斋心师巷颜。", 
            "知几寔至要，浩浩仁义端。", 
            "故宅俨斯在，素月照溪湍。", 
            "濯濯菡萏枝，英英秋露漙。", 
            "恭闻华盖穸，讲学留溪湾。", 
            "坠绪久无托，令我心慱慱。"
        ], 
        "title": "过周元公濂溪故宅", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "大江从西来，万里流汤汤。", 
            "维唐社稷臣，勋业载旂常。", 
            "天子在房陵，女后御明堂。", 
            "晨闻牝鸡鸣，腥闻溢穹苍。", 
            "猗公秉忠义，耿耿立庙廊。", 
            "周旋极黾勉，论议忽慨慷。", 
            "载御卷冕归，宗社奕有光。", 
            "岂徒保国祚，实欲扶天常。", 
            "云孙江州牧，宫庙荐烝尝。", 
            "豆笾孔严洁，丝石载铿锵。", 
            "再拜久屏息，低回想忠良。", 
            "作歌劝臣子，百代踵遗芳。"
        ], 
        "title": "梁国狄文惠公新庙诗", 
        "type": "古风", 
        "yun": "阳"
    }, 
    {
        "author": "危素", 
        "era": "元", 
        "subtype": null, 
        "text": [
            "昔公参行省，于此驻旌旄。", 
            "至今读书堂，名配匡山高。", 
            "秀草带烟雾，长林振波涛。", 
            "鄙人思高远，胜日欣游遨。", 
            "缅惟草昧初，朔南拥弓刀。", 
            "公生将相家，卓荦称人豪。", 
            "文场已孤骞，史笔况载掺。", 
            "怀公不可见，江水徒滔滔。"
        ], 
        "title": "姚文公庐山牧庵", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "深山闭门二月初，白日雨打梅花枯。", 
            "野夫读书大石上，粤有一客来吾庐。", 
            "水杭舟楫陆乘车，来徵后语行江湖。", 
            "峨峨石峰起云气，下压古井蛟龙居。", 
            "讵知山人夜烧墨，墨色吹作烟模糊。", 
            "玄光贯天众星没，草字满壁阴风嘘。", 
            "述文志者奚假文，通达今古良非迂。", 
            "悲哉结绳易书契，剖割元气疑无馀。", 
            "遭逢盛时当返朴，谁复琐细稽虫鱼。", 
            "远游京师愿寄赠，谨为皇帝书贞符。"
        ], 
        "title": "赠朱元吉卖墨", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "我从仁里来，信宿复西去。", 
            "驱车何间关，日色已曛莫。", 
            "林幽阒无人，月暗屡疑虎。", 
            "村虚转迢递，童仆且惊顾。", 
            "柴门夜篝火，今夕共君住。", 
            "况匪味道言，萧条复谁语。"
        ], 
        "title": "留别杨显民先生 其一", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "杨子好道者，其人千载心。", 
            "而我抑何幸，获聆金玉音。", 
            "愿为女萝草，托根青松阴。", 
            "今晨忽为别，怊怅已难任。", 
            "仰侃天宇高，俯见江海深。", 
            "安得随长风，化作双飞禽。"
        ], 
        "title": "留别杨显民先生 其二", 
        "type": "古风", 
        "yun": "侵"
    }, 
    {
        "author": "危素", 
        "era": "元", 
        "subtype": null, 
        "text": [
            "东风浩荡吹江南，危子行年二十三。", 
            "长谣空谷天荡荡，剑倚白日风潭潭。", 
            "气高颇怪星象动，身在岂为饥寒贪。", 
            "宫中圣人朝万国，臣抱犁銸在山泽。", 
            "终年读书空自劳，三岛求仙岂能得。", 
            "齿牙不动心未摧，欲奏长策天门开。", 
            "周公仲尼没已久，麒麟凤凰去不来。", 
            "世无忠臣与孝子，四海风俗何由回。"
        ], 
        "title": "东风行", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "我来蓬海堂中宿，风露满空月在竹。", 
            "西秦员老夜抚琴，妙音总是云门曲。", 
            "先王作乐音律谐，载歌南风阜民财。", 
            "阴湫玄龙冲石裂，赤霄凤鸟从天来。", 
            "千年古调谁能改，一变新声吁可怪。", 
            "愿借琴高赤鲤鱼，与子骑之入东海。"
        ], 
        "title": "赠员怡然员善琴余与之寓于上清宫", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "南城李君家有琴，越左刻字名古音。", 
            "仲春为鼓越裳操，听之使我无邪心。", 
            "白日落江生夜色，飞云触石愁太阴。", 
            "粤从世衰淳朴散，三光动荡相攻战。", 
            "朝歌北鄙何可听，轩辕尧舜不复见。", 
            "大元德盛礼乐兴，天下民风渐丕变。", 
            "君当身佩双琼瑶，光天殿上奏云韶。", 
            "凤皇雍雍鸣赤霄，五城群仙定可招。", 
            "吾皇端拱四海治，千秋万岁垂鸿猷。"
        ], 
        "title": "为李仲经赋得古音琴", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "野人头不巾，旷荡礼数略。", 
            "破帽久无缨，时遇大风落。", 
            "得君香水珠，感此意不恶。", 
            "薰之麝脐馨，贯以青丝索。", 
            "细文疑玛瑙，润色映掌握。", 
            "颇烦番舶载，亦费巧匠凿。", 
            "整冠揖贵人，使我不能乐。", 
            "何当从君游，高举谢城郭。"
        ], 
        "title": "答吕尊师香水珠", 
        "type": "古风", 
        "yun": null
    }, 
    {
        "author": "白县尹", 
        "era": "元", 
        "subtype": "七言绝句", 
        "text": [
            "红红白白好花枝，尽被山僧折取归。", 
            "祇有野薇颜色浅，也来钩惹道人衣。"
        ], 
        "title": "戏题", 
        "type": "绝句", 
        "yun": "微"
    }, 
    {
        "author": "白朴", 
        "era": "元", 
        "subtype": null, 
        "text": [
            "云鬟雾鬓胜堆鸦，浅露金莲簌绛纱，不比等闲墙外花。", 
            "骂你个俏冤家，一半儿难当一半儿耍。"
        ], 
        "title": "一半儿", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "长醉后方何碍，不醒时有甚思？", 
            "糟腌两个功名字，醅淹千古兴亡事，曲埋万丈虹霓志。", 
            "不达时皆笑屈原非，但知音尽说陶潜是。"
        ], 
        "title": "寄生草 饮", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "知荣知辱牢缄口，谁是谁非暗点头。", 
            "诗书丛里且淹留。", 
            "闲袖手，贫煞也风流。", 
            "今朝有酒今朝醉，且尽樽前樽限杯。", 
            "回头沧海又尘飞。", 
            "日月疾，白发故人稀。", 
            "不因酒困因诗困，常被吟魂恼醉魂。", 
            "四时风月一闲身。", 
            "无用人，诗酒乐天真。", 
            "张良辞汉全身计，范蠡归湖远害机。", 
            "乐山乐水总相宜。", 
            "君细推，今古几人知。"
        ], 
        "title": "【中吕】阳春曲 知几", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "空外六花番，被大风洒落千山。", 
            "穷冬节物偏宜晚，冻凝沼沚，寒侵帐幕，冷湿阑干。"
        ], 
        "title": "咏雪 大石调【青杏子】 其一", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "貂裘客，嘉庆卷帘看。", 
            "好景画图收不尽，好题诗句咏尤难，疑在玉壶间。"
        ], 
        "title": "归塞北 其二", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "富贵人家应须惯，红炉暖不畏严寒。", 
            "开宴邀宾列翠鬟，拚酡颜，畅饮休辞惮。"
        ], 
        "title": "好观音 其三", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "劝酒佳人擎金盏，当歌者款撒香檀。", 
            "歌罢喧喧笑语繁，夜将阑，画烛银光灿。"
        ], 
        "title": "幺篇 其四", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "似觉筵间香风散，香风散非麝非兰。", 
            "醉眼朦腾问小蛮，多管是南轩蜡梅绽。"
        ], 
        "title": "结音 其五", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "轻拈斑管书心事，细折银笺写恨词。", 
            "可怜不惯害相思，则被你个肯字儿，迤逗我许多时。", 
            "鬓云懒理松金凤，胭粉慵施减玉容。", 
            "伤情经岁绣帏空，心绪冗，闷倚翠屏。", 
            "慵拈粉线闲金缕，懒酌琼浆冷玉壶。", 
            "才郎一去信音疏，长叹吁，香脸泪如珠。", 
            "从来好事天生俭，自古瓜儿苦后甜。", 
            "奶娘催逼紧抱钳，甚是严，越间阻越情忺。", 
            "笑将红袖遮银烛，不放才郎夜看书。", 
            "相偎相抱取欢娱，止不过迭应举，及第待何如。", 
            "百忙里铰甚鞋儿样，寂寞罗帏冷篆香。", 
            "向前搂定可憎娘，止不过赶嫁妆，误了又何妨。"
        ], 
        "title": "【中吕】阳春曲 题情", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "宋玉悲秋愁闷，江淹梦笔寂寞。", 
            "人间岂无成与破，想别离情绪，世界里只有俺一个。"
        ], 
        "title": "幺篇 其二", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "为忆小卿，牵肠割肚。", 
            "凄惶悄然无底末，受尽平生苦。", 
            "天涯海角，身心无个归着。", 
            "恨冯魁，趋恩夺爱，狗行狼心，全然不怕天折挫。", 
            "到如今刬地吃耽阁，禁不过，更那堪晚来暮云深锁。"
        ], 
        "title": "伊州遍 其三", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "故人杳杳，长江风送，听胡笳沥沥声韵聒。", 
            "一轮皓月朗，几处鸣榔，时复唱和渔歌。", 
            "转无那，沙汀蓼岸，一点渔灯相照，寂寞古渡停画舸。", 
            "双生无语泪珠落，呼仆隶指泼水手，在意扶柁。"
        ], 
        "title": "幺篇 其四", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "兰舟定把芦花过，橹声省可里高声和。", 
            "恐惊散宿鸳鸯，两分飞也似我。"
        ], 
        "title": "尾声 其五", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "又是红轮西坠，残霞照万顷银波。", 
            "江上晚景寒烟，雾蒙蒙、风细细，阻隔离人萧索。"
        ], 
        "title": "【小石调】恼煞人 其一", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "忘忧草，含笑花，劝君闻早冠宜挂。", 
            "那里也能言陆贾，那里也良谋子牙，那里也豪气张华？", 
            "千古是非心，一夕渔樵话。", 
            "黄金缕，碧玉箫，温柔乡里寻常到。", 
            "青春过了，朱颜渐老，白发凋骚。", 
            "则待强簪花，又恐傍人笑。", 
            "暖日宜乘轿，春风宜试马，恰寒食有二百处秋千架，对人娇杏花，扑人飞柳花，迎人笑桃花。", 
            "来往画船游，招飐青旗挂。"
        ], 
        "title": "【双调】庆东原", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "黄芦岸白蘋渡口，绿杨堤红蓼滩头。", 
            "虽无刎颈交，却有忘机友。", 
            "点秋江白鹭沙鸥。", 
            "傲杀人间万户侯，不识字烟波钓叟。"
        ], 
        "title": "【双调】沉醉东风 渔夫", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "恰春光也，梅子黄时节，映日榴花红似血。", 
            "胡葵开满院，碎剪宫缬。"
        ], 
        "title": "幺篇 其二", 
        "type": "曲", 
        "yun": "屑"
    }, 
    {
        "author": "白朴", 
        "era": "元", 
        "subtype": null, 
        "text": [
            "倏忽早庭梧坠，荷盖缺。", 
            "院宇砧韵切，蝉声咽。", 
            "露白霜结，水冷风高，长天雁字斜，秋香次第开彻。"
        ], 
        "title": "挂搭沽序 其三", 
        "type": "曲", 
        "yun": "屑"
    }, 
    {
        "author": "白朴", 
        "era": "元", 
        "subtype": null, 
        "text": [
            "不觉的冰澌结，彤云布，朔风凛冽。", 
            "乱扑吟窗，谢女堪题，柳絮飞玉砌。", 
            "长郊万里，粉污遥山千叠。", 
            "去路赊，渔叟散，披蓑去，江上清绝。", 
            "幽悄闲庭院，舞榭歌楼酒力怯，人在水晶宫阙。"
        ], 
        "title": "幺篇 其四", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "岁华如流水，消磨尽，自古豪杰，盖世功名总是空，方信花开易谢，始知人生多别。", 
            "忆故园，漫叹嗟，旧游池铺，番做了狐踪兔穴。", 
            "休痴休呆，蜗角蝇头，名亲共利切。", 
            "富贵似花上蝶，春宵梦说。"
        ], 
        "title": "幺篇 其五", 
        "type": "曲", 
        "yun": "屑"
    }, 
    {
        "author": "白朴", 
        "era": "元", 
        "subtype": null, 
        "text": [
            "少年枕上欢，杯中酒好天良夜，休辜负了锦堂风月。"
        ], 
        "title": "尾声 其六", 
        "type": "曲", 
        "yun": "月"
    }, 
    {
        "author": "白朴", 
        "era": "元", 
        "subtype": null, 
        "text": [
            "海棠初雨歇，杨柳轻烟惹，碧草茸茸铺四野。", 
            "俄然回首处，乱红堆雪。"
        ], 
        "title": "【双调】乔木查 其一 对景", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "裂石穿云，玉管宜横清更洁。", 
            "霜天沙漠，鹧鸪风里欲偏斜。", 
            "凤凰台上暮云遮，梅花惊作黄昏雪。", 
            "人静也，一声吹落江楼月。"
        ], 
        "title": "【双调】驻马听 吹", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "雪调冰弦，十指纤纤温更柔。", 
            "林莺山溜，夜深风雨落弦头。", 
            "芦花岸上对兰舟，哀弦恰似愁人消瘦。", 
            "泪盈眸，江州司马别离后。"
        ], 
        "title": "【双调】驻马听 弹", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "白雪阳春，一曲西风几断肠。", 
            "花朝月夜，个中唯有杜韦娘。", 
            "前声起彻绕危梁，后声并至银河上。", 
            "韵悠扬，小楼一夜云来往。"
        ], 
        "title": "【双调】驻马听 歌", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "凤髻蟠空，袅娜腰肢温更柔。", 
            "轻移莲步，汉宫飞燕旧风流。", 
            "谩催鼍鼓品梁州，鹧鸪飞起春罗袖。", 
            "锦缠头，刘郎错认风前柳。"
        ], 
        "title": "【双调】驻马听 舞", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "独自寝，难成梦，睡觉来怀儿里抱空。", 
            "六幅罗裙宽褪，玉腕上钏儿松。", 
            "独自走，踏成道，空走了千遭万遭。", 
            "肯不肯疾些儿通报，休直到教担阁得天明了。", 
            "红日晚，遥天暮，老树寒鸦几簇。", 
            "咱为甚妆妆频觑，怕有那新雁儿寄来书。", 
            "红日晚，残霞在，秋水共长天一色。", 
            "寒雁儿呀呀的天外，怎生不捎带个字儿来？"
        ], 
        "title": "【双调】得胜乐", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "密布云，初交腊。", 
            "偏宜去扫雪烹茶，羊羔酒添价。", 
            "胆瓶内温水浸梅花。"
        ], 
        "title": "【双调】得胜乐 冬", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "丽日迟，和风习，共王孙公子游戏。", 
            "醉酒淹衫袖湿，簪花压帽檐低。"
        ], 
        "title": "【双调】得胜乐 春", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "酷暑天，葵榴发。", 
            "喷鼻香十里荷花，兰舟斜缆垂杨下。", 
            "只宜铺枕簟、向凉亭披襟散发。"
        ], 
        "title": "【双调】得胜乐 夏", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "疑是杨妃在，怎脱马嵬灾？", 
            "曾与明皇捧砚来，美脸风流杀。", 
            "叵奈挥毫李白，觑着娇态，洒松烟点破桃腮。"
        ], 
        "title": "【仙吕】醉中天 佳人脸上黑痣", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "独倚危楼，十二珠帘挂，风萧飒。", 
            "雨晴云乍，极目山如画。"
        ], 
        "title": "幺篇 其二", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "断人肠处，无边残照水边霞。", 
            "枯荷宿鹭，远树栖鸦。", 
            "败叶纷纷拥砌石，修竹珊珊扫窗纱。", 
            "黄昏近，愁生砧杵，怨入琵琶。"
        ], 
        "title": "混江龙 其三", 
        "type": "曲", 
        "yun": "麻"
    }, 
    {
        "author": "白朴", 
        "era": "元", 
        "subtype": null, 
        "text": [
            "忆疏狂阻隔天涯，怎知人埋冤他。", 
            "吟鞭袅青骢马，莫吃秦楼酒，谢家茶，不思量执手临歧话。"
        ], 
        "title": "穿窗月 其四", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "凭阑久，归绣帏，下危楼强把金莲撒。", 
            "深沉院宇朱扉亚，立苍苔冷透凌波袜。", 
            "数归期空画短琼簪，揾啼痕频湿香罗帕。"
        ], 
        "title": "寄生草 其五", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "自从绝雁书，几度结龟卦。", 
            "翠眉长是锁离愁，玉容憔悴煞。", 
            "自元宵等待过重阳，甚犹然不到家。"
        ], 
        "title": "元和令 其六", 
        "type": "曲", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "欢会少，烦恼多，心绪乱如麻。", 
            "偶然行至东篱下，自嗟自呀，冷清清和月对黄花。"
        ], 
        "title": "上马娇煞 其七", 
        "type": "曲", 
        "yun": "麻"
    }, 
    {
        "author": "白朴", 
        "era": "元", 
        "subtype": null, 
        "text": [
            "金凤钗分，玉京人去，秋潇洒。", 
            "晚来闲暇，针线收拾罢。"
        ], 
        "title": "【仙吕】点绛唇 其一", 
        "type": "曲", 
        "yun": "蟹"
    }, 
    {
        "author": "白华", 
        "era": "元", 
        "subtype": null, 
        "text": [
            "光禄池台，将军楼阁，十年一梦中间。", 
            "短衣匹马，重见镇州山。", 
            "内翰当年醉墨，纱笼在、高阁依然。", 
            "今何夕，灯前儿女，飘荡喜生还。", 
            "衣冠初北渡，几人能得，对酒常闲。", 
            "算唯君日日，陶写余欢。", 
            "得陇且休望蜀，南山卧、白额黄班。", 
            "茅檐底，男儿未老，勋业后来看。"
        ], 
        "title": "满庭芳 示刘子新", 
        "type": "词", 
        "yun": null
    }, 
    {
        "author": "白仁寿", 
        "era": "元", 
        "subtype": null, 
        "text": [
            "太羹元无味，大章本希音。", 
            "音繁入人耳，味美适人心。", 
            "是以保身难，惴惴如临深。", 
            "百战苟一失，勇气未足钦。", 
            "今若不学古，后何法于今。"
        ], 
        "title": "书事", 
        "type": "古风", 
        "yun": "侵"
    }, 
    {
        "author": "白云山翁", 
        "era": "元", 
        "subtype": null, 
        "text": [
            "忆分司时节，秋雨正连天。", 
            "官路满篙流水，舟楫驶如川。", 
            "陌上漫漫泥潦，徙远马瘏人倦，堪赋去来篇。", 
            "雪冷梅花萼，春早绿杨颠。", 
            "问东君，春几许，为君怜。", 
            "浮生恍如蝶梦，栩栩羡高贤。", 
            "客里渐磨岁月，两眼青山图画，松翠看云眠。", 
            "安得王乔术，飞舄颇通元。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "白云人", 
        "era": "元", 
        "subtype": null, 
        "text": [
            "犊外醉分芳草卧，莺边吟踏落花行。"
        ], 
        "title": "春日田园杂兴", 
        "type": "句", 
        "yun": null
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "三字封来墨未乾，堂轩舒展对琅玕。", 
            "高人不待笼鹅换，好客多从载酒看。", 
            "月夜有怀通白下，秋潮无信寄长干。", 
            "清台翠柏应千丈，静想风霜卷地寒。"
        ], 
        "title": "寄谢察院高德进宪史寄来杨友直书居竹轩三大字", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "潮落寒汀水欲冰，酌君何惜酒如渑。", 
            "人怜狗监知司马，我喜龙门识李膺。", 
            "爽气九秋横楚泽，先声一日到江陵。", 
            "君行自厉青云志，赤鴳终惭九万鹏。"
        ], 
        "title": "送李唐臣调山南宪幕", 
        "type": "律诗", 
        "yun": "蒸"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "当时弄月与吟风，一代高人自不同。", 
            "伊洛源头无别派，孔颜心上有全功。", 
            "岁寒只在箪瓢内，春色还归杖履中。", 
            "今日看君能到此，不须重问爱莲翁。"
        ], 
        "title": "程氏寻乐斋", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "黄叶飘飖秋满天，数家茅屋更翛然。", 
            "村中老人不识字，溪上小儿能驾船。", 
            "荠菜登盘甘似蜜，芦花纫被煖如棉。", 
            "此中长得无宵警，春雨扶犁学种田。"
        ], 
        "title": "夜泊青蒲村", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "荣河东去几迁移，抚事令人动所思。", 
            "龙马不来吾已矣，蓍龟多验汝知之。", 
            "仙坛作记高千古，精舍明经此一时。", 
            "且向程门求绝学，吟风弄月有深期。"
        ], 
        "title": "河图精舍", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "许令宫前旧卜邻，铁符传得尚如新。", 
            "一弹指内三千仞，八百仙中勾几人。", 
            "上界风云回羽节，空江雷雨泣蛟神。", 
            "淮南他日来相访，却惜东湖借约尘。"
        ], 
        "title": "胡道元隐东湖得许旌阳铁符延瘗旧名伏蛟台道元由广陵入京赋此以别", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "高人不见诜僧判，江海同谁讲子平。", 
            "能以静功窥造化，每于先事动公卿。", 
            "君从何处得此术，我已多时闻令名。", 
            "今夕蓬窗听清论，流年容与话平生。"
        ], 
        "title": "赠谈子平者", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "李君抱朴深居处，曲几匡床事事幽。", 
            "三穴有谋怜狡兔，一巢无计笑痴鸠。", 
            "白云生满溪前面，黄叶飞来屋上头。", 
            "应是此中藏大巧，凤楼十二要添修。"
        ], 
        "title": "藏李氏拙斋", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "今日雨晴山亦佳，散行聊复写幽怀。", 
            "田翁入郭买春酒，野衲下堂留午斋。", 
            "老去任添新白发，平生能著几青鞋。", 
            "醉中天地堪衾枕，却笑刘伶死便埋。"
        ], 
        "title": "春日游上方寺因过别业", 
        "type": "律诗", 
        "yun": "佳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "尘湖山下足烟霞，羡尔方壶道士家。", 
            "雨后放龙耕绿野，日中呼犬试丹砂。", 
            "琼林一路芝如草，碧涧千年竹有花。", 
            "正欲相陪此深隐，半盂分我饭胡麻。"
        ], 
        "title": "怀方壶高士", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "坐对三峰绝俗缘，羽衣消散即神仙。", 
            "几年大洞传真箓，十日清斋读内篇。", 
            "采药每行青涧底，散花多近白云边。", 
            "精神鍊得如冰雪，妙入羲皇太古先。"
        ], 
        "title": "赠茅山彭鍊师", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "方寸纤尘一扫除，湛然澄澈只如初。", 
            "本原不昧先天理，功效多从大学书。", 
            "池上倚筇秋水净，月中挥麈夜窗虚。", 
            "修齐事业须公等，我老昏昏总不如。"
        ], 
        "title": "邱德辅明德斋", 
        "type": "律诗", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "爱汝东庵暑气薄，解衣盘礴坐莓苔。", 
            "一林绿竹尽可数，五月白莲犹未开。", 
            "捉麈谈禅知独往，买鱼沽酒待重来。", 
            "沧江日落山更好，且放轻舟缓缓回。"
        ], 
        "title": "夏日过万蓬庵", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "沧洲三日北风作，海气冥冥吹去舟。", 
            "游子思亲白云舍，主人赠尔青貂裘。", 
            "沙头明月为谁好，夜半寒潮生客愁。", 
            "我亦轻装待明发，挂帆挝鼓上扬州。"
        ], 
        "title": "送人归金坛", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "边报纷纷日转频，彭城犹未息风尘。", 
            "中原白骨多新鬼，浮世黄金少故人。", 
            "阮籍一生唯纵酒，季鹰今日定思莼。", 
            "河东鹤叟应相忆，落日悲笳泪满巾。"
        ], 
        "title": "感时伤事寄张仲举博士", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "太行山上思亲日，句曲峰前写兴时。", 
            "千古风流无处觅，一般意味少人知。", 
            "归来远道何堪赠，老去閒心只自怡。", 
            "怅望碧天还欲暮，令人空拟惠休诗。"
        ], 
        "title": "白云轩为罗氏赋", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "七秩高年古亦稀，考之终命见天机。", 
            "岳阳湖上神仙过，舍卫城中长者归。", 
            "门第预题新墓表，几筵犹设旧朝衣。", 
            "青山埋骨知何处，落日沧江望鹤飞。"
        ], 
        "title": "挽吕州判", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "八月边声草木寒，愁来短发不胜冠。", 
            "诸公莫诮王夷甫，我辈终惭管幼安。", 
            "酒券如山空好客，田毛何日再输官。", 
            "兰陵沟上松无恙，还有孤猿夜夜看。"
        ], 
        "title": "次李希颜述怀韵", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "白狼山头僧卓庵，我蹑飞履穷幽探。", 
            "麻姑又见海清浅，女娲不补天东南。", 
            "危枝如龙固矫矫，怪石似虎犹耽耽。", 
            "兴来提笔写狂语，此身只合栖云龛。"
        ], 
        "title": "登狼山醉题僧壁", 
        "type": "律诗", 
        "yun": "覃"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "昔年漕运开洋日，御赐香来动杳冥。", 
            "真箓九朝连昼夜，斋厨一月断荤腥。", 
            "祠光赤现天妃火，云气黄占使者星。", 
            "沉璧丽牲严祀典，至今神肃在宫庭。"
        ], 
        "title": "题上海天妃宫因见王元吉壁间所题诗次韵二首伤今感昔情见于辞 其一", 
        "type": "律诗", 
        "yun": "青"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "何年立庙对沧溟，合殿濛濛紫雾冥。", 
            "香暗水仙毛发古，剑留山鬼髑髅腥。", 
            "寝楼下瞰扶桑日，饷道遥连析木星。", 
            "圣代祝釐频遣使，徽音不日下宫庭。"
        ], 
        "title": "题上海天妃宫因见王元吉壁间所题诗次韵二首伤今感昔情见于辞 其二", 
        "type": "律诗", 
        "yun": "青"
    }, 
    {
        "author": "白珽", 
        "era": "元", 
        "subtype": null, 
        "text": [
            "红杏绿杨永昼，野服柴门散仙。", 
            "莫道无人知处，东风都在吟笺。", 
            "莲叶吹香澹澹，扁舟撑影斜斜。", 
            "惊散一行白鹭，东风捲起梨花。"
        ], 
        "title": "四季六言诗", 
        "type": "六言诗", 
        "yun": null
    }, 
    {
        "author": "申屠衡", 
        "era": "元", 
        "subtype": null, 
        "text": [
            "寥阳之阙天皇居，百灵拱卫群真趋。", 
            "羽人神游尻为舆，招摇御气凌空虚。", 
            "九关洞启光县珠，绿章封奏人间书。", 
            "吴田潦淫三月余，吴淞决防连具区。", 
            "春苗荡溺无遗株，吴民业业忧为鱼。", 
            "上天好生哀冥愚，羽人稽首帝曰俞。", 
            "廓除霾曀开天衢，蛟龙伏藏黑蜧诛。", 
            "有秋芃芃还土腴，人无菜色国有储。", 
            "羽人有道神明俱，手持玄纲旋斗枢。", 
            "紫云为舄丹霞裾，蓬莱清都随所如。", 
            "琳宫载敞虞山隅，为予分驻飙轮车。"
        ], 
        "title": "周玄初祈晴诗", 
        "type": "古风", 
        "yun": null
    }, 
    {
        "author": "申屠衡", 
        "era": "元", 
        "subtype": null, 
        "text": [
            "童子爱白云，闭置密室内。", 
            "不如放令出，去住得自在。"
        ], 
        "title": "卧云室（师子林十二咏）", 
        "type": "古风", 
        "yun": "队"
    }, 
    {
        "author": "申屠駉", 
        "era": "元", 
        "subtype": null, 
        "text": [
            "追陪偶上道山亭，叠障层峦绕郭青。"
        ], 
        "title": "道山亭联句首联", 
        "type": "句", 
        "yun": "青"
    }, 
    {
        "author": "田锡", 
        "era": "元", 
        "subtype": "七言绝句", 
        "text": [
            "富贵一场春夜梦，文章万斛冷云泉。", 
            "英魂返却眉山秀，依旧春风草木天。"
        ], 
        "title": "过东坡坟", 
        "type": "绝句", 
        "yun": "先"
    }, 
    {
        "author": "田农夫", 
        "era": "元", 
        "subtype": null, 
        "text": [
            "桃李场中已免参，只将农圃系头衔。"
        ], 
        "title": "春日田园杂兴", 
        "type": "句", 
        "yun": "咸"
    }, 
    {
        "author": "甘复", 
        "era": "元", 
        "subtype": null, 
        "text": [
            "野风飘征衣，野日转空壁。", 
            "众鸟号荒墟，杂花翳丛棘。", 
            "路暗不逢人，烟火望林隙。"
        ], 
        "title": "道中", 
        "type": "古风", 
        "yun": null
    }, 
    {
        "author": "甘复", 
        "era": "元", 
        "subtype": null, 
        "text": [
            "木落秋满山，窗虚夜凉集。", 
            "风吹海月生，露洗苔衣湿。", 
            "野客爱清泠，长瓢暝中汲。"
        ], 
        "title": "宿山家", 
        "type": "古风", 
        "yun": "缉"
    }, 
    {
        "author": "甘复", 
        "era": "元", 
        "subtype": null, 
        "text": [
            "虚烟散华池，高蝉暮声咽。", 
            "落景对閒眠，新秋入华发。", 
            "素怀惬幽赏，微飔洒林末。", 
            "为爱竹间凉，相过步庭月。"
        ], 
        "title": "晚至陈氏馆", 
        "type": "古风", 
        "yun": null
    }, 
    {
        "author": "甘复", 
        "era": "元", 
        "subtype": null, 
        "text": [
            "晨晖澹芳牖，颢气盈幽襟。", 
            "岩谷有秋意，西风吹满林。", 
            "独栉高馆罢，畅游南涧浔。", 
            "漱齿掬寒濑，矫首望孤岑。", 
            "悠然释百虑，似得静者心。", 
            "磴转入茂树，众山坐来深。"
        ], 
        "title": "晓起", 
        "type": "古风", 
        "yun": "侵"
    }, 
    {
        "author": "甘复", 
        "era": "元", 
        "subtype": null, 
        "text": [
            "遥岭散夕雨，掩书游方塘。", 
            "栖鸟喧幽林，檐蛛引丝长。", 
            "木杪微风度，飒然生早凉。", 
            "沿流弄潺湲，倚竹听琳琅。", 
            "丘园信为乐，圭组永相忘。", 
            "落景送遐瞩，畅怀寓清觞。", 
            "但得写心素，焉知两鬓苍。"
        ], 
        "title": "晚出池上", 
        "type": "古风", 
        "yun": "阳"
    }, 
    {
        "author": "甘复", 
        "era": "元", 
        "subtype": null, 
        "text": [
            "凉飙应秋气，草木敛华英。", 
            "客游总念归，子有千里行。", 
            "匆匆俦侣催，悄悄离思盈。", 
            "丈夫怀志气，孰不恋荣名。", 
            "华荐起当路，使者促前征。", 
            "追饯东门道，把酒哀弦鸣。", 
            "萧条野驿暮，泛艳江波清。", 
            "密谋植帷幄，慰彼苍生情。", 
            "古来盛名士，多是起钓耕。"
        ], 
        "title": "送别", 
        "type": "古风", 
        "yun": "庚"
    }, 
    {
        "author": "甘复", 
        "era": "元", 
        "subtype": null, 
        "text": [
            "王孙应时辟，长才屈卑宦。", 
            "风烟塞川路，舟楫望江汉。", 
            "亲友不能别，离居忍分散。", 
            "振迹林野隅，行李书策半。", 
            "山川战伐踪，胜概溢文翰。", 
            "幕府慎筹画，机务贵奇断。", 
            "况彼古沔城，民生经丧乱。", 
            "不有君子人，何以解愁叹。", 
            "云薄九疑峰，水白湘灵岸。", 
            "念君远行役，默默动离怨。"
        ], 
        "title": "送赵文昭之沔阳知事", 
        "type": "古风", 
        "yun": null
    }, 
    {
        "author": "甘复", 
        "era": "元", 
        "subtype": null, 
        "text": [
            "日夕登东皋，东皋树参差。", 
            "回首望故园，天阔云空垂。", 
            "闾里孰不念，旅游孰不悲。", 
            "大川风波盛，远道豺虎饥。", 
            "上兴杞国忧，下肆楚狂痴。", 
            "苦遭事物役，不觉岁月驰。", 
            "年少诵经史，素心在济时。", 
            "漂荡无定迹，神隳意若疲。", 
            "从以业耕作，□□歌古词。"
        ], 
        "title": "登东皋", 
        "type": "古风", 
        "yun": "支"
    }, 
    {
        "author": "甘复", 
        "era": "元", 
        "subtype": null, 
        "text": [
            "披褐涉西园，烦襟散清晓。", 
            "微风动高树，零露下芳沼。", 
            "始行幽谷中，忽出青林杪。", 
            "流水漂馀花，修筠度啼鸟。", 
            "身缘翠石回，思逐白云杳。", 
            "负杖孤赏怀，春阑绿阴悄。"
        ], 
        "title": "晓出西园由谷中归", 
        "type": "古风", 
        "yun": "筱"
    }, 
    {
        "author": "甘复", 
        "era": "元", 
        "subtype": null, 
        "text": [
            "空阶积寒叶，不觉秋已深。", 
            "离人滞远道，愁思何能任。", 
            "日夕登高原，畅情群木阴。", 
            "羁禽尚有栖，漂没仍至今。", 
            "片云生东岭，顷刻薄北岑。", 
            "愿乘凉飙度，反彼川上林。"
        ], 
        "title": "秋怀", 
        "type": "古风", 
        "yun": "侵"
    }, 
    {
        "author": "甘复", 
        "era": "元", 
        "subtype": null, 
        "text": [
            "华馆耿不寐，芳春催赏心。", 
            "水际月微白，零露花气深。", 
            "东峰曙色动，茂树鸣幽禽。", 
            "时景觉易晏，宿昔成华簪。", 
            "岂无济时意，自顾力不任。", 
            "孤吟倚前楹，恻怆遗哀音。"
        ], 
        "title": "春晓", 
        "type": "古风", 
        "yun": "侵"
    }, 
    {
        "author": "甘复", 
        "era": "元", 
        "subtype": null, 
        "text": [
            "丘壑念长栖，荣宦非素心。", 
            "一朝使者骑，来辟荒山阴。", 
            "徘徊释短褐，慷慨援长琴。", 
            "开燕集朋游，趣装辞故林。", 
            "平生经济术，名动江汉浔。", 
            "逝川赴东海，孤云还北岑。", 
            "行藏各异态，努力及华簪。", 
            "层城睇高雁，岁晚待徽音。"
        ], 
        "title": "赠仲庸艾先生", 
        "type": "古风", 
        "yun": "侵"
    }, 
    {
        "author": "甘复", 
        "era": "元", 
        "subtype": null, 
        "text": [
            "阶树夕含雾，冥冥鸟栖时。", 
            "临轩独不寐，见月有馀悲。", 
            "旧游已陈迹，素志倍前期。", 
            "守道古多贱，高世俗恒嗤。", 
            "君门献璞人，则足终何为。", 
            "沮溺共忘世，千载名永垂。", 
            "薄才弃时用，窜迹宜东菑。", 
            "明朝择广野，茇舍依茅茨。"
        ], 
        "title": "陈氏馆书怀", 
        "type": "古风", 
        "yun": "支"
    }, 
    {
        "author": "甘复", 
        "era": "元", 
        "subtype": null, 
        "text": [
            "获竟原野旷，犊行秣长陂。", 
            "远峰夕照尽，孤鸟西飞迟。", 
            "天风泛高雾，烟树含尉滋。", 
            "故友适相见，离居惊鬓丝。", 
            "素怀未及展，惆怅临路岐。", 
            "彼此各寄寓，东西会何时。", 
            "岁晚霜霰盛，勖君松柏姿。"
        ], 
        "title": "野中别友", 
        "type": "古风", 
        "yun": "支"
    }, 
    {
        "author": "危素", 
        "era": "元", 
        "subtype": null, 
        "text": [
            "大元设学校，于以教万民。", 
            "吁嗟去古远，世降何沄沄。", 
            "周孔不可见，圣道日以湮。", 
            "儒官窃廪禄，法度岂复遵。", 
            "教化何由宣，礼乐亦以沦。", 
            "在薮无凤凰，在郊无麒麟。", 
            "英宗皇帝时，逆气横乾坤。", 
            "贼子不知父，乱臣已忘君。", 
            "臣素愤薄世，胆气长囷轮。", 
            "念之万感集，血泪射秋旻。", 
            "思见豪杰士，再使民风淳。", 
            "訚訚王教谕，我里君子人。", 
            "之官武宁县，挂席当仲春。", 
            "撞钟集诸生，讲论明彝伦。", 
            "况逢尧舜君，德泽周八垠。", 
            "高歌猛虎行，慷慨为子陈。"
        ], 
        "title": "送王起元之分宁教官任", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "江东云锦山，积翠脩以峨。", 
            "云有千载士，憩彼山之阿。", 
            "考槃幽涧石，结制彼泽荷。", 
            "贞心抱夷澹，雅量涵冲和。", 
            "仆也江西人，齿稚侠好多。", 
            "东将浮渤澥，北拟穷沙陀。", 
            "尚怀诗礼趋，吾父须发皤。", 
            "生死愿相许，誓以心靡佗。", 
            "露中葭薍丛，海底珊瑚柯。", 
            "晶光轹尘淖，结托古则那。", 
            "载咏伐木篇，乱以采薇歌。"
        ], 
        "title": "投简李仲公甫", 
        "type": "古风", 
        "yun": "歌"
    }, 
    {
        "author": "危素", 
        "era": "元", 
        "subtype": null, 
        "text": [
            "种稻南谷口，凶岁囷仓虚。", 
            "晚值老农语，出口三嘻吁。", 
            "幸有高亢田，种麦给群需。", 
            "有麦且免忧，无麦将焉如。", 
            "昔谓崖谷底，其俗异黄农。", 
            "浪迹城府归，却爱淳朴风。", 
            "猎夫不射雁，云与兄弟同。", 
            "羽毛岂知道，天理谅无终。"
        ], 
        "title": "莫冬", 
        "type": "古风", 
        "yun": null
    }, 
    {
        "author": "危素", 
        "era": "元", 
        "subtype": null, 
        "text": [
            "季子有剑秋水色，徐君见之惜不得。", 
            "徐君墓上荒草寒，季子解剑挂树间。", 
            "一死一生见交谊，嗟哉延陵吴季子。"
        ], 
        "title": "徐人歌", 
        "type": "古风", 
        "yun": null
    }, 
    {
        "author": "甘茂实", 
        "era": "元", 
        "subtype": null, 
        "text": [
            "秋雨种白发，一滴生一茎。", 
            "半为作诗苦，半为忧天倾。", 
            "天倾或可补，诗苦终无成。", 
            "朝来览青镜，何时再后生。", 
            "不如原上草，秋死春复荣。"
        ], 
        "title": "秋怀", 
        "type": "古风", 
        "yun": "庚"
    }, 
    {
        "author": "甘立", 
        "era": "元", 
        "subtype": null, 
        "text": [
            "河西女儿戴罟𦋆，当时生长在西湖。", 
            "手抱琵琶作胡语，记得吴中吴大姑。"
        ], 
        "title": "和西湖竹枝词", 
        "type": "词", 
        "yun": "虞"
    }, 
    {
        "author": "甘泳", 
        "era": "元", 
        "subtype": null, 
        "text": [
            "昨夜西风来，人间雨如海。", 
            "山摇摇，秋洒洒。", 
            "早起□□轮，老红竟何在，惟有残云漠漠弄凉态。", 
            "千林万叶，淅沥作声。", 
            "岂无绿色，奈何凋零。", 
            "四时更变化，宋玉胡为愁，直须痛饮千斛酒。", 
            "亦不知有春，亦不知有秋，鸿濛适我汗漫游。", 
            "绝怜九辨大萧索，争与虫声起篱落。", 
            "东溪子，今夕呼月当中天，看我大醉西风前。", 
            "便令秋满八千岁，我醉依然月下眠。"
        ], 
        "title": "秋风词", 
        "type": "古风", 
        "yun": null
    }, 
    {
        "author": "甘泳", 
        "era": "元", 
        "subtype": null, 
        "text": [
            "暑热不可度，须此日暮凉。", 
            "况尔得佳友，共约栖禅房。", 
            "行吟发幽兴，空阔入水乡。", 
            "萧散意自适，轻风动衣裳。", 
            "谁欤远有望，烟影生冥茫。", 
            "已复入古寺，树色交青苍。", 
            "虚廊绝蚊蛾，可近灯烛光。", 
            "莲花生清池，静坐乃闻香。", 
            "尊卑就次序，肴核罗杯觞。", 
            "嗟此坐中人，声名托文章。", 
            "云霄纵高步，山林倏潜藏。", 
            "况遇知己饮，豁达倾肺肠。", 
            "抚掌发一笑，神思惊轩昂。", 
            "酣歌兴未已，下趁青苔荒。", 
            "仰视天无尘，素月升东墙。", 
            "百年亦如寄，万事何其长。", 
            "慎勿忘今夕，嘉话连僧房。"
        ], 
        "title": "烧香寺", 
        "type": "古风", 
        "yun": "阳"
    }, 
    {
        "author": "甘泳", 
        "era": "元", 
        "subtype": "五言绝句", 
        "text": [
            "明月送人归，明月照人宿。", 
            "月落梦醒时，清霜压寒屋。"
        ], 
        "title": "与危见心同和完颜御史沂联步踏月韵", 
        "type": "绝句", 
        "yun": "屋"
    }, 
    {
        "author": "甘泳", 
        "era": "元", 
        "subtype": "五言绝句", 
        "text": [
            "一夜睡不著，小窗天忽明。", 
            "林塘寒鸟聚，听得最初声。"
        ], 
        "title": "小绝", 
        "type": "绝句", 
        "yun": "庚"
    }, 
    {
        "author": "甘泳", 
        "era": "元", 
        "subtype": "五言绝句", 
        "text": [
            "林风自潇潇，山雨时洒洒。", 
            "丈夫七尺躯，地炉使吾矮。"
        ], 
        "title": "夜坐", 
        "type": "绝句", 
        "yun": "蟹"
    }, 
    {
        "author": "甘泳", 
        "era": "元", 
        "subtype": "五言绝句", 
        "text": [
            "病来贪睡早，推月出山前。", 
            "月色不相舍，小窗还自妍。"
        ], 
        "title": "早睡", 
        "type": "绝句", 
        "yun": "先"
    }, 
    {
        "author": "甘泳", 
        "era": "元", 
        "subtype": "五言绝句", 
        "text": [
            "酒醒桂花发，狂歌对花前。", 
            "邻家大骂我，夜半惊人眠。"
        ], 
        "title": "酒醒", 
        "type": "绝句", 
        "yun": "先"
    }, 
    {
        "author": "甘泳", 
        "era": "元", 
        "subtype": "五言绝句", 
        "text": [
            "踉蹡趣讲席，读诵斗高声。", 
            "我亦曾如此，而今白发生。"
        ], 
        "title": "书生", 
        "type": "绝句", 
        "yun": "庚"
    }, 
    {
        "author": "甘泳", 
        "era": "元", 
        "subtype": "五言绝句", 
        "text": [
            "平生湖海游，南北东西路。", 
            "几度梦残时，云深不知处。"
        ], 
        "title": "暂憩", 
        "type": "绝句", 
        "yun": null
    }, 
    {
        "author": "甘泳", 
        "era": "元", 
        "subtype": "七言绝句", 
        "text": [
            "片帆悬空秋满腹，凉月淡淡天无波。", 
            "平生湖海元龙意，早入西风渔棹歌。"
        ], 
        "title": "归舟二首 其一", 
        "type": "绝句", 
        "yun": "歌"
    }, 
    {
        "author": "甘泳", 
        "era": "元", 
        "subtype": "七言绝句", 
        "text": [
            "天壤岂无苏季子，恨我不识韩荆州。", 
            "遥山苍苍暮云碧，何许一笛芦花秋。"
        ], 
        "title": "归舟二首 其二", 
        "type": "绝句", 
        "yun": "尤"
    }, 
    {
        "author": "甘泳", 
        "era": "元", 
        "subtype": "七言绝句", 
        "text": [
            "壮怀忍共白云閒，孤负僧房屋半间。", 
            "卖却牢愁三万斛，载将明月入西山。"
        ], 
        "title": "下豫州", 
        "type": "绝句", 
        "yun": "删"
    }, 
    {
        "author": "甘泳", 
        "era": "元", 
        "subtype": "七言绝句", 
        "text": [
            "旧时灯火不知年，托意篇章末世传。", 
            "胸次只今无此事，听风听雨过残年。"
        ], 
        "title": "托意", 
        "type": "绝句", 
        "yun": "先"
    }, 
    {
        "author": "甘泳", 
        "era": "元", 
        "subtype": "七言绝句", 
        "text": [
            "花红柳绿也逢时，润色青春有小时。", 
            "人世苦无吾辈在，东风寥落亦堪悲。"
        ], 
        "title": "新春", 
        "type": "绝句", 
        "yun": "支"
    }, 
    {
        "author": "甘泳", 
        "era": "元", 
        "subtype": "七言绝句", 
        "text": [
            "独坐匆匆不自适，出门偶见梅花开。", 
            "自从开辟到今日，此是东风第几回。"
        ], 
        "title": "看梅", 
        "type": "绝句", 
        "yun": "灰"
    }, 
    {
        "author": "甘泳", 
        "era": "元", 
        "subtype": "五言律诗", 
        "text": [
            "总角希闻道，残生乃付诗。", 
            "未曾前辈识，敢辱近人知。", 
            "飘泊身馀健，萧閒鬓欲衰。", 
            "一帘书四壁，寒日在清池。"
        ], 
        "title": "自述", 
        "type": "律诗", 
        "yun": "支"
    }, 
    {
        "author": "甘泳", 
        "era": "元", 
        "subtype": "五言律诗", 
        "text": [
            "今度阑干倚，苍茫入暮天。", 
            "碧溪分市井，华屋乱云烟。", 
            "钟隔春来树，灯流夜去船。", 
            "惜哉题柱壮，琴动凤凰弦。"
        ], 
        "title": "晚立黄洲", 
        "type": "律诗", 
        "yun": "先"
    }, 
    {
        "author": "甘泳", 
        "era": "元", 
        "subtype": "五言律诗", 
        "text": [
            "胜景踰千载，吾人得共登。", 
            "五峰交地势，一水合沙棱。", 
            "荆国成何事，浮丘无异能。", 
            "山头有田父，未必识中丞。"
        ], 
        "title": "陪完颜御史行金石台分韵得丞字", 
        "type": "律诗", 
        "yun": "蒸"
    }, 
    {
        "author": "甘泳", 
        "era": "元", 
        "subtype": "五言律诗", 
        "text": [
            "谓我犹羁旅，归与已的然。", 
            "风霜高枕外，江海小诗边。", 
            "达摩移华夏，庄周侮圣贤。", 
            "向来知此事，未敢弃予年。"
        ], 
        "title": "归来", 
        "type": "律诗", 
        "yun": "先"
    }, 
    {
        "author": "甘泳", 
        "era": "元", 
        "subtype": "七言律诗", 
        "text": [
            "忽有一事碍胸次，摆脱不去呼酒来。", 
            "溟溟濛濛混沌在，坦坦荡荡虚空开。", 
            "精神一生留笔墨，形骸昨夜为尊罍。", 
            "年年看梅今白发，晴日江路行莓苔。"
        ], 
        "title": "过南湖", 
        "type": "律诗", 
        "yun": "灰"
    }, 
    {
        "author": "甘立", 
        "era": "元", 
        "subtype": null, 
        "text": [
            "凉风生广除，白露坠斜汉。", 
            "沈沈夜气集，皎皎月光烂。", 
            "门深棨戟严，庭寂兵吏散。", 
            "柝鸣栖雀起，阶湿吟蛩乱。", 
            "徘徊久不寐，感慨辄兴叹。", 
            "非才直承明，弱冠弄柔翰。", 
            "遭逢愧终贾，漂泊类王粲。", 
            "名臣镇大藩，从事乏良算。"
        ], 
        "title": "八月十一夜直省中", 
        "type": "古风", 
        "yun": "翰"
    }, 
    {
        "author": "甘立", 
        "era": "元", 
        "subtype": null, 
        "text": [
            "云林生晓阴，露叶表秋净。", 
            "天清鹤能高，风急蝉更竞。", 
            "果落忽疑雨，交柯转成暝。", 
            "龙影翻研池，翠羽窥水镜。", 
            "幽人此优游，读书了深性。"
        ], 
        "title": "寄题湖口方氏木斋", 
        "type": "古风", 
        "yun": null
    }, 
    {
        "author": "甘立", 
        "era": "元", 
        "subtype": null, 
        "text": [
            "春水生霅溪，轻舠去容与。", 
            "东风吹白蘋，晴烟散芳渚。", 
            "飞花著离筵，翔鸥逐柔橹。", 
            "酒阑意弥深，别至惨无语。", 
            "缅彼嘉树林，之人事笾俎。", 
            "所望崇德业，前修有遗绪。"
        ], 
        "title": "送张文焕安定山长", 
        "type": "古风", 
        "yun": null
    }, 
    {
        "author": "甘立", 
        "era": "元", 
        "subtype": null, 
        "text": [
            "薄暮出重闉，逶迟望双阙。", 
            "辇路犹轻尘，上林已初月。", 
            "悠悠文书静，去去车马绝。", 
            "小草惭长松，承恩总无别。"
        ], 
        "title": "晚出西掖同柯博士赋", 
        "type": "古风", 
        "yun": null
    }, 
    {
        "author": "甘立", 
        "era": "元", 
        "subtype": null, 
        "text": [
            "月落城上楼，乌啼楼上头。", 
            "一啼海色动，再啼朝景浮。", 
            "马鸣黄金勒，霜满翠羽裘。", 
            "乌啼在故处，人生多去留。"
        ], 
        "title": "送客赋得城上乌（一作《夜乌啼曲》）", 
        "type": "古风", 
        "yun": "尤"
    }, 
    {
        "author": "甘立", 
        "era": "元", 
        "subtype": null, 
        "text": [
            "西山有崇台，上与云气通。", 
            "仙人紫霞佩，导以双青童。", 
            "逍遥琪树林，盘礴瑶华宫。", 
            "积石象玄圃，连岑搆空同。", 
            "纚纚驻朝景，泠泠度天风。", 
            "丹凤刷仪羽，绛节飘曈昽。", 
            "矫首不可及，灭没凌飞鸿。", 
            "愿言授灵药，与世无终穷。"
        ], 
        "title": "琼林台为薛玄卿赋", 
        "type": "古风", 
        "yun": "东"
    }, 
    {
        "author": "甘立", 
        "era": "元", 
        "subtype": null, 
        "text": [
            "灞陵桥上秋风早，行人晓出长安道。", 
            "长安城头乌正啼，长安陌上闻朝鸡。", 
            "征车遥遥行复止，征马萧萧鸣不已。", 
            "将军年少美且都，黄金箭镞雕玉弧。", 
            "未央前殿进书罢，诸生拜官辞石渠。", 
            "将军归去亦草草，长安道边人羡好。", 
            "莫怜贾谊谪长沙，不见冯唐禁中老。"
        ], 
        "title": "送方叔高赋得长安道", 
        "type": "古风", 
        "yun": null
    }, 
    {
        "author": "甘立", 
        "era": "元", 
        "subtype": "七言绝句", 
        "text": [
            "嶰谷春回落粉香，拂云和露倚苍苍。", 
            "月明后夜吹箫过，应是伶伦学凤凰。"
        ], 
        "title": "题柯博士墨竹", 
        "type": "绝句", 
        "yun": "阳"
    }, 
    {
        "author": "甘立", 
        "era": "元", 
        "subtype": "七言绝句", 
        "text": [
            "六月长洲水殿凉，酒酣挥袖倚新妆。", 
            "芙蓉露冷秋云薄，回首西风响屧廊。"
        ], 
        "title": "吴王纳凉图", 
        "type": "绝句", 
        "yun": "阳"
    }, 
    {
        "author": "甘立", 
        "era": "元", 
        "subtype": "七言绝句", 
        "text": [
            "西风乌帽鬓毵毵，拂袖长吟倚暮酣。", 
            "得句不冲京兆尹，蹇驴行遍大江南。"
        ], 
        "title": "贾治安骑驴图", 
        "type": "绝句", 
        "yun": "覃"
    }, 
    {
        "author": "甘立", 
        "era": "元", 
        "subtype": "七言绝句", 
        "text": [
            "彩鹢齐飞簇画旗，甲光如水入云低。", 
            "长杨五柞遥相望，笳鼓归来日每西。"
        ], 
        "title": "昆明池乐歌二首 其一", 
        "type": "绝句", 
        "yun": "齐"
    }, 
    {
        "author": "甘立", 
        "era": "元", 
        "subtype": "七言绝句", 
        "text": [
            "博望封侯万里还，血流青海骨如山。", 
            "将军新赐楼船印，锦缆牙樯杳霭间。"
        ], 
        "title": "昆明池乐歌二首 其二", 
        "type": "绝句", 
        "yun": "删"
    }, 
    {
        "author": "甘立", 
        "era": "元", 
        "subtype": "七言绝句", 
        "text": [
            "阖闾城外乱莺啼，笠泽春深水满陂。", 
            "好买扁舟载图画，布帆东下若耶溪。"
        ], 
        "title": "春日有怀柯博士二首 其一", 
        "type": "绝句", 
        "yun": null
    }, 
    {
        "author": "甘立", 
        "era": "元", 
        "subtype": "七言绝句", 
        "text": [
            "闻说新来白发稠，茂陵多病不胜愁。", 
            "吟成定似张公子，痴绝真成顾虎头。"
        ], 
        "title": "春日有怀柯博士二首 其二", 
        "type": "绝句", 
        "yun": "尤"
    }, 
    {
        "author": "甘立", 
        "era": "元", 
        "subtype": "五言律诗", 
        "text": [
            "风雨夜窗急，庭帷秋思多。", 
            "萧萧闻落木，汹汹度惊波。", 
            "阶湿吟蛩乱，檐深宿鸟过。", 
            "青灯挑不尽，无奈客愁何。"
        ], 
        "title": "秋雨夜坐", 
        "type": "律诗", 
        "yun": "歌"
    }, 
    {
        "author": "甘立", 
        "era": "元", 
        "subtype": "五言律诗", 
        "text": [
            "羡子才名久，人称老郑虔。", 
            "风流今共识，政事昔曾传。", 
            "坐幕挥谈麈，移家载酒船。", 
            "郡城秋水上，相望故依然。"
        ], 
        "title": "送唐子华嘉兴照磨", 
        "type": "律诗", 
        "yun": "先"
    }, 
    {
        "author": "甘立", 
        "era": "元", 
        "subtype": "五言律诗", 
        "text": [
            "江楼酒欲醺，离思乱江云。", 
            "官舍山阴近，邮亭水驿分。", 
            "声华当众望，赞画藉多闻。", 
            "退食须行乐，裁诗孰和君。"
        ], 
        "title": "送孙士元越州经历", 
        "type": "律诗", 
        "yun": "文"
    }, 
    {
        "author": "甘立", 
        "era": "元", 
        "subtype": "七言律诗", 
        "text": [
            "眉山老仙丹丘生，三日不出风雨惊。", 
            "玉文深沈发奇秘，天藻动荡流芳英。", 
            "锦鳞行酒白昼静，金鸭焚香长夜清。", 
            "秋深病久不得住，抚卷怅望难为情。"
        ], 
        "title": "有怀玉文堂", 
        "type": "律诗", 
        "yun": "庚"
    }, 
    {
        "author": "甘立", 
        "era": "元", 
        "subtype": "七言律诗", 
        "text": [
            "从官万骑拥銮舆，东閤词臣载宝书。", 
            "雨过草肥金络马，月明山转紫驼车。", 
            "龙庭日近瀛洲路，滦水天高玉帝居。", 
            "明日仙凡便相隔，少年僚吏谩踟蹰。"
        ], 
        "title": "送閤（一作周）学士赴上都", 
        "type": "律诗", 
        "yun": null
    }, 
    {
        "author": "甘立", 
        "era": "元", 
        "subtype": "七言律诗", 
        "text": [
            "奕世名王策骏功，远分茅土镇辽东。", 
            "玉符金印传孙子，铁券丹书誓始终。", 
            "沧海断霞通虎帐，黑河飞雪暗雕弓。", 
            "莫忘圣武艰难日，四杰从容陟降同。"
        ], 
        "title": "送国王朵儿只就国", 
        "type": "律诗", 
        "yun": "东"
    }, 
    {
        "author": "甘立", 
        "era": "元", 
        "subtype": "七言律诗", 
        "text": [
            "圜丘亲祀自吾皇，夙驾銮舆建太常。", 
            "冕服并行周典礼，乐歌不数汉文章。", 
            "清台夜奏灵光紫，温室朝迎瑞日黄。", 
            "今代侍臣多马郑，明年应许议明堂。"
        ], 
        "title": "郊祀庆成", 
        "type": "律诗", 
        "yun": "阳"
    }, 
    {
        "author": "甘立", 
        "era": "元", 
        "subtype": "七言律诗", 
        "text": [
            "暮光霞彩炫金题，绛阙高居雉堞低。", 
            "上相楼台连御苑，中郎车骑过沙堤。", 
            "皂雕孤捩凌云翮，紫燕双翻踣雪蹄。", 
            "回首上林凉月夜，橤珠多是凤鸾栖。"
        ], 
        "title": "和完（一作宋）学士晚出丽正门", 
        "type": "律诗", 
        "yun": "齐"
    }, 
    {
        "author": "甘复", 
        "era": "元", 
        "subtype": "五言排律", 
        "text": [
            "清旭崇林坳，疏篱翠涧上。", 
            "细路经谷虚，幽轩面林敞。", 
            "树凉集鸣禽，地远谢尘鞅。", 
            "下手拂玉琴，微风递遥响。", 
            "泠然适素怀，聊以寄心赏。"
        ], 
        "title": "山堂诗为周伯清赋", 
        "type": "排律", 
        "yun": "养"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "爱汝西村之草堂，嚣尘不到堂中央。", 
            "夕阳欲下山更好，大火未流夜已凉。", 
            "二履也能来户外，小舟即遣系篱傍。", 
            "岂无百榼扬州酒，与子同吃歌《沧浪》。"
        ], 
        "title": "题朱伯礼西村草堂", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "八十七翁如古佛，山房只共白云居。", 
            "一闻东土传来法，三校西天译后书。", 
            "劫火不烧红舍利，冰池重长碧芙蕖。", 
            "青城今夜白眉月，似汝招摇出大虚。"
        ], 
        "title": "白云上人悼章", 
        "type": "律诗", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "幽居地僻人稀到，闭户长歌复短歌。", 
            "红树也知秋老矣，青山不到客如何。", 
            "茫茫天地凉风急，渺渺江湖夜雨多。", 
            "淮泗数州消息断，只除征雁度关河。"
        ], 
        "title": "次俞绍堂见赠诗韵", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "大姚江头风乍稀，小陆宅前人独归。", 
            "霜枫红于大药染，沙鸟白似孤云飞。", 
            "持螯把酒一生足，食蛤踞龟千劫非。", 
            "雪滩水落独无恙，肯借老夫为钓矶。"
        ], 
        "title": "笠泽同倪云林王伯纯饭散过大姚江舟中赋", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "三入军中只布衣，至今颜面带霜威。", 
            "中原定乱刘琨老，南粤称臣陆贾归。", 
            "走也暮年空感慨，使乎今日有光辉。", 
            "乾坤始觉王纲正，夜夜星台拱太微。"
        ], 
        "title": "送夏君美宪使出使回浙", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "七十老为吴郡客，故人不必问馀生。", 
            "清尊日饮尚一斗，黑发晨梳犹几茎。", 
            "藏骨谩思淮上去，移家犹望越中行。", 
            "他年或有相逢地，可得同君睹太平。"
        ], 
        "title": "寄冯仁伯", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "蓬莱山下老仙翁，却隐吴门水竹中。", 
            "生世几逢尧甲子，高风不减汉申公。", 
            "绣衣坊里诸郎贵，绿酒尊前一笑同。", 
            "我亦行年方七十，几时相约问崆峒。"
        ], 
        "title": "蔡大掾乃翁八十寿", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "断云老僧如断云，无心舒卷自氤氲。", 
            "空山与之结为侣，远道也堪持赠君。", 
            "黑夜雨从龙听法，青天风引鹤同群。", 
            "江湖我亦忘机者，半榻今宵喜见分。"
        ], 
        "title": "过吴江华严寺赠断云讲主", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "岁晚霜风裂弊裘，剑歌谈麈一生休。", 
            "牵萝不补山中屋，挂席将归海上洲。", 
            "月夜拂弦弹白雪，春朝携酒看丹邱。", 
            "风流谁似曹公子，华发不知人世愁。"
        ], 
        "title": "次曹新民感时伤事韵三首 其一", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "北伧老作江南客，抚卷令人百感生。", 
            "天下纷纷何日定，胸中磊磊有时平。", 
            "沧江日映旌旗影，紫塞风悲鼓角声。", 
            "今日封侯总年少，老来豪气谩峥嵘。"
        ], 
        "title": "次曹新民感时伤事韵三首 其二", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "客来为说淮南事，白骨如山草不生。", 
            "翻覆几回云雨手，登临无限古今情。", 
            "长街竟日人烟绝，小市通宵鬼火明。", 
            "欲省先茔归未得，悬河老泪若为倾。"
        ], 
        "title": "次曹新民感时伤事韵三首 其三", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "三月江南访积翁，故人同约向山中。", 
            "百年刺促何为者，一日高閒不负公。", 
            "斋阁对床听夜雨，茶堂趺坐足春风。", 
            "雪滩借地容吾隐，来往扁舟与子同。"
        ], 
        "title": "宿宁境寺", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "鉴湖春水暖生波，几个归航载酒过。", 
            "掩鼻东山将不免，伤心南浦竟如何。", 
            "纷纷白发交情在，耿耿丹心老泪多。", 
            "安得相从天上去，玉堂清夜听鸣珂。"
        ], 
        "title": "王仲沔佥事隐居上虞之东山闻航海北山作此以寄", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "费家洲上元公塔，又见前身示见时。", 
            "舍利放光成五色，牡丹分供作千枝。", 
            "法门总是西来意，经藏兼传古注诗。", 
            "文笔峰前松树下，瓮书藏得待吾师。"
        ], 
        "title": "过碛沙延寿寺入游赠毅刚中长老", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "祖帐倒馀双玉尊，轺书催发五云门。", 
            "喜为太府诸侯客，犹是前朝宰相孙。", 
            "讲座昼闲书满屋，学田秋熟稻盈村。", 
            "遥应东壁图书府，迟子抽毫共讨论。"
        ], 
        "title": "送韩致用之温州教授", 
        "type": "律诗", 
        "yun": "元"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "畴昔相过赤壁矶，神交遗思尚依依。", 
            "应从五色云中过，还绕三株树上飞。", 
            "月色满庭空夜帐，露华如雨湿秋衣。", 
            "蓬莱山下花无数，迟子吹箫作伴归。"
        ], 
        "title": "韩致用梦鹤", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "放船直到栖禅处，万顷湖心一径开。", 
            "绿树鸟惊风落果，碧潭龙去水生苔。", 
            "西岩尊宿传灯在，东海高僧杖锡来。", 
            "今夜月明清似水，太空无地着纤埃。"
        ], 
        "title": "送智惠隐住水月禅院", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "看山不出草堂门，门返萧萧是白云。", 
            "隐几松风生鹤梦，卷帘秋水爱鹅群。", 
            "坐开句曲仙人酒，起读临川太史文。", 
            "后夜柁楼乘月色，贺家湖上拟寻君。"
        ], 
        "title": "题韩致用五云书屋次程以文郎中韵", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "老衲筑轩湖上头，半间曾借数宵留。", 
            "窗迎紫翠千峰月，帘捲玻璃万顷秋。", 
            "别浦暝时迷远树，沧洲明处见飞鸥。", 
            "定回坐待波澜静，一点珠光夜不收。"
        ], 
        "title": "宁境寺涵碧轩", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "华严杖室老维摩，愿力新来示疾多。", 
            "不假医王加守护，毋烦天女问云何。", 
            "空花境界离诸妄，宝梵音声散百魔。", 
            "海印堂中狮子座，尚容参请重相过。"
        ], 
        "title": "寄吴江塔院断云讲主", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "屋下清泉屋上山，独馀猿鹤伴高闲。", 
            "仙家只在松萝外，海月常悬水竹间。", 
            "社瓮今朝村酿熟，邻翁何处棹歌还。", 
            "华阳真逸时相觅，闻道岩扉夜不关。"
        ], 
        "title": "题张德长草堂二首 其一", 
        "type": "律诗", 
        "yun": "删"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "高人自爱山居好，绕舍清溪带雪沙。", 
            "浮玉峰前常作客，句金坛下即为家。", 
            "仙人未采芝如草，令尹将归菊有花。", 
            "他日常良分半席，白头同汝老烟霞。"
        ], 
        "title": "题张德长草堂二首 其二", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "先生旧德在甘棠，故老争留住草堂。", 
            "湖上月明鸥鹭熟，山中雨过蕨薇香。", 
            "数茎白发终难变，一日丹衷不可忘。", 
            "出处独翁全大节，千年青史有辉光。"
        ], 
        "title": "寄申屠子迪佥宪", 
        "type": "律诗", 
        "yun": "阳"
    }, 
    {
        "author": "申屠衡", 
        "era": "元", 
        "subtype": "五言绝句", 
        "text": [
            "石阑护苔枝，相对黄昏月。", 
            "问答本无言，翠禽强饶舌。"
        ], 
        "title": "问梅阁", 
        "type": "绝句", 
        "yun": null
    }, 
    {
        "author": "申屠衡", 
        "era": "元", 
        "subtype": "五言绝句", 
        "text": [
            "冰霜二百年，老骨耐撑拄。", 
            "欲知僧腊高，即是阶前树。"
        ], 
        "title": "指柏轩", 
        "type": "绝句", 
        "yun": "麌"
    }, 
    {
        "author": "申屠衡", 
        "era": "元", 
        "subtype": "五言绝句", 
        "text": [
            "阴森生昼寒，仰不睹天日。", 
            "时从绿云中，窥见一星出。"
        ], 
        "title": "竹谷", 
        "type": "绝句", 
        "yun": "质"
    }, 
    {
        "author": "申屠衡", 
        "era": "元", 
        "subtype": "七言绝句", 
        "text": [
            "青锁春閒漏点迟，博山香煖翠烟微。", 
            "隔帘谁撼金铃响，知是花间燕子归。"
        ], 
        "title": "绝句", 
        "type": "绝句", 
        "yun": "微"
    }, 
    {
        "author": "白珽", 
        "era": "元", 
        "subtype": null, 
        "text": [
            "红杏绿杨，永昼野服。", 
            "柴门散仙，莫道无人。", 
            "知处东风，都在吟笺。"
        ], 
        "title": "题郑子真画四季诗意 其一", 
        "type": "四言诗", 
        "yun": null
    }, 
    {
        "author": "白珽", 
        "era": "元", 
        "subtype": null, 
        "text": [
            "莲叶吹香，澹澹扁舟。", 
            "撑港斜斜，惊散一行。", 
            "白鹭西风，捲起梨花。"
        ], 
        "title": "题郑子真画四季诗意 其二", 
        "type": "四言诗", 
        "yun": null
    }, 
    {
        "author": "白珽", 
        "era": "元", 
        "subtype": null, 
        "text": [
            "圣人如日月，下照无党私。", 
            "藏珠与韫玉，所得自华滋。", 
            "恭惟吴季子，夙禀明睿姿。", 
            "近取子臧节，远绍泰伯基。", 
            "两以大国让，廉风起蛮夷。", 
            "观乐义已烛，挂剑心如饴。", 
            "时方尚诈力，子独恪且祇。", 
            "时方事寇攘，子独甘弃遗。", 
            "孔子不到吴，闻风重赍咨。", 
            "佳城介申浦，采地亦在兹。", 
            "特书寄馀哀，岂不遐迩思。", 
            "惋惋龙蛇翥，皎皎星日垂。", 
            "禹世怀道义，取舍实系之。", 
            "寄言邦之人，无但岘首悲。"
        ], 
        "title": "吴季子墓", 
        "type": "古风", 
        "yun": "支"
    }, 
    {
        "author": "白珽", 
        "era": "元", 
        "subtype": null, 
        "text": [
            "桓桓周将军，英烈照千祀。", 
            "少年知自艾，成人不惜死。", 
            "射虎南山下，斫潜北桥底。", 
            "腾拿三日夜，洒血四十里。", 
            "激波为岳立，挥刃电亦驶。", 
            "想当批鳞初，见义不见水。", 
            "及其立人朝，矫矫中不倚。", 
            "文学既英发，武事复霆起。", 
            "歼儿善丑正，甘作忠义鬼。", 
            "至今有生气，耿耿耀青史。", 
            "苏公百世豪，气味有相似。", 
            "泊舟蛟川下，洗石题所以。", 
            "平生疾恶意，十有二言里。", 
            "丰碑刻祠宇，词翰晋二美。", 
            "二美固足珍，吾取不在是。"
        ], 
        "title": "题斩蛟桥", 
        "type": "古风", 
        "yun": null
    }, 
    {
        "author": "白珽", 
        "era": "元", 
        "subtype": null, 
        "text": [
            "龙山古化城，浮屠峙其巅。", 
            "开殿生妙香，金碧森贝筵。", 
            "应真俨若生，倒飞青金莲。", 
            "头陀绀林丛，导我丹梯缘。", 
            "初犹藉佛日，閟境鯈已玄。", 
            "回头失谁何，叫啸衣相牵。", 
            "且复忍须臾，当见快意天。", 
            "娇儿诧先登，网户相钩连。", 
            "炯若蚁在珠，九曲随盘旋。", 
            "烂烂沧海开，落落云气悬。", 
            "群峰可俯拾，背阅黄鹄骞。", 
            "奇观兴懦夫，便欲凌飞仙。", 
            "绝顶按坤维，始见南纪偏。", 
            "神京渺何许，王气须停躔。", 
            "舟车集百蛮，岛屿通人烟。", 
            "一为帝王州，气压三大千。", 
            "罡风洒毛发，铎语空蝉联。", 
            "红红杏园花，愧乏慈恩篇。"
        ], 
        "title": "同陈太博诸公登六和塔", 
        "type": "古风", 
        "yun": "先"
    }, 
    {
        "author": "白珽", 
        "era": "元", 
        "subtype": null, 
        "text": [
            "灵山本清净，一泉渟其中。", 
            "灵山孤飞来，此水将无同。", 
            "山影压不尽，照见天玲珑。", 
            "分明千尺冰，不独疑寒虫。", 
            "京洛多风尘，到此一洗空。", 
            "炎寒无二心，凛有操者风。", 
            "泊然守空梵，万劫岂终穷。", 
            "骊山有温泉，虚筑华清宫。"
        ], 
        "title": "冷泉亭", 
        "type": "古风", 
        "yun": "东"
    }, 
    {
        "author": "白珽", 
        "era": "元", 
        "subtype": null, 
        "text": [
            "远山近山何历历，下有长溪横一碧。", 
            "溪中亦有钓鳌手，此手不遮长安目。", 
            "野桥烟树接草庐，飞流如练悬空虚。", 
            "截山白云凝不去，要人写作岩居图。"
        ], 
        "title": "题松雪临郭河阳溪山渔乐图", 
        "type": "古风", 
        "yun": null
    }, 
    {
        "author": "白珽", 
        "era": "元", 
        "subtype": null, 
        "text": [
            "海青羽中虎，燕燕能制之。", 
            "小隙沈大舟，关尹不吾欺。"
        ], 
        "title": "续演雅十诗 其一", 
        "type": "古风", 
        "yun": "支"
    }, 
    {
        "author": "白珽", 
        "era": "元", 
        "subtype": null, 
        "text": [
            "草食押不芦，虽死元不死。", 
            "未见涤肠人，先闻弃箦子。"
        ], 
        "title": "续演雅十诗 其二", 
        "type": "古风", 
        "yun": "纸"
    }, 
    {
        "author": "白珽", 
        "era": "元", 
        "subtype": null, 
        "text": [
            "谁令珠玉唾，出彼藜藿肠。", 
            "仁人不为宝，良贾宜深藏。"
        ], 
        "title": "续演雅十诗 其三", 
        "type": "古风", 
        "yun": "阳"
    }, 
    {
        "author": "白珽", 
        "era": "元", 
        "subtype": null, 
        "text": [
            "婴啼闻木枝，羝乳见茅茹。", 
            "何如百年身，反尔无根据。"
        ], 
        "title": "续演雅十诗 其四", 
        "type": "古风", 
        "yun": "御"
    }, 
    {
        "author": "白珽", 
        "era": "元", 
        "subtype": null, 
        "text": [
            "西狩获白麟，至死意不吐。", 
            "代北有角端，能通诸国语。"
        ], 
        "title": "续演雅十诗 其五", 
        "type": "古风", 
        "yun": null
    }, 
    {
        "author": "白珽", 
        "era": "元", 
        "subtype": null, 
        "text": [
            "才脱海鹤啄，已登方物舆。", 
            "仰面勿啾啾，我长非侨如。"
        ], 
        "title": "续演雅十诗 其六", 
        "type": "古风", 
        "yun": "鱼"
    }, 
    {
        "author": "白珽", 
        "era": "元", 
        "subtype": null, 
        "text": [
            "羯尾大如斛，坚车载不起。", 
            "此以不掉灭，彼以不掉死。"
        ], 
        "title": "续演雅十诗 其七", 
        "type": "古风", 
        "yun": "纸"
    }, 
    {
        "author": "白珽", 
        "era": "元", 
        "subtype": null, 
        "text": [
            "八珍殽龙凤，此出龙凤外。", 
            "荔枝配江䖴，徒誇有风味。"
        ], 
        "title": "续演雅十诗 其八", 
        "type": "古风", 
        "yun": null
    }, 
    {
        "author": "白珽", 
        "era": "元", 
        "subtype": null, 
        "text": [
            "滦人薪巨松，童山八百里。", 
            "世无奚超勇，惆怅渡易水。"
        ], 
        "title": "续演雅十诗 其九", 
        "type": "古风", 
        "yun": "纸"
    }, 
    {
        "author": "白珽", 
        "era": "元", 
        "subtype": null, 
        "text": [
            "两驼侍雪立，终日饥不起。", 
            "一觉沙日黄，肉屏那足拟。"
        ], 
        "title": "续演雅十诗 其十", 
        "type": "古风", 
        "yun": "纸"
    }, 
    {
        "author": "白珽", 
        "era": "元", 
        "subtype": null, 
        "text": [
            "湖光。", 
            "二月江南好天气。", 
            "巾子峰头舣钓船，初阳台上坐鸣弦。", 
            "出云高树明残日。", 
            "绝俗谁能继高。", 
            "还家正恐乡人间。"
        ], 
        "title": "玉清宫与赵达夫鲜于枢联句二首", 
        "type": "古风", 
        "yun": null
    }, 
    {
        "author": "白珽", 
        "era": "元", 
        "subtype": null, 
        "text": [
            "昔有林处士，结庐邻峰巅。", 
            "年年不入城，梅花有佳联。", 
            "童鹤三数口，负郭十亩田。", 
            "弟侄列朝裾，咸平好时年。", 
            "人品既已高，奉养常充然。", 
            "嗟我何为者，日用买山钱。", 
            "爱诗不能佳，未了区中缘。", 
            "空有一寸心，羡杀处士贤。", 
            "饱看贵人面，不若饥看天。", 
            "搥床呼伯雅，且此相周旋。", 
            "有田足几时，卓哉坡翁言。"
        ], 
        "title": "山居怀林处士", 
        "type": "古风", 
        "yun": null
    }, 
    {
        "author": "白珽", 
        "era": "元", 
        "subtype": null, 
        "text": [
            "秦赭凿填石，不受鞭箠考。", 
            "零落楚江浒，相峙矗三岛。", 
            "穿松得细径，据一陵二小。", 
            "奔流浩浩来，五色烂华藻。", 
            "至宝地不惜，绝境天所造。", 
            "谁言两蛾黛，功夺京兆巧。", 
            "终朝对颦蹙，似为今古恼。", 
            "然犀矶沉沉，跨鲸月皎皎。", 
            "丝纶三千丈，蒙冲百万棹。", 
            "天风吹过梦，多忧只空老。", 
            "今者吾与子，所惬在幽讨。", 
            "供帐莫匆匆，槃觞从草草。", 
            "雅琴鼓一再，领此风日好。", 
            "临崖发清啸，倚树或颠倒。", 
            "礼存玉帛外，纵弛或一道。", 
            "兴极不知归，白鸥破晴昊。"
        ], 
        "title": "蛾眉亭", 
        "type": "古风", 
        "yun": null
    }, 
    {
        "author": "白珽", 
        "era": "元", 
        "subtype": null, 
        "text": [
            "出城得佳山，两峰特奇诡。", 
            "一如植躬圭，一峰拱而侍。", 
            "我见犹爱之，而况谪仙子。", 
            "孤坟在其下，政尔直一死。", 
            "谪仙真仙人，出处见诸史。", 
            "岂敢傲吾君，辛苦植唐祀。", 
            "嗟予侃侃者，尘土正如此。", 
            "停车不忍发，载拜颡有泚。", 
            "仰止青山高，清风与终始。", 
            "孰谓千载人，不在天地里。"
        ], 
        "title": "李翰林墓", 
        "type": "古风", 
        "yun": null
    }, 
    {
        "author": "白珽", 
        "era": "元", 
        "subtype": null, 
        "text": [
            "孔明庙前柏，手版贼其枝。", 
            "枯秭无生气，众目炫一时。", 
            "何如孔公笏，铁面含霜姿。", 
            "虺蛇何足道，正气屡奸欺。", 
            "祥符庆历间，岂无纤人斯。", 
            "闻之胆为落，不在彼在兹。", 
            "圣学亿万年，圣源浩无涯。", 
            "八传得巨源，愤学求似之。", 
            "遗经与遗物，保护如婴儿。", 
            "万里去复远，见者咸赍咨。", 
            "况此一尺槐，千载孔林思。", 
            "非无原壤杖，非无少正铍。", 
            "用舍各有时，小大各有施。", 
            "畴能起段公，共赋甘棠诗。"
        ], 
        "title": "击蛇笏", 
        "type": "古风", 
        "yun": "支"
    }, 
    {
        "author": "白珽", 
        "era": "元", 
        "subtype": null, 
        "text": [
            "大令书法美少年，玉函金籥随飞烟。", 
            "累累一百又五字，岂意近出黄閍砖。", 
            "字奇文古两超绝，保母从兹倾众帖。", 
            "谁将瓦合嘲玉碎，一片孤衷本相接。", 
            "快剑横斫铁山摧，戏龙猛蹴银河攲。", 
            "方庭无月天地黑，仰视别有星离离。", 
            "浪言贞石志千载，不及永和洼砚在。", 
            "白石已仙千里死，千百人中几人爱。", 
            "兰亭信美如捕风，贵耳贱目人响从。", 
            "三日呕血饥搥胸，叶公画龙惧真龙。"
        ], 
        "title": "题王大令保母帖", 
        "type": "古风", 
        "yun": null
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "惊羽穿林看细碎，健舆绕石听攲斜。", 
            "道人住近茅峰北，一簇楼台五色霞。"
        ], 
        "title": "积雪峰访梁道士", 
        "type": "绝句", 
        "yun": "麻"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "御舟初出赏春霏，传是诸王与后妃。", 
            "香雾渐深帘幕暗，日斜微见淡黄衣。"
        ], 
        "title": "湖居杂兴八首 其一", 
        "type": "绝句", 
        "yun": "微"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "脉脉吹香屋角梅，背风移烛小帘开。", 
            "凤城几日元宵近，一片箫声水上来。"
        ], 
        "title": "湖居杂兴八首 其二", 
        "type": "绝句", 
        "yun": "灰"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "龙舟晓发断桥西，别有轻舟两两随。", 
            "春色可人晴较稳，酒家争出柳梢旗。"
        ], 
        "title": "湖居杂兴八首 其三", 
        "type": "绝句", 
        "yun": "支"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "相国平泉水竹居，吴山花石世间无。", 
            "游人马上休回首，一半春风在里湖。"
        ], 
        "title": "湖居杂兴八首 其四", 
        "type": "绝句", 
        "yun": "虞"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "雨后林塘夏亦秋，一葫芦酒在船头。", 
            "醉来深入荷花去，卧看青天飞白鸥。"
        ], 
        "title": "湖居杂兴八首 其五", 
        "type": "绝句", 
        "yun": "尤"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "三贤犹得仰高风，冠服虽殊气味同。", 
            "后五百年无继者，桃花含笑夕阳中。"
        ], 
        "title": "湖居杂兴八首 其六", 
        "type": "绝句", 
        "yun": "东"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "车鱼人散水风腥，雨色凉分柳外晴。", 
            "回首夕阳都落尽，忽然东向数峰明。"
        ], 
        "title": "湖居杂兴八首 其七", 
        "type": "绝句", 
        "yun": "庚"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "万树芙蓉两蕊宫，秋风开遍水边丛。", 
            "白墙遮尽红墙出，只见红墙一半红。"
        ], 
        "title": "湖居杂兴八首 其八", 
        "type": "绝句", 
        "yun": "东"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "瑰辞度得雪儿歌，浓墨斜书碧玉柯。", 
            "醉折芙蓉薰酒盏，里湖凉似外湖多。"
        ], 
        "title": "翔泳堂酒边（堂在西湖永寿寺）", 
        "type": "绝句", 
        "yun": "歌"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "几年散放桃林后，馀四百蹄犹可骑。", 
            "揽镜挂书多自在，能骑惟有一凝之。"
        ], 
        "title": "题江贯道百牛图", 
        "type": "绝句", 
        "yun": "支"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "何处张弧鬼一车，中山曾见夜蒐图。", 
            "纷纷眼底朱成碧，后乘钟家有此姝。"
        ], 
        "title": "题龚翠岩中山出游图", 
        "type": "绝句", 
        "yun": "虞"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "隐约湖山一点青，秋风归去阻云程。", 
            "贝宫珠阙无寻处，夜夜凌波哭月明。"
        ], 
        "title": "西湖访古", 
        "type": "绝句", 
        "yun": "庚"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "玄都千树欲无枝，全得春风烂漫吹。", 
            "晓露未晞红郁郁，仙源长在日迟迟。"
        ], 
        "title": "题碧桃折枝", 
        "type": "绝句", 
        "yun": "支"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "倚空楼阁竞翚飞，铁凤金铃一望齐。", 
            "多少流民无片瓦，江南四月雨凄凄。"
        ], 
        "title": "过东寺", 
        "type": "绝句", 
        "yun": "齐"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "战国曾闻挟两戈，病中军不渡交河。", 
            "一身同为明庭死，死敌强于死病多。"
        ], 
        "title": "止征妇哭", 
        "type": "绝句", 
        "yun": "歌"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "御舟初出赏春菲，传是诸王与后妃。", 
            "香雾渐深莲幕暗，日斜惟见澹黄衣。"
        ], 
        "title": "湖居杂兴八首 其一", 
        "type": "绝句", 
        "yun": "微"
    }, 
    {
        "author": "白珽", 
        "era": "元", 
        "subtype": "七言绝句", 
        "text": [
            "湖田漠漠水禽飞。", 
            "二月江南好天气，初阳台上惬春衣。"
        ], 
        "title": "玉清宫与赵达夫鲜于枢联句二首 其一", 
        "type": "绝句", 
        "yun": "微"
    }, 
    {
        "author": "白珽", 
        "era": "元", 
        "subtype": "五言律诗", 
        "text": [
            "从军古云乐，获罪祷应难。", 
            "母望明珠复，夫求破镜完。", 
            "押衙逢义士，公主奉春官。", 
            "为报河南妇，天刑不可干。"
        ], 
        "title": "河南妇", 
        "type": "律诗", 
        "yun": "寒"
    }, 
    {
        "author": "白珽", 
        "era": "元", 
        "subtype": "五言律诗", 
        "text": [
            "雨后散幽步，村村社鼓鸣。", 
            "阴晴虽不定，天地自分明。", 
            "柳处风无力，蛙时水有声。", 
            "几朝寒食近，吾事及躬耕。"
        ], 
        "title": "春日田园杂兴", 
        "type": "律诗", 
        "yun": "庚"
    }, 
    {
        "author": "白珽", 
        "era": "元", 
        "subtype": "五言律诗", 
        "text": [
            "几年音问绝，此夕更关情。", 
            "寒雨人孤坐，残灯雁一声。", 
            "干戈犹故国，贫病自空城。", 
            "惟有琴堪诉，愁深弹不成。"
        ], 
        "title": "山中怀友", 
        "type": "律诗", 
        "yun": "庚"
    }, 
    {
        "author": "白珽", 
        "era": "元", 
        "subtype": "五言律诗", 
        "text": [
            "白苧渐相便，因知物候迁。", 
            "空山一雨后，小槛绿阴前。", 
            "莺在留春思，人幽减昼眠。", 
            "此时风日好，元不似梅天。"
        ], 
        "title": "清和", 
        "type": "律诗", 
        "yun": "先"
    }, 
    {
        "author": "白珽", 
        "era": "元", 
        "subtype": "五言律诗", 
        "text": [
            "四月馀杭道，一晴生意繁。", 
            "朱樱青豆酒，绿草白鹅村。", 
            "水满船头滑，风轻袖影翻。", 
            "几家蚕事动，寂寂昼关门。"
        ], 
        "title": "馀杭四月", 
        "type": "律诗", 
        "yun": "元"
    }, 
    {
        "author": "白珽", 
        "era": "元", 
        "subtype": "五言律诗", 
        "text": [
            "山色晚苍苍，山门下夕阳。", 
            "栴林飘槲叶，新月到禅床。", 
            "径出千峰秀，亭回一涧长。", 
            "淹留不可及，露湿薜衣裳。"
        ], 
        "title": "灵隐寺暮归", 
        "type": "律诗", 
        "yun": "阳"
    }, 
    {
        "author": "白珽", 
        "era": "元", 
        "subtype": "五言律诗", 
        "text": [
            "名山倦游历，挂起手中藤。", 
            "佛国三生石，天岩百岁僧。", 
            "定回松院磬，吟苦雪龛灯。", 
            "愧我心犹杂，何因问二乘。"
        ], 
        "title": "宿上天竺", 
        "type": "律诗", 
        "yun": "蒸"
    }, 
    {
        "author": "白珽", 
        "era": "元", 
        "subtype": "五言律诗", 
        "text": [
            "仙翁曾播植，琼圃尚敷荣。", 
            "春日祥光满，秋风瑞实成。", 
            "黄精宜益寿，萱草足忘情。", 
            "候采灵芝服，还应羽翼生。"
        ], 
        "title": "题洞霄宫药圃", 
        "type": "律诗", 
        "yun": "庚"
    }, 
    {
        "author": "白珽", 
        "era": "元", 
        "subtype": "五言律诗", 
        "text": [
            "国势已如此，孤忠天地知。", 
            "死生同父子，奸宄系安危。", 
            "偃月无封桧，栖霞有谥碑。", 
            "中原遗老在，岁岁梦王师。"
        ], 
        "title": "岳武穆精忠庙", 
        "type": "律诗", 
        "yun": "支"
    }, 
    {
        "author": "白珽", 
        "era": "元", 
        "subtype": "五言律诗", 
        "text": [
            "今日知何日，谈诗得伟人。", 
            "闭门方掩雪，老砚自回春。", 
            "湖海清尊乐，乾坤白屋贫。", 
            "时时看云色，吹落紫纶巾。"
        ], 
        "title": "武陵胜集得春字", 
        "type": "律诗", 
        "yun": "真"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "天开福地据雄尊，果老张公几代孙。", 
            "一窍通天才直上，千崖转石已平吞。", 
            "山头白鹤来无影，石上青骡去有痕。", 
            "我欲放身如脱屣，仙凡一辙隔重阍。"
        ], 
        "title": "游宜兴张公洞", 
        "type": "律诗", 
        "yun": "元"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "奎额昭回龙屈盘，入门已觉厌尘寰。", 
            "何当白发三千丈，来寄清风五百间。", 
            "帝子釜摇金潋滟，家人卦剔翠孱颜。", 
            "西湖日日船如织，半在南屏第一山。"
        ], 
        "title": "净慈禅寺", 
        "type": "律诗", 
        "yun": "删"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "上湖十里捲帘中，幻出瑶华第一宫。", 
            "山势蹴天银作浪，柳行扑地玉为虹。", 
            "渔蓑鹤氅同为我，爵舌羊羔不负公。", 
            "明日凤池朝退蚤，一鞭曾约试吟骢。"
        ], 
        "title": "湖楼玩雪", 
        "type": "律诗", 
        "yun": "东"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "乌葛唐巾白苧裘，扫庭终夕共淹留。", 
            "醉中谈论心犹壮，老去歌欢泪亦流。", 
            "对客呈诗如献佛，课儿收橘当封侯。", 
            "明年好理西风棹，重约三吴烂漫游。"
        ], 
        "title": "酒边赠朱处士", 
        "type": "律诗", 
        "yun": "尤"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "山转龙泓一径深，岚烟吹润扑衣巾。", 
            "松萝掩映似无路，猿鸟往来如有人。", 
            "讲石尚存天宝字，御梅尝识建炎春。", 
            "城中遮日空西望，自与长安隔两尘。"
        ], 
        "title": "游天竺后山", 
        "type": "律诗", 
        "yun": "真"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "占断人间潇洒地，全身水墨画筼筜。", 
            "非烟非雾一林碧，似雨似晴三径凉。", 
            "翠袖佳人黯空谷，白髭道士隐南塘。", 
            "数竿醉日君须记，移向西窗补夕阳。"
        ], 
        "title": "竹阴", 
        "type": "律诗", 
        "yun": "阳"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "南荒九死幸生还，种树书成手自删。", 
            "赤壁梦难同楚颂，洞庭乐不减商山。", 
            "人生堕地少如意，老子对天无愧颜。", 
            "千古菟裘有遗恨，断圭残璧自人间。"
        ], 
        "title": "题苏东坡书楚颂并菩萨蛮满庭芳词卷后", 
        "type": "律诗", 
        "yun": "删"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "人品中原说此翁，雄文直气耿心胸。", 
            "几年天上张公子，今日云间陆士龙。", 
            "来暮已闻歌五裤，平反何翅禄千钟。", 
            "相从愧落诸公后，拭目西岩第一峰。"
        ], 
        "title": "赠张知府周卿", 
        "type": "律诗", 
        "yun": "冬"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "倾盖相逢意已亲，风流儒雅迈同伦。", 
            "曾来东阁观奇士，又向西湖见伟人。", 
            "放棹小溪梅皪皪，敲棋深院烛燐燐。", 
            "悬知后夜相怀切，帆落胥山月一轮。"
        ], 
        "title": "赠青龙任月山", 
        "type": "律诗", 
        "yun": "真"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "娱老林房世路赊，尘埃飞不到袈裟。", 
            "西湖草木虽同土，北寺烟霞自一家。", 
            "静敞白间翻贝叶，閒输赤仄养椒花。", 
            "鉴光炯炯辉今古，身后何须用五车。"
        ], 
        "title": "题如镜净讲师房", 
        "type": "律诗", 
        "yun": "麻"
    }, 
    {
        "author": "白朴", 
        "era": "元", 
        "subtype": null, 
        "text": [
            "笳鼓秋风，旌旗落日，使君威震雄边。", 
            "羡指麾貔虎，斗印腰悬。", 
            "尽道多多益办，仗玉节、亳邑新迁。", 
            "江淮地、三军耀武，万灶屯田。", 
            "戎轩。", 
            "几回□□，□画戟门庭，珠履宝筵。", 
            "惯雅歌堂上，起舞樽前。", 
            "况是称觞令节，望醉乡、有酒如川。", 
            "明年看，平吴事了，图像凌烟。"
        ], 
        "title": "凤凰台上忆吹箫 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "瑶阶月色晃疏棂。", 
            "银烛秋光冷画屏。", 
            "消遣此时此夜景。", 
            "步閒庭。", 
            "苔浸淩波罗袜冷。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "一声画角谯门，半庭新月黄昏，雪里山前水滨。", 
            "竹篱茅舍，淡烟衷草孤村。"
        ], 
        "title": "天净沙 冬", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "春山暖日和风，阑杆楼阁帘栊。", 
            "杨柳秋千院中。", 
            "啼莺舞燕，小桥流水飞红。"
        ], 
        "title": "天净沙 春", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "孤村落日残霞，轻烟老树寒鸦。", 
            "一点飞鸿影下，青山绿水，白草红叶黄花。"
        ], 
        "title": "天净沙 秋", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "云收雨过波添，楼高水冷瓜甜，绿树阴垂画檐。", 
            "纱厨藤簟，玉人罗扇轻缣。"
        ], 
        "title": "天净沙 夏", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "忆元龙湖海，樽俎地、笑谈间。", 
            "尽画烛寒烧，红螺细卷，沉醉更阑。", 
            "西风数声笳鼓，怅匡庐、山下送征鞍。", 
            "秋水苹花渐老，晓霜枫叶初丹。", 
            "滕王高阁倚江干。", 
            "极目楚天间。", 
            "想画栋朱帘，朝云南浦，暮雨西山。", 
            "天涯倦游司马，更几时、携手一凭栏。", 
            "别后相思何处，月明千里乡关。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "渺高情公子，得真隐、信悠哉。", 
            "占上下壶天，中间隙地，凿破莓苔。", 
            "移将鉴湖寒影，放微风、滟滟翠奁开。", 
            "便有一番荷芰，都无半点尘埃。", 
            "夜深明月晃闲阶。", 
            "不负小亭台。", 
            "尽罗袖盛香，碧筒吸露，一洗胸怀。", 
            "红莲故家幕府，看新诗、题咏满南斋。", 
            "好听萧萧风雨，老夫从此须来。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "望丹东沁北，淡流水、绕孤村。", 
            "对几树疏梅，十分素艳，一曲芳樽。", 
            "谁堪岁寒为友，伴仙姿、孤瘦雪霜痕。", 
            "翠竹森森抱节，苍松落落盘根。", 
            "铜瓶水满玉肌温。", 
            "此意与谁论。", 
            "渐月冷芸窗，灯残纸帐，夜悄衡门。", 
            "伤心杜陵老眼，细看来、只似雾中昏。", 
            "赖有清风破鼻，少眠浮动吟魂。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "展春风图画，恍人世、有神仙。", 
            "爱手捻荼蘼，香间韵远，亸袖垂肩。", 
            "东邻几番亲见，意丹青、无地著婵娟。", 
            "杏脸红生晓晕，柳眉翠点春妍。", 
            "舞衫歌扇绮罗筵。", 
            "还我旧因缘。", 
            "尽金缕新声，乌丝醉墨，共惜流年。", 
            "年来茂陵多病，更玉琴、凄断凤鸾弦。", 
            "留得一枝春在，不妨绝倒尊前。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "倦区区游宦，便回棹、谢山阴。", 
            "算谁似君侯，莼鲈有味，富贵无心。", 
            "匆匆又移玉节，恨相思、何处更相寻。", 
            "渭北春天树边，江东日暮云深。", 
            "岸花樯燕动悲吟。", 
            "把酒惜分襟。", 
            "问玉井莲开，三峰绝顶，谁共登临。", 
            "长安故人好在，忆元龙、名重古犹今。", 
            "说与英雄湖海，应怜枯槁山林。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "记罗浮仙子，俨微步、过山村。", 
            "正日暮天寒、明装淡抹，来伴清樽。", 
            "行云黯然飞去，怅参横月落梦无痕。", 
            "翠羽嘈嘈树杪，玉钿隐隐墙根。", 
            "山阳一气变冬温。", 
            "真实不须论。", 
            "满竹外幽香，水边疏影，直彻苏门。", 
            "仿佛对花终日，拌淋漓、襟袖醉昏昏。", 
            "折得一枝在手，天涯几度销魂。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "壮东南形胜，淮吐浪、海吞潮。", 
            "记此日江都，锦帆巡幸，汴水迢遥。", 
            "迷楼故应不见，琼花、底事也香消。", 
            "兴废几更王霸，是非总付渔樵。", 
            "谁能十万更缠腰。", 
            "鹤驭尽飘飘。", 
            "正绣陌珠帘，红灯闹影，三五良宵。", 
            "春风竹西亭上，拌淋漓、一醉解金貂。", 
            "二十四桥明月，玉人何处吹箫。"
        ], 
        "title": "木兰花慢 灯夕到维扬", 
        "type": "词", 
        "yun": "萧"
    }, 
    {
        "author": "白朴", 
        "era": "元", 
        "subtype": null, 
        "text": [
            "览香囊无语，谩流泪、湿红纱。", 
            "记恋恋成欢，匆匆解佩，不忍忘他。", 
            "消残半襟兰麝，向绣茸、诗句映梅花。", 
            "疏影横斜何处，暗香浮动谁家。", 
            "春霜底事扫浓华。", 
            "埋玉向泥沙。", 
            "叹物是人非，虚迎桃叶，谁偶匏瓜。", 
            "西风楚词歌罢，料芳魂、飞作碧天霞。", 
            "镜里舞鸾空在，人间后会无涯。"
        ], 
        "title": "木兰花慢 感香囊悼双文", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "爱人间尤物，信花月、与精神。", 
            "听歌串骊珠，声匀象板，咽水萦云。", 
            "风流旧家樊素，记樱桃、名动洛阳春。", 
            "千古东山高兴，一时北海清樽。", 
            "天公不禁自由身。", 
            "放我醉红裙。", 
            "想故国邯郸，荒台老树，尽赋招魂。", 
            "青山几年无恙，但泪痕、差比向来新。", 
            "莫要琵琶写恨，与君同是行人。"
        ], 
        "title": "木兰花慢 歌者樊娃索赋", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "快人生行乐，卷江海、人瑶觞。", 
            "对满眼韶华，东城南陌，日日寻芳。", 
            "吟鞭缓随骄马，殢春风、指点杏花墙。", 
            "时听鸾啼宛转，几回蝶梦悠扬。", 
            "行云早晚上巫阳。", 
            "蓦地恼愁肠。", 
            "待玉镜台边，银灯影里，细看浓妆。", 
            "风情自怜韩寿，恨无缘、得佩贾充香。", 
            "说兴殷勤青鸟，暂时相见何妨。"
        ], 
        "title": "木兰花慢 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "听鸣驺入谷，怕惊动、北山猿。", 
            "且放浪形骸，支持岁月，点检田园。", 
            "先生结庐人境，竟不知、门外市尘喧。", 
            "醉后清风到枕，醒来明月当轩。", 
            "伏波勋业照青编。", 
            "薏苡又何冤。", 
            "笑蕞尔倭奴，抗衡上国，挑祸中原。", 
            "分明一盘棋势，谩教人、着眼看师言。", 
            "为问鲲鹏瀚海，何如鸡犬桃源。"
        ], 
        "title": "木兰花慢 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "醉乡千古人行，看来直到亡何地。", 
            "如何物外，华胥境界，升平梦寐。", 
            "鸾驭翩翩，蝶魂栩栩，俯观群蚁。", 
            "恨周公不见，庄生一去，谁真解、黑甜味。", 
            "闻道希夷高卧，占三峰、华山重翠。", 
            "寻常羡杀，清风岭上，白云堆里。", 
            "不负平生，算来惟有，日高春睡。", 
            "有林间剥啄，忘机幽鸟，唤先生起。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "采云萧史台空，洞天谁是骖鸾伴。", 
            "伤心记得，开元游幸，连昌别馆。", 
            "力士传呼，念奴供唱，阿郎吹管。", 
            "怅无情一枕，繁华梦觉，流年又、暗中换。", 
            "邂逅京都儿女，欢游遍、画楼东畔。", 
            "樽前一曲，余音袅袅，骊珠相贯。", 
            "日落邯郸，月明燕市，尽堪肠断。", 
            "倩丹青细染，风流图画，写崔徽半。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "雁门天下英雄，策勋宜在平吴后。", 
            "金符佩虎，青云飘盖，名藩坐守。", 
            "千里江皋，一时淮甸，扫清残寇。", 
            "看人归厚德，天垂余庆，阶庭畔、芝兰秀。", 
            "我望戟门如画，气佳哉、危亭新构。", 
            "年年此席，风流长占，中秋重九。", 
            "丹桂留香，绿橙供味，碧萸催酒。", 
            "有庐山绝顶，苍苍五老，赞君侯寿。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "持杯前日送官航，返袂今朝哭寝堂。", 
            "乱世几人全白骨，他山何处凑黄肠。", 
            "铁冈路杳空秋草，金卤亭荒自夕阳。", 
            "有子归来印如斗，却招魂气返家乡。"
        ], 
        "title": "挽卞隐君二首 其一", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "死别那堪属乱离，乡人闻讣总含悲。", 
            "家留南国孙何恃，路隔中原子未知。", 
            "石椁衣衾藏夜壑，漆灯风雨泣秋帷。", 
            "西风执绋胥门路，无限伤心涕泗垂。"
        ], 
        "title": "挽卞隐君二首 其二", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "白发交游共七旬，翩然长逝独伤神。", 
            "中原朝士无多传，太学诸生复几人。", 
            "旧业已荒吴郡宅，新阡还与范公邻。", 
            "伊谁杰笔书潜德，一束生刍泪满巾。"
        ], 
        "title": "冯安道提举挽章", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "令子已为吴县尹，先生犹是葛天民。", 
            "春秋七十又八岁，江海百年能几人。", 
            "多士问奇加束脯，诸孙供馔砍鲜鳞。", 
            "荆溪旧业知无恙，白鹤时来送喜频。"
        ], 
        "title": "奉简张天民有道先生", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "白发无家七十翁，一枝竹节尚西东。", 
            "不因避地来吴下，正爱看山入剡中。", 
            "台阁故人书信少，江湖狂客酒船空。", 
            "老怀无限平生意，清话何时一夕同。"
        ], 
        "title": "寄崔宗文", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "锡谷三山霖雨开，筹边须仗济时才。", 
            "行兵暗与孙吴合，论道多从董贾来。", 
            "太府上功金作印，高堂称寿玉为杯。", 
            "将星夜夜明如月，独向中天拱上台。"
        ], 
        "title": "寄王左丞", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "华严寺里断云师，许我来题洗竹诗。", 
            "未论竿头能进步，且教节外莫生枝。", 
            "定回独夜秋声减，经罢西轩暝色迟。", 
            "从此一尘无染著，岁寒唯有此君知。"
        ], 
        "title": "吴江华严寺西轩洗竹因赋诗一首", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "湖上春来数往还，乱中宁放老夫閒。", 
            "一百五日又寒食，七十二峰非故山。", 
            "行李只留诗卷在，落花应怪酒杯悭。", 
            "竹西拜扫知何日，目断归鸿夕照间。"
        ], 
        "title": "春日同王仲远偕游松林湖之上西望洞庭东西两山是日寒食有感", 
        "type": "律诗", 
        "yun": "删"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "行年七十犹为客，何处江湖着老夫。", 
            "黑发空存数茎在，黄花也笑一钱无。", 
            "家徒活计如鸠拙，病起形容似鹤癯。", 
            "独把茱萸仍独酌，酒酣不用阿孙扶。"
        ], 
        "title": "戊戌年避地吴门九日感怀", 
        "type": "律诗", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "君侯夙夜爱民心，槜李重开颂好音。", 
            "兵后州人无菜色，乱馀厅事有棠阴。", 
            "熊轓按部兵车息，燕寝凝香画戟深。", 
            "走也门墙老宾客，尚哦云月在山林。"
        ], 
        "title": "寄谢太守", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "长歌放浪江湖上，一个青囊肘后悬。", 
            "但见王门多将相，焉知市井有神仙。", 
            "折蓍独出先天后，用药谁从未病前。", 
            "自笑区区无一技，哦诗乞米度衰年。"
        ], 
        "title": "河南陆思颜两举不第隐于南浔以医卜治生作诗赠之", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "昨日相从访了翁，妙高台上数宵同。", 
            "十年秪在分阴里，万法都归一默中。", 
            "扬子江山仍落照，越王城郭又西风。", 
            "阿师说法天章上，开遍人间色与空。"
        ], 
        "title": "寄山阴天章寺静默堂长老", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "手分云汉下天津，一洗江淮战伐尘。", 
            "紫气独行周柱史，白衣谁识李山人。", 
            "铺陈礼乐三千字，保障东南亿万民。", 
            "戡定成功在今日，未容归卧五湖春。"
        ], 
        "title": "赠李左丞", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "南省新堤已筑沙，禁城犹是旧京华。", 
            "山中未识将军树，天上新颁宰相麻。", 
            "紫电青霜开武库，金符玉节拥高牙。", 
            "东南定乱成功了，四海车书共一家。"
        ], 
        "title": "贺王彦诚新除授浙江省左丞之命", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "立马狼山最上峰，青天白日见英雄。", 
            "防边肯发屯田计，富国兼收煮海功。", 
            "烽火连营平野北，楼船酾酒大江东。", 
            "干戈八载天应厌，笑挽扶桑早挂弓。"
        ], 
        "title": "送吴志学通州帅府副元帅", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "一舸宽于一亩宫，两溪无处不春风。", 
            "遥知篷下观书者，即是壶中卖药公。", 
            "啸隔沧洲声似虎，丹藏别室气如虹。", 
            "平生悔不谋深隐，蓑笠何时与子同。"
        ], 
        "title": "送沈玉泉书药舟", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "七年苦战守孤城，食尽无人发救兵。", 
            "诸将赴河同日死，万家嚎地几人生。", 
            "中台星拆天应泣，大节堂空鬼亦惊。", 
            "国难未平公已往，临风西望泪纵横。"
        ], 
        "title": "三月十五陪乌本初同佥李希颜祭余廷心大参于断崖因赋是诗以约明年更祭云", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "白发孀居丧乱中，苦心仍与柏舟同。", 
            "事夫在昔如宾礼，教子于今有父风。", 
            "麻枲服劳忘夜寝，粢盛供给愿年丰。", 
            "男儿饿死浑闲事，抚卷题诗意未穷。"
        ], 
        "title": "海陵钱文宪母汪节妇卷后", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "太息衰年七十强，经旬留宿赞公房。", 
            "上堂也趁阇黎饭，入阁仍分般若汤。", 
            "华渚虹霓生雨气，法筵龙象识天香。", 
            "遥知今夕南湖月，谁与郎官共晚航。"
        ], 
        "title": "寄兴圣寺琦元璞长老兼简黄庭英知事", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "青袍朝士斋居处，一扫淄尘万虑忘。", 
            "四壁东西凝雪色，八窗晓夜发天光。", 
            "茅君为尔传宗旨，庄子由来止吉祥。", 
            "有客坐驰空热恼，不知此地有清凉。"
        ], 
        "title": "题茅子刚虚白斋", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "吴门五月看除目，喜见郎君好姓名。", 
            "画省故人持酒送，黄堂太守下车迎。", 
            "百年治道随天运，一代人才出旦评。", 
            "上相忧民何以报，会将新政致升平。"
        ], 
        "title": "贺顾克善授平江经历", 
        "type": "律诗", 
        "yun": "庚"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "忆昔敲门赋瑞筠，鹿园佳话又重新。", 
            "屋头能拓三三径，林下知非陆陆人。", 
            "凿沼何须晋康乐，种荪还忆楚灵均。", 
            "老师鍊得心如镜，更把高台比月轮。"
        ], 
        "title": "春日重过如镜上人房", 
        "type": "律诗", 
        "yun": "真"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "名山名刹大佳处，绀殿翠宇开云霞。", 
            "陆羽乃事已千载，九龙诸峰元一家。", 
            "雨前茶有如此水，月里树岂寻常花。", 
            "奇奇怪怪心语口，无根拄杖任横斜。"
        ], 
        "title": "题惠山", 
        "type": "律诗", 
        "yun": "麻"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "千古西湖见一贤，断碑犹在草芊芊。", 
            "人间岂少题梅者，石上谁来酹菊泉。", 
            "陈柏墓门疑是宅，唐衣庙貌望如仙。", 
            "可怜辽鹤无消息，寂寞春风二百年。"
        ], 
        "title": "吊林处士墓", 
        "type": "律诗", 
        "yun": "先"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "门掩天香竹树丛，了无尘翳此心同。", 
            "东林社散图空在，南国山多梦不通。", 
            "白草秋閒支遁马，黄沙春断子卿鸿。", 
            "思君记得逢君处，一片归云海树空。"
        ], 
        "title": "寄天香庵恬上人", 
        "type": "律诗", 
        "yun": "东"
    }, 
    {
        "author": "白珽", 
        "era": "元", 
        "subtype": "七言律诗", 
        "text": [
            "巾子峰头舣钓船，初阳台上坐鸣弦。", 
            "出云高树明残日，过雨苍苔泫细泉。", 
            "绝俗谁能继遐躅。", 
            "还家正恐乡人问。"
        ], 
        "title": "玉清宫与赵达夫鲜于枢联句二首 其二", 
        "type": "律诗", 
        "yun": "先"
    }, 
    {
        "author": "白朴", 
        "era": "元", 
        "subtype": null, 
        "text": [
            "万金不买青春，老来可惜欢娱地。", 
            "有时记得，江楼深夜，解鞍留寐。", 
            "兰焰喷虹，宝香薰麝，玉醅篘蚁。", 
            "更谁能细说，当年风韵，江瑶柱、荔枝味。", 
            "漂泊江湖万里，渺难寻、采菱拾翠。", 
            "何心更到，折枝图上，卖花声里。", 
            "蓬鬓刁骚，角巾欹堕，枕书聊睡。", 
            "恨匆匆未办，莼鲈归棹，又秋风起。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "短亭休唱阳关，柳丝惹尽行人怨。", 
            "鸳鸯只影，荷枯苇淡，沙寒水浅。", 
            "红绶双衔，玉簪中断，苦难留恋。", 
            "更黄花细雨，征鞍催上，青衫泪、一时溅。", 
            "回首孤城不见，黯秋空、去鸿一线。", 
            "情缘未了，谁教重赋，春风人面。", 
            "斗草闲庭，采香幽径，旧曾行遍。", 
            "谩今宵酒醒，无言有恨，恨天涯远。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "倚阑千里风烟，下临吴楚知无地。", 
            "有人高枕，楼居长夏，昼眠夕寐。", 
            "惊觉游仙，紫毫吐凤，玉觞吞蚁。", 
            "更谁人似得，渊明太白，诗中趣、酒中味。", 
            "惭愧东溪处士，待他年、好山分翠。", 
            "人生何苦，红尘陌上，白头浪里。", 
            "四壁窗明，雨盂粥罢，暂时打睡。", 
            "尽闻鸡祖逖，中宵狂舞，蹴刘琨起。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "绣衣揽辔西行，慨然有志人知否。", 
            "江山好处，留连光景，一杯别酒。", 
            "世事无端，恼人方寸，十常八九。", 
            "对霜松露菊，荒凉三径，等闲又、登高后。", 
            "问讯宣城太守，几裁诗、画堂清昼。", 
            "山长水阔，思君不见，踟蹰搔首。", 
            "却羡行云，暂留还去，无心出岫。", 
            "笑穷途岁晚，江头送客，唱青青柳。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "壮怀千载风云，玉龙无计三冬卧。", 
            "天教唤起，峥嵘才器，人称王佐。", 
            "豹略深藏，虎符荣佩，君恩重荷。", 
            "看旌旗动色，军容一变，鹏翼展、先声播。", 
            "我望金陵王气，尽消磨、区区江左。", 
            "楼船万舻，瞿塘东瞰，徒横铁锁。", 
            "八阵名成，七擒功就，南夷胆破。", 
            "待他年画像，麒麟阁上，为将军贺。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "洞庭春水如天，岳阳楼上谁开宴。", 
            "飘零郑子，危栏倚遍，山长恨远。", 
            "何处兰舟，彩霞浮漾，笙箫一片。", 
            "有娥眉起舞，含嚬凝睇，分明是、旧仙媛。", 
            "风起鱼龙浪卷，望行云、飘然不见。", 
            "人生几许，悲欢离聚，情钟难遣。", 
            "闻道当时，汜人能诵，招魂九辩。", 
            "又何如乞我，轻绡数尽，写湘中怨。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "倚天钟阜龙蟠，四时青壁云烟润。", 
            "陂陀十里，苍鬓夹路，清风缓引。", 
            "兰若西边，草堂别崦，遗基犹认。", 
            "自猿惊鹤怨，山人去后，谁更向、此中隐。", 
            "独爱丹崖碧岭，枕平川、人家相近。", 
            "登临对酒，茱萸香细，莓苔坐稳。", 
            "老计菟裘，故应来就，林泉佳遁。", 
            "怕烟霞笑我，尘容俗状，把山英问。"
        ], 
        "title": "水龙吟 九日同诸公会饮钟山望草堂有感", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "楼船万艘下，钟阜一龙空。", 
            "胭脂石井犹在，移出景阳宫。", 
            "花草吴时幽径，禾黍陈家古殿，无复戍楼雄。", 
            "更道子山赋，愁杀白头翁。", 
            "记当年，南北恨，马牛风。", 
            "降幡一片飞出，难与向来同。", 
            "壁月琼枝新恨，结绮临春好梦，毕竟有时终。", 
            "莫唱后庭曲，声在泪痕中。"
        ], 
        "title": "水调歌头", 
        "type": "词", 
        "yun": "东"
    }, 
    {
        "author": "白朴", 
        "era": "元", 
        "subtype": null, 
        "text": [
            "三元秘秋水，□□□□□。", 
            "天人点破消息，梦里悟南华。", 
            "河伯徒□□□，□□□归毫末，一笑井中蛙。", 
            "试问漆园老，谁是大方家。", 
            "□黄钟，推甲子，定无差。", 
            "悠悠天理人事，风外万飞沙。", 
            "且弄空山明月，自荐寒泉秋菊，睡起漱朝霞。", 
            "更欲辨齐物，银海眩生花。"
        ], 
        "title": "水调歌头", 
        "type": "词", 
        "yun": "麻"
    }, 
    {
        "author": "白朴", 
        "era": "元", 
        "subtype": null, 
        "text": [
            "苍烟拥乔木，粉雉倚寒空。", 
            "行人日暮回首，指点旧离宫。", 
            "好在龙蟠虎踞，试问石城钟阜，形势为谁雄。", 
            "慷慨一尊酒，南北几衰翁。", 
            "赋朝云，歌夜月，醉春风。", 
            "新亭何苦流涕，兴废古今同。", 
            "朱雀桥边野草，白鹭洲边江水，遗恨几时终。", 
            "唤起六朝梦，山色有无中。"
        ], 
        "title": "水调歌头", 
        "type": "词", 
        "yun": "东"
    }, 
    {
        "author": "白朴", 
        "era": "元", 
        "subtype": null, 
        "text": [
            "疏云黯雾树，秋潦净寒潭。", 
            "徘徊子隐台下，不见旧书龛。", 
            "鹿苑空余萧寺，蟒穴谁传郗氏，聊此问瞿昙。", 
            "千古得欺罔，一笑莫穷探。", 
            "俯秦淮，山倒影，浴层岚。", 
            "六朝城郭如故，江北到江南。", 
            "三十六陂春水，二十四桥明月，好景入清谈。", 
            "未醉更呼酒，欲去且停骖。"
        ], 
        "title": "水调歌头", 
        "type": "词", 
        "yun": "覃"
    }, 
    {
        "author": "白朴", 
        "era": "元", 
        "subtype": null, 
        "text": [
            "三峰足云气，万壑散秋声。", 
            "茅君曾此成道，山兴地俱灵。", 
            "遥望苍松紫桧，疑是烟幢雾盖，冉冉下青冥。", 
            "鸾鹤故山梦，香火几时情。", 
            "洞天开，丹灶冷，有遗经。", 
            "华阳自古招隐，飞炼得长生。", 
            "惭愧山中宰相，便许纶巾鹤氅，相对听吹笙。", 
            "何处沧浪水，吾亦濯尘缨。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "鞭石下沧海，海内渐成空。", 
            "君王日夜为乐，高枕望夷宫。", 
            "方叹东门逐兔，又慨中原失鹿，草昧起英雄。", 
            "不待素灵哭，已识斩蛇翁。", 
            "笑重瞳，徒叱咤，凛生风。", 
            "阿房三月焦土，有罪与秦同。", 
            "秦固亡人六国，楚复绝秦三世，万世果谁终。", 
            "我欲问天道，政在不言中。"
        ], 
        "title": "水调歌头", 
        "type": "词", 
        "yun": "东"
    }, 
    {
        "author": "白朴", 
        "era": "元", 
        "subtype": null, 
        "text": [
            "三元秘秋水，秋水一何多。", 
            "江流滚滚无尽，淮汉人包罗。", 
            "遥想灵官神府，坐阅潮头风怒，万里瞰沧波。", 
            "浩荡没鸥鹭，喷薄出蛟鼍。", 
            "马当山，牛渚渡，几人过。", 
            "金鳌下瞰京口，舟楫避盘涡。", 
            "始信林生祷雨，一濯黄泥尽许，无柰旱苗河。", 
            "我欲洗兵马，谁解挽天河。"
        ], 
        "title": "水调歌头", 
        "type": "词", 
        "yun": "歌"
    }, 
    {
        "author": "白朴", 
        "era": "元", 
        "subtype": null, 
        "text": [
            "北风下庭绿，客鬓入霜华。", 
            "回首北望乡国，双泪落清笳。", 
            "天地悠悠逆旅，岁月匆匆过客，吾也岂瓠瓜。", 
            "四海有知己，何地不为家。", 
            "五溪鱼，千里菜，九江茶。", 
            "从他造物留住，办作老生涯。", 
            "不愿酒中有圣，但愿心头无事，高枕卧烟霞。", 
            "晚节忆吹帽，篱菊渐开花。"
        ], 
        "title": "水调歌头", 
        "type": "词", 
        "yun": "麻"
    }, 
    {
        "author": "白朴", 
        "era": "元", 
        "subtype": null, 
        "text": [
            "南郊旧坛在，北渡昔人空。", 
            "残阳淡淡无语，零落故王宫。", 
            "前日雕兰玉砌，今日遣台老树，尚想霸图雄。", 
            "谁谓埋金地，都属卖柴翁。", 
            "慨悲歌，怀故国，又东风。", 
            "不堪往事多少，回首梦魂同。", 
            "莫上小楼上，愁满月明中。"
        ], 
        "title": "水调歌头", 
        "type": "词", 
        "yun": "东"
    }, 
    {
        "author": "白朴", 
        "era": "元", 
        "subtype": null, 
        "text": [
            "韩非死孤愤，虞叟坐穷愁。", 
            "怀沙千古遗恨，郊岛两诗囚。", 
            "堪笑并蛙裈虱，不道人生能几，肝肺自相仇。", 
            "政有一朝乐，不抵百年忧。", 
            "叹悠悠，江上水，自东流。", 
            "红颜不暇一惜，白发忽盈头。", 
            "我欲拂衣远行，直上崧山绝顶，把酒劝浮丘。", 
            "藉此两黄鹄，浩荡看齐州。"
        ], 
        "title": "水调歌头", 
        "type": "词", 
        "yun": "尤"
    }, 
    {
        "author": "白朴", 
        "era": "元", 
        "subtype": null, 
        "text": [
            "朝花几回谢，春草几回空。", 
            "人生何苦奔竞，勘破大槐宫。", 
            "不入麒麟画里，却喜鲈鱼江上，一宅了扬雄。", 
            "且饮建业水，莫羡富家翁。", 
            "玩青山，歌赤壁，想高风。", 
            "两翁今在何许，唤起一樽同。", 
            "系住天边白日，抱得山间明月，我亦遂长终。", 
            "何必翳鸾凤，游戏太虚中。"
        ], 
        "title": "水调歌头", 
        "type": "词", 
        "yun": "东"
    }, 
    {
        "author": "白朴", 
        "era": "元", 
        "subtype": null, 
        "text": [
            "金盘荐华屋，银烛照红妆。", 
            "欢游曾得多少，风雨送春忙。", 
            "只道神仙渐远，争信情缘未断，自有返魂香。", 
            "万木尽摇落，浓艳又芬芳。", 
            "忆真妃，春睡足，按霓裳。", 
            "马嵬西下回首，野日淡无光。", 
            "不避山茶小雪，似爱江梅新月，疏影伴昏黄。", 
            "谁唤□□起，呵手染胭霜。"
        ], 
        "title": "水调歌头 十月海棠", 
        "type": "词", 
        "yun": "阳"
    }, 
    {
        "author": "白朴", 
        "era": "元", 
        "subtype": null, 
        "text": [
            "明月复明月，天宇净新霜。", 
            "霜中养就白兔，未觉玉容苍。", 
            "照影来今往古，圆缺阴晴几度，丹桂俨然芳。", 
            "遐想广寒露，谁得一枝香。", 
            "恍瑶台，飞宝镜，散重光。", 
            "嫦娥久饵灵药，点出淡云妆。", 
            "闲兴风姨相聚，不似天孙独苦，终日织仙裳。", 
            "脉脉望河鼓，萦损几柔肠。"
        ], 
        "title": "水调歌头 用前韵", 
        "type": "词", 
        "yun": "阳"
    }, 
    {
        "author": "玄悟玉", 
        "era": "元", 
        "subtype": null, 
        "text": [
            "无为无作。认著无为还是缚。", 
            "照用同时。电卷星流已太迟。", 
            "非心非佛。唤作非心犹是佛。", 
            "人境俱空。万象森罗一境中。"
        ], 
        "title": "减字木兰花 和完颜雍词", 
        "type": "词", 
        "yun": null
    }, 
    {
        "author": "本诚", 
        "era": "元", 
        "subtype": null, 
        "text": [
            "径远松篁蓊郁，日长庭院清虚。", 
            "大贵莫过学道，至乐无如读书。"
        ], 
        "title": "书斋即事六言一首大云特索余书故书之", 
        "type": "六言诗", 
        "yun": "鱼"
    }, 
    {
        "author": "司马亨", 
        "era": "元", 
        "subtype": null, 
        "text": [
            "忆作参军日，曾闻少壮时。", 
            "兰陵人共说，苕水去犹思。", 
            "甘雨歌来邑，冬阳爱趟衰。", 
            "如何重绾绶，叹息未分麾。", 
            "东海民从亿，南山判莫移。", 
            "朝廷须旌表，别拟送君诗。"
        ], 
        "title": "送薛仲杰之奉化州判", 
        "type": "古风", 
        "yun": "支"
    }, 
    {
        "author": "司马九皋", 
        "era": "元", 
        "subtype": null, 
        "text": [
            "岁云暮矣虽无补。", 
            "时复中之尽有馀。", 
            "老来吾亦爱吾庐。", 
            "清债苦。", 
            "尊有酒，且消除。"
        ], 
        "title": "喜春来", 
        "type": "词", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "微雨弄晴天气，轻寒酿暖时光。", 
            "柳外凉飙满袖，花边香露沾裳。"
        ], 
        "title": "春郊即景", 
        "type": "六言诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": null, 
        "text": [
            "绕屋一湾水绿，迎轩数朵峰青。", 
            "沙路鸥盟新定，云松鹤梦初醒。"
        ], 
        "title": "沙溪清隐", 
        "type": "六言诗", 
        "yun": "青"
    }, 
    {
        "author": "叶颙", 
        "era": "元", 
        "subtype": null, 
        "text": [
            "浊酒满斟自适，柴门虽设常关。", 
            "与老为期白发，相看无厌青山。"
        ], 
        "title": "秋暮田园杂兴二首 其一", 
        "type": "六言诗", 
        "yun": "删"
    }, 
    {
        "author": "叶颙", 
        "era": "元", 
        "subtype": null, 
        "text": [
            "峰顶云闲懒出，松边鹤去应还。", 
            "独步秋风顶上，兴来聊尽吾欢。"
        ], 
        "title": "秋暮田园杂兴二首 其二", 
        "type": "六言诗", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "香裹寒云满溪，月明津渡人迷。", 
            "梦入江南旧路，夕阳流水桥西。"
        ], 
        "title": "月夜梅边即事", 
        "type": "六言诗", 
        "yun": "齐"
    }, 
    {
        "author": "叶颙", 
        "era": "元", 
        "subtype": null, 
        "text": [
            "吟座半窗残照，琴床一枕闲云。", 
            "尘外兴怀有味，世间姓字无闻。"
        ], 
        "title": "幽居即事二首 其一", 
        "type": "六言诗", 
        "yun": "文"
    }, 
    {
        "author": "叶颙", 
        "era": "元", 
        "subtype": null, 
        "text": [
            "骑牛过白云岭，放鹤出翠松关。", 
            "樵唱偶歌一曲，清声直度千山。"
        ], 
        "title": "幽居即事二首 其二", 
        "type": "六言诗", 
        "yun": "删"
    }, 
    {
        "author": "叶颙", 
        "era": "元", 
        "subtype": null, 
        "text": [
            "江东日暮云闲，敬亭千古高寒。", 
            "若见谢公传语，沈郎依旧衣宽。"
        ], 
        "title": "送阮师真之宣城", 
        "type": "六言诗", 
        "yun": "寒"
    }, 
    {
        "author": "叶颙", 
        "era": "元", 
        "subtype": null, 
        "text": [
            "故侣无心送酒，老翁有意留题。", 
            "旧日龙山佳会，如今风雨凄凄。"
        ], 
        "title": "九日寄兴三首（庚申岁） 其一", 
        "type": "六言诗", 
        "yun": "齐"
    }, 
    {
        "author": "叶颙", 
        "era": "元", 
        "subtype": null, 
        "text": [
            "白发凄凉旧里，黄花冷落东篱。", 
            "西望夕阳归去，淡烟衰草堪悲。"
        ], 
        "title": "九日寄兴三首（庚申岁） 其二", 
        "type": "六言诗", 
        "yun": "支"
    }, 
    {
        "author": "叶颙", 
        "era": "元", 
        "subtype": null, 
        "text": [
            "黄菊香残夜雨，乌纱醉落秋风。", 
            "回首十年旧事，乱云流水西东。"
        ], 
        "title": "九日寄兴三首（庚申岁） 其三", 
        "type": "六言诗", 
        "yun": "东"
    }, 
    {
        "author": "叶颙", 
        "era": "元", 
        "subtype": null, 
        "text": [
            "生子如李亚子，不然如孙仲谋。", 
            "景升诸郎豚犬，焉能侍父远游。"
        ], 
        "title": "送人侍父入吴", 
        "type": "六言诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": null, 
        "text": [
            "六尺形躯销瘦，十年故旧西东。", 
            "试问市桥官柳，别来几度春风。"
        ], 
        "title": "与故人叙别", 
        "type": "六言诗", 
        "yun": "东"
    }, 
    {
        "author": "叶颙", 
        "era": "元", 
        "subtype": null, 
        "text": [
            "杨子平生四畏，刘郎临别一钱。", 
            "甚矣时君留犊，审观三老孰贤。"
        ], 
        "title": "时苗留犊图", 
        "type": "六言诗", 
        "yun": "先"
    }, 
    {
        "author": "叶颙", 
        "era": "元", 
        "subtype": null, 
        "text": [
            "一百八盘山路，七十二峰晓寒。", 
            "日暮烟横谷口，雨馀云宿松端。"
        ], 
        "title": "题王寿卿烟云叠嶂图", 
        "type": "六言诗", 
        "yun": "寒"
    }, 
    {
        "author": "叶颙", 
        "era": "元", 
        "subtype": null, 
        "text": [
            "水泠泠兮乐奏，风细细兮鸾吟。", 
            "月随人而有意，云出岫以无心。"
        ], 
        "title": "游北山诸峰四首 其一", 
        "type": "六言诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": null, 
        "text": [
            "山嶙峋兮北迈，水呜咽兮东流。", 
            "欲寻源而远去，思绝世以无求。"
        ], 
        "title": "游北山诸峰四首 其二", 
        "type": "六言诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": null, 
        "text": [
            "约芝兰之环佩，葺薜荔之裳衣。", 
            "蹑烟云而高蹈，世与我以相违。"
        ], 
        "title": "游北山诸峰四首 其三", 
        "type": "六言诗", 
        "yun": "微"
    }, 
    {
        "author": "叶颙", 
        "era": "元", 
        "subtype": null, 
        "text": [
            "折南涧之芳芷，采西山之嫩薇。", 
            "赠佳人兮为好，与握手兮同归。"
        ], 
        "title": "游北山诸峰四首 其四", 
        "type": "六言诗", 
        "yun": "微"
    }, 
    {
        "author": "叶颙", 
        "era": "元", 
        "subtype": null, 
        "text": [
            "乃叟宵衣制醋，厥妻忘寝治灯。", 
            "办此难成家业，遗彼不识玄曾。"
        ], 
        "title": "题李克明翁媪起家图（一翁以指就醋瓮取醯吮之尝其味之美恶一媪持星火吹灯备诸穷态）", 
        "type": "六言诗", 
        "yun": "蒸"
    }, 
    {
        "author": "叶衡", 
        "era": "元", 
        "subtype": null, 
        "text": [
            "翠屏香断。", 
            "梦绕潇湘岸。", 
            "旧曲不禁愁汗漫。", 
            "分付秦筝斜雁。", 
            "吴笺赋恨难成。", 
            "丹青恼杀苏卿。", 
            "一片碧梧苍石，谁教写出秋声。"
        ], 
        "title": "清平乐 题碧梧苍石图", 
        "type": "词", 
        "yun": null
    }, 
    {
        "author": "叶森", 
        "era": "元", 
        "subtype": null, 
        "text": [
            "小院闲春愁几许。", 
            "目断行云，醉忆曾游处。", 
            "寂寞而今芳草路。", 
            "年年绿遍清明雨。", 
            "花影重帘斜日暮。", 
            "酒冷香温，幽恨无人顾。", 
            "一阵东风吹柳絮。", 
            "又随燕子西泠去。"
        ], 
        "title": "蝶恋花 西湖感旧", 
        "type": "词", 
        "yun": null
    }, 
    {
        "author": "叶梅峤", 
        "era": "元", 
        "subtype": null, 
        "text": [
            "未花叶自香，既花香更别。", 
            "雨过吹细风，独立池上月。"
        ], 
        "title": "荷花辞", 
        "type": "古风", 
        "yun": null
    }, 
    {
        "author": "叶林", 
        "era": "元", 
        "subtype": null, 
        "text": [
            "芙蓉摇风柳挂月，醉来健倒梨花堆。"
        ], 
        "title": "句", 
        "type": "句", 
        "yun": "灰"
    }, 
    {
        "author": "叶齐贤", 
        "era": "元", 
        "subtype": null, 
        "text": [
            "坐窗不遨呻蠹竹，兀兀那知髀生肉！", 
            "眼明见此水边村，浣我胸中尘百斛。", 
            "荒山寂历苍烟斜，惊风飒飒鸣蒹葭。", 
            "平沙暮寒群雁起，垂柳掩映幽人家。", 
            "风流王孙摩诘手，妙处端如神所授。", 
            "等閒点缀皆精妍，怪底秋光生户牖。", 
            "我家本住松江滨，恍然一见融心神。", 
            "他年卜筑遂君志，留取青山容散人。"
        ], 
        "title": "题水村图", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "不出空山复几年，衲衣草座独安禅。", 
            "别峰行道诸天上，善月翻经古佛前。", 
            "兵后佳期何日共，春来妙句有人传。", 
            "三生彷佛当相识，目送孤鸿落照边。"
        ], 
        "title": "寄杨子尊圣寺处厚子元上人", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "朝廷遣使航东海，万里南来送玺书。", 
            "着屐登山良不恶，分符典郡复何如。", 
            "李苏事业千年后，吴越封疆百战馀。", 
            "今日养民方急务，肯将徵算及舟车。"
        ], 
        "title": "赠谢太守除杭州", 
        "type": "律诗", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "凤凰池上神仙吏，却是中郎几叶孙。", 
            "幕下岂无奇计出，床头犹有异书存。", 
            "防秋列寨山如戟，蒸土为城铁作门。", 
            "何限民间可忧事，老怀那得与君论。"
        ], 
        "title": "寄蔡彦文掾史", 
        "type": "律诗", 
        "yun": "元"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "老去喜逢方外友，一庵潇洒阖闾城。", 
            "野猿挂树窥行道，山鸟当窗候出鸣。", 
            "空界可能容我醉，新诗一复见君情。", 
            "维摩示疾今朝起，拭目街头看太平。"
        ], 
        "title": "和南宗上人高韵就呈可庭山主诗", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "只将从事写前衔，省檄封来自拆缄。", 
            "六案更须劳彩笔，一官犹未换青衫。", 
            "风生海市朝持酒，日落江城暮卸骖。", 
            "我未识君空怅望，恍如烟水隔仙凡。"
        ], 
        "title": "送陈性之昆山从事", 
        "type": "律诗", 
        "yun": null
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "何年飞锡度江城，林下相逢眼倍明。", 
            "老子岂能知药性，阿师宁独擅诗名。", 
            "江风满座筼筜合，石雨侵墙薜荔生。", 
            "莫把旧家无孔笛，月明吹作凤凰鸣。"
        ], 
        "title": "奉答道林书记二首 其一", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "狮子林中夙夜缘，杖藜来往意方坚。", 
            "白莲社友须元亮，金粟如来是谪仙。", 
            "净梵六时严戒律，长斋十日断荤膻。", 
            "翛然古竹长松下，还许山僧醉后眠。"
        ], 
        "title": "奉答道林书记二首 其二", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "董奉仙居不可寻，君家种杏亦成阴。", 
            "禁方传后龙归洞，嘉果生时虎守林。", 
            "不厌邻翁来乞药，每留渔父坐听琴。", 
            "年年二月花如海，应是先生树德深。"
        ], 
        "title": "题金太医杏林诗卷", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "东山云气尽溶溶，左辖高居第几重。", 
            "玩世也为庄叟蝶，济时仍起武侯龙。", 
            "风帘雾箔秋同被，玉室金堂夜不封。", 
            "说向九江李太白，结巢休羡古时松。"
        ], 
        "title": "奉题王左丞卧云轩", 
        "type": "律诗", 
        "yun": "冬"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "长松落落风尘表，苍石庚庚太古心。", 
            "屹立乾坤无改色，扣如金玉有馀音。", 
            "人间儿女天机浅，海上神仙野趣深。", 
            "独有奇章知此适，子孙清赏到于今。"
        ], 
        "title": "题朱参政松石轩", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "丹邱画竹出新意，醉墨落纸秋淋漓。", 
            "青天低垂凤凰尾，碧海倒插珊瑚枝。", 
            "谁家俗士谩食肉，何处高人来赋诗。", 
            "丹房月夕起清思，莫遣风雷生葛陂。"
        ], 
        "title": "题罗成之藏柯敬仲悬崖竹", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "绵绵灵气与天游，日月盘旋定几周。", 
            "七十三翁同甲子，八千馀岁一春秋。", 
            "欲询齐物南华老，谁是平生马少游。", 
            "堂下芝兰森玉立，未容丹桂独风流。"
        ], 
        "title": "题马县尹寿椿堂", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "放船重到金山寺，独对沧江照鬓丝。", 
            "过客谩惊天险处，老僧曾见海枯时。", 
            "通宵月色鱼龙喜，绝顶秋声鹳鹤悲。", 
            "琼树花开不归去，妙高台上要题诗。"
        ], 
        "title": "再游金山寺", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "春林深深石如笋，我屋正在林之西。", 
            "结茅不放风雨入，种树乃与岗峦齐。", 
            "天寒白鹤向人语，日暮野鸟来上啼。", 
            "浣花老人不可作，何处客至同幽栖。"
        ], 
        "title": "题石林茅屋", 
        "type": "律诗", 
        "yun": "齐"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "云门寺前风物幽，布袜青鞋吾昔游。", 
            "葫芦盛酒待明月，舴艋载琴当上流。", 
            "长松并立几千尺，狂客一别三十秋。", 
            "何当挂席过湖去，东里草堂姑少留。"
        ], 
        "title": "题王维贤所藏盛子昭画双松系舟图", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "西浙西江同应辟，此时此会记清欢。", 
            "两贤共起诸侯幕，十载谁先御史冠。", 
            "野寺听蝉秋冉冉，津亭维马雨珊珊。", 
            "清时事业须公等，老我山中拭目看。"
        ], 
        "title": "送郜彦清之浙西宪史时有高德晋同日应辟之江西所以诗中故及之", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "双林道人如霜林，参天劲木寒萧森。", 
            "众芳到此万叶脱，元气授尔孤根深。", 
            "风前猛虎作人啸，月下清猿将子吟。", 
            "铁笛老仙在何许，吾欲载酒同幽寻。"
        ], 
        "title": "题俞仲桓双林道人卷", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "草堂借我作行窝，杖履频烦太史过。", 
            "满地白云清昼永，隔溪黄鸟绿阴多。", 
            "银瓶自泻中山酒，铁笛谁翻小海歌。", 
            "今日逢君须尽醉，西家亭馆奈愁何。"
        ], 
        "title": "宿鹤沙张氏草堂", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "君家草堂林木幽，乃在吴会之东头。", 
            "花开从令鸟雀喜，水落正为鱼龙忧。", 
            "深林烂饮枸杞酒，如意醉击珊瑚钩。", 
            "丈夫嘉遁有如此，傍人比是神仙流。"
        ], 
        "title": "次杨太史之韵题赠叶子澄草堂图诗", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "万里中原道路长，关河环绕五云乡。", 
            "心驰天上黄金阙，梦忆山中紫翠房。", 
            "人海鱼龙三月浪，御街车马五更霜。", 
            "丹墀奏罢中兴颂，燄燄声名动北方。"
        ], 
        "title": "送陈希文北游", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "君是钱王几叶孙，浮云富贵不须论。", 
            "丈人屋上乌仍好，处士篱边菊尚存。", 
            "招隐辞章娱日月，表忠碑刻照乾坤。", 
            "明当载酒来相觅，烂醉君家老瓦盆。"
        ], 
        "title": "题钱伯玉南园小隐", 
        "type": "律诗", 
        "yun": "元"
    }, 
    {
        "author": "叶广居", 
        "era": "元", 
        "subtype": "七言律诗", 
        "text": [
            "瘿木裁冠鹤氅轻，十年尘土厌飘零。", 
            "小山旧隐云封户，大药新栽月满庭。", 
            "丹井夜交龙虎气，碧霄春蹑凤凰翎。", 
            "西风客舍炎歊净，拟读琴心内景经。"
        ], 
        "title": "题西泠隐居", 
        "type": "律诗", 
        "yun": "青"
    }, 
    {
        "author": "叶广居", 
        "era": "元", 
        "subtype": "七言律诗", 
        "text": [
            "闻道西湖载酒还，飞琼弱翠拥归鞍。", 
            "可无私梦登金马，剩有春声到玉銮。", 
            "异国顿消乡井念，小堂新作画图看。", 
            "野人未纳彭宣履，独向清溪把钓竿。"
        ], 
        "title": "寄杨铁崖", 
        "type": "律诗", 
        "yun": "寒"
    }, 
    {
        "author": "史紫薇", 
        "era": "元", 
        "subtype": null, 
        "text": [
            "风凄露冷江南岸，瑟瑟寒波秋练练。", 
            "采莲歌断红云空，蘋叶芦花结新怨。", 
            "鸳鸯鸂鶒俱可怜，相呼相倚沙觜眠。", 
            "白头渔父摇苍烟，一双飞上枯树巅。"
        ], 
        "title": "江南曲", 
        "type": "古风", 
        "yun": null
    }, 
    {
        "author": "史药房", 
        "era": "元", 
        "subtype": null, 
        "text": [
            "等闲过了清明，草痕深一庭新翠。", 
            "光风信息，牡丹初褪，茶醾犹未。", 
            "燕语清圆，梅英松润，困人天气。", 
            "笑文园倦客，诗才减尽，犹□有，伤春意。", 
            "别有留春去里。", 
            "小房栊、玉英双倚。", 
            "天香浮动，朱衣乍试，铅华尽洗。", 
            "一曲琵琶，轻拢挑拨，未觞先醉。", 
            "又匆匆上马，蓝桥路隔，漫增凝睇。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "印秋海", 
        "era": "元", 
        "subtype": null, 
        "text": [
            "清泉白芦八月秋，宽鞋瘦策十日游。", 
            "石床风冷夜不寐，冰丝绕指白雪流。", 
            "身名杳杳云间鹄，世事纷纷蕉下鹿。", 
            "雨晴春暖即相寻，千尺岩头看飞瀑。"
        ], 
        "title": "寄雪窦寺生书记", 
        "type": "古风", 
        "yun": null
    }, 
    {
        "author": "叶林", 
        "era": "元", 
        "subtype": "七言绝句", 
        "text": [
            "犹存鼎镬记熙丰，翠霭春深古路通。", 
            "千百舂锄一株树，野田吹下雪花风。"
        ], 
        "title": "至道宫", 
        "type": "绝句", 
        "yun": "东"
    }, 
    {
        "author": "叶林", 
        "era": "元", 
        "subtype": "七言绝句", 
        "text": [
            "金粟花前风细细，宝阶地上月辉辉。", 
            "梦回不属红尘境，凉露满衣人醉归。"
        ], 
        "title": "绝句", 
        "type": "绝句", 
        "yun": "微"
    }, 
    {
        "author": "白朴", 
        "era": "元", 
        "subtype": null, 
        "text": [
            "香风万家晓，和气九江春。", 
            "朝回冠盖得意，玉季和金昆。", 
            "屈指登高旧节，侧耳称觞新语，采菊旧芳樽。", 
            "南土爱王粲，东阁寿平津。", 
            "节龙香，符虎重，印龟新。", 
            "弓刀千骑如水，曾为下南闽。", 
            "墙外阴阴桃李，庭下辉辉兰玉，一笑指庄椿。", 
            "更看济时了，高卧道山云。"
        ], 
        "title": "水调歌头 至元戊寅为江西吕道山参政寿", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "银蟾吸清露，白兔捣玄霜。", 
            "青天万古明月，中有物苍苍。", 
            "想是临风丹桂，费尽斫云玉斧，秋蕊自芬芳。", 
            "印透一轮影，吹下九天香。", 
            "怪霜娥，才二八，减容光。", 
            "蛾眉几画新样，晚镜为谁妆。", 
            "见说开元天子，曾到清虚仙府，一曲听霓裳。", 
            "何事便归去，空断舞鸾肠。"
        ], 
        "title": "水调歌头 咏月", 
        "type": "词", 
        "yun": "阳"
    }, 
    {
        "author": "白朴", 
        "era": "元", 
        "subtype": null, 
        "text": [
            "双眸剪秋水，十指露春葱。", 
            "仙姿不受尘污，缥缈玉芙蓉。", 
            "舞遍柘枝遗谱，歌尽桃花团扇，无语到东风。", 
            "此意复谁解，我辈正情钟。", 
            "喜相从，诗卷里，酒杯中。", 
            "缠头安用百万，自有海犀通。", 
            "日日东山高兴，夜夜西楼好梦，斜月小帘栊。", 
            "何物写幽思，醉墨锦笺红。"
        ], 
        "title": "水调歌头 夜醉西楼为楚英作", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "使君高宴出红梅。", 
            "腰鼓揭春雷。", 
            "更将红酒浇浓艳，风流梦、不负花魁。", 
            "千里江山吴楚，一时人物邹枚。", 
            "软金杯衬硬金杯。", 
            "香挽洞庭回。", 
            "西溪不减东山兴，欢摇动、北海樽垒。", 
            "老我天涯倦客，一杯醉玉先颓。"
        ], 
        "title": "风入松 咏红梅将橙子皮作酒杯", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "花月少年场。", 
            "嬉游伴，底事不能忘。", 
            "杨柳送歌，暗分春色，夭桃凝笑，烂赏天香。", 
            "绮筵上，酒杯金潋滟，诗卷墨淋浪。", 
            "间袅玉鞭，管弦珂里，醉携红袖，灯火夜行。", 
            "回首事堪伤。", 
            "温柔竟处，流落江乡。", 
            "惆怅鬓丝禅榻，眉黛吟窗。", 
            "甚社燕秋鸿，十年无定，楚星燕月，千里相望。", 
            "何日故园行乐，重会风光。"
        ], 
        "title": "风流子", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "一片西湖，四时烟景，谁暇游遍。", 
            "红袖津楼，青旗柳市，几处帘争卷。", 
            "六桥相望，兰桡不断，十里水晶宫殿。", 
            "夕阳下、笙歌人散，唱彻采菱新怨。", 
            "金明老眼，华胥春梦，肠断故都池苑。", 
            "和靖祠前，苏公堤上，谩把梅花捻。", 
            "青衫尽耐，蒙蒙雨湿，更着小蛮针线。", 
            "觉平生、扁舟归兴，此中不浅。"
        ], 
        "title": "永遇乐", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "睡香花正吐。", 
            "谁交付与，东君为主。", 
            "梦觉庐山，一片彩云何所。", 
            "惆怅留题在壁，麝墨染、无穷愁绪。", 
            "常记取。", 
            "徘徊顾影，镫前低语。", 
            "几许。", 
            "欺密留情，系绊煞世间，□□儿女。", 
            "沦落天涯，夜夜月明湓浦。", 
            "连我青衫泪满，料不忍、孤帆东去。", 
            "离思苦。", 
            "休唱渭城朝雨。"
        ], 
        "title": "玉漏迟 段伯坚同予留滞九江其归也别侍儿睡香予亦有感", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "碧梧深院悄。", 
            "清明过也，秋千闲了。", 
            "杨柳阴中，又是一番啼鸟。", 
            "人去瑶台路远，孤负却、花前欢笑。", 
            "音信杳。", 
            "西楼尽日，凭栏凝眺。", 
            "缥缈。", 
            "雾阁云窗，恨梦断青鸾，夜深寒悄。", 
            "檐玉敲残，挨得五更风小。", 
            "麝注金猊烬冷，画烛短、银屏空照。", 
            "芳径晓。", 
            "惆怅落红多少。"
        ], 
        "title": "玉漏迟 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "故园风物好。", 
            "芳樽日日，花前倾倒。", 
            "南浦伤心，望断绿波春草。", 
            "多少相思泪点，算只有、青衫知道。", 
            "残梦觉。", 
            "无人解我，厌厌怀抱。", 
            "懊恼。", 
            "楚峡行云，便赋尽高唐，后期谁报。", 
            "玉杵玄霜，着意且须重捣。", 
            "转眼梅花过也，又屈指、春残灯闹。", 
            "妆镜晓。", 
            "应念画眉人老。"
        ], 
        "title": "玉漏迟 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "千古神州，一旦陆沉，高岸深谷。", 
            "梦中鸡犬新丰，眼底姑苏麋鹿。", 
            "少陵野老，杖藜潜步江头，几回饮恨吞声哭。", 
            "岁暮意何如，快秋风茅屋。", 
            "幽独。", 
            "疗饥赖有商芝，暖老尚须燕玉。", 
            "白璧微瑕，谁把闲情拘束。", 
            "草深门巷，故人车马萧条，等闲瓢弃樽无绿。", 
            "风雨近重阳，满东篱黄菊。"
        ], 
        "title": "石州慢", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "孤影长嗟，凭高眺远，落日新亭西北。", 
            "幸有山河在眼，风景留人，楚囚何泣。", 
            "尽纷争蜗角，算都输、林泉闲适。", 
            "淡悠悠、流水行云，任我平生踪迹。", 
            "谁念江州司马，沦落天涯，青衫未免沾湿。", 
            "梦里封龙旧隐，经卷琴囊，酒樽诗笔。", 
            "对中天凉月，且高歌、徘徊今夕。", 
            "陇头人、应也相思，万里梅花消息。"
        ], 
        "title": "夺锦标", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "霜水明秋，霞天送晚，画出江南江北。", 
            "满目山围故国，三阁余香，六朝陈迹。", 
            "有庭花遗谱，口哀音、令人嗟惜。", 
            "想当时、天子无愁，自古佳人难得。", 
            "惆怅龙沉宫井，石上啼痕，犹点胭脂红湿。", 
            "去去天荒地老，流水无情，落花狼籍。", 
            "恨青溪留在，渺重城、烟波空碧。", 
            "对西风、谁兴招魂，梦里行云消息。"
        ], 
        "title": "夺锦标", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "一溪流水隔天台。", 
            "小桃栽。", 
            "为谁开。", 
            "应念刘郎，早晚得重来。", 
            "翠袖天寒憔悴损，倚修竹，□残红，堕绿苔。", 
            "怨极恨极愁更衰，甚连环，无计解。", 
            "百劳分背燕飞去，云树苍崖。", 
            "□□千里，何处托幽怀。", 
            "温峤风流还自许，后期杳，□尘生，玉镜台。"
        ], 
        "title": "江梅引 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "天上灵椿未老，月中丹桂初花。", 
            "充闾佳庆尽堪夸。", 
            "圣善元来姓贾。", 
            "广座平分玉果，绛颅剩拂丹砂。", 
            "从今人说细侯家。", 
            "自有青衫竹马。"
        ], 
        "title": "西江月", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "我自纫兰为佩，君方剖竹分符。", 
            "才情风调有谁如。", 
            "彷佛三生小杜。", 
            "置酒昔登岘首，题诗今对匡庐。", 
            "青衫恨不到西湖。", 
            "共湿黄梅细雨。"
        ], 
        "title": "西江月 九江送刘牧之同知之杭", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "皎皎风前玉树，煌煌腰下金符。", 
            "陈琳檄草右军书。", 
            "香满红莲幕府。", 
            "政自雄心抚剑，不妨雅唱投壶。", 
            "长缨系越在须臾。", 
            "看扫蛮烟瘴雨。"
        ], 
        "title": "西江月 李元让赴广东帅幕", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "世故重重厄网，生涯小小渔船。", 
            "白鸥波底五湖天。", 
            "别是秋光一片。", 
            "竹叶醅浮绿酽，桃花浪溃红鲜。", 
            "醉乡日月武陵边。", 
            "管甚陵迁谷变。"
        ], 
        "title": "西江月 渔父", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "过隙光阴流转，还丹岁月绵延。", 
            "几人青髻对长年。", 
            "且斗时间康健。", 
            "四海幸归英主，三山免化飞仙。", 
            "大家有分占桑田。", 
            "近日蓬莱水浅。"
        ], 
        "title": "西江月 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "白石空销战骨，清泉不洗飞埃。", 
            "五云多处望蓬莱。", 
            "鞭石谁能过海。", 
            "一夕神游八表，众星光拱三台。", 
            "天公元不弃非才。", 
            "坐我金银世界。"
        ], 
        "title": "西江月 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "流水高山，独许钟期，最知伯牙。", 
            "愧我投木李，得酬琼玖，人惊玉树，肯倚蒹葭。", 
            "风雨十年，江湖千里，望美人兮天一涯。", 
            "重携手，似仲宣去国，江令还家。", 
            "门前柳拂堤沙。", 
            "便是系、天津泛斗槎。", 
            "看金鞍闹簇，花边置酒，玉盂旋洗，竹里供茶。", 
            "朱雀桥荒，乌衣巷古，莫笑斜阳野草花。", 
            "寒食近，算人生行乐，少住为佳。"
        ], 
        "title": "沁园春", 
        "type": "词", 
        "yun": null
    }, 
    {
        "author": "叶森", 
        "era": "元", 
        "subtype": "七言绝句", 
        "text": [
            "一度诗来一见君，只应芳杜袭兰薰。", 
            "有时写到游仙句，绕笔秋香生紫云。"
        ], 
        "title": "题陈渭叟紫云编", 
        "type": "绝句", 
        "yun": "文"
    }, 
    {
        "author": "叶颙", 
        "era": "元", 
        "subtype": null, 
        "text": [
            "天阔海波平，飞空一镜明。", 
            "乌栖烟树冷，蟾浴石潭清。", 
            "素魄流金液，孀娥舞玉京。", 
            "周旋云鬓乱，缥缈羽衣轻。", 
            "短世人空老，长生药未成。", 
            "桂林秋万顷，茅屋夜三更。", 
            "芳砌铺冰雪，疏帘飏水晶。", 
            "穿窗微弄色，当户寂无声。", 
            "屡动袁宏兴，狂呼庾亮名。", 
            "神光亿万丈，照我七尺形。", 
            "我喜不能寐，起坐尘梦醒。", 
            "凉飙吹华发，霜髦被长缨。", 
            "登高发清啸，万壑虚泠泠。", 
            "长天净如洗，满座人皆惊。", 
            "清虚异人境，萧爽真蓬瀛。", 
            "胡为生尘土，汨没劳经营。", 
            "安得齐云梯，独步游黄庭。", 
            "琼楼恣观览，呼吸瑶华精。", 
            "吟咏玩佳景，千秋遗世情。"
        ], 
        "title": "玩月", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "南峰翠凝黛，北巘青堆蓝。", 
            "横空青翠色，照眼覆玉环。", 
            "峨峨金芙蓉，迥出两屿间。", 
            "层峦挺奇秀，怪石蹲坚顽。", 
            "孤高处士容，窈窕佳人颜。", 
            "处士气节刚，佳人体态闲。", 
            "峣岧几千尺，绝顶难跻攀。", 
            "俯视众山小，下列臣妾班。", 
            "尊重朝诸侯，峻险服百蛮。", 
            "桧柏崇岗巅，荪芷浅涧湾。", 
            "松风度长林，玉佩鸣珊珊。", 
            "寒泉漱石齿，琴瑟声潺潺。", 
            "下有猿猱飞，上有云往还。", 
            "老翁居其中，霜眉鬓斓斑。", 
            "野服白接䍦，丝绦青玉环。", 
            "林泉日徜徉，杖策时盘桓。", 
            "幽寻乐有馀，清赏兴不悭。", 
            "壶觞杂尊俎，谈笑生馀欢。", 
            "游心天地外，无复思尘寰。", 
            "宁忧宦海深，岂畏世路艰。", 
            "风林尘虑空，云榻诗梦残。", 
            "起视万松顶，素月流寒山。"
        ], 
        "title": "幅巾杖屦晚游南北山间兴赋", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "梦中亦役役，醒后愈嚣嚣。", 
            "嚣嚣更役役，暮暮还朝朝。", 
            "奔驰天地老，汨没岁月消。", 
            "贫贱安吾常，不泰复不骄。", 
            "峰顶绝涓流，海底无炎熇。", 
            "崇岗不受浸，洪涛揆容烧。", 
            "变化乃浮云，喧轰实狂潮。", 
            "沧海岂加深，青山靡增高。", 
            "人生本有性，益损无纤毫。", 
            "胡为百年间，绿鬓成霜髦。", 
            "区区声利场，秋风吹征袍。", 
            "迅速惊乌兔，攀缘愧猿猱。", 
            "尘缰日萦绊，势焰时煎熬。", 
            "行将脱尘俗，富贵轻鸿毛。", 
            "耸身烟云端，矫首谢俊豪。"
        ], 
        "title": "梦中役", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "仗剑出西游，来游帝王州。", 
            "登高望故国，感慨弹箜篌。", 
            "长歌四五发，云物惨不收。", 
            "歌声忽悲壮，江汉不敢流。", 
            "峨峨天目山，王气今已收。", 
            "英主从北来，长驱势莫留。", 
            "浮云捲旌旗，天兵动戈矛。", 
            "国破佳人死，时危志士忧。", 
            "遂令歌舞地，夜雨鸣松楸。", 
            "野殿莓苔古，荒城鸟鼠秋。", 
            "茫茫古帝魂，千古不可求。", 
            "神飞故宫远，月出西陵幽。", 
            "凄凉白云乡，寂寞芳草洲。", 
            "我欲吊古迹，落日寒飕飕。", 
            "无言一尊酒，悲风起闲愁。"
        ], 
        "title": "江南怀古", 
        "type": "古风", 
        "yun": "尤"
    }, 
    {
        "author": "叶颙", 
        "era": "元", 
        "subtype": null, 
        "text": [
            "我出何所适，行吟对清晖。", 
            "著我烟霞屐，制我芙蓉衣。", 
            "天风扶瘦策，山云锁幽扉。", 
            "下同麋鹿游，上与猿鹤飞。", 
            "小草陈野色，幽花发馀辉。", 
            "无一不自得，深愧畴昔非。", 
            "嗟彼世网中，对面触祸机。", 
            "樽俎潜鸩毒，笑谈杂嘲讥。", 
            "甘心陷危辱，畴能察先几。", 
            "世缘吾已断，世好吾已微。", 
            "惟有金华峰，相看不曾违。", 
            "荣华虽足贵，林泉不如归。", 
            "去去不复返，永食南山薇。"
        ], 
        "title": "我出何所适", 
        "type": "古风", 
        "yun": "微"
    }, 
    {
        "author": "叶颙", 
        "era": "元", 
        "subtype": null, 
        "text": [
            "我家北山下，脱冠解尘襟。", 
            "古屋三五间，秋风白云深。", 
            "功名不挂口，岂受岁月侵。", 
            "青山长在眼，白发任满簪。", 
            "有酒可以斟，有诗可以吟。", 
            "野禽可当曲，涧水可当琴。", 
            "醉行无雅态，狂歌有馀音。", 
            "逍遥黄叶径，萧散清风林。", 
            "凉飙吹我鬓，凉月洗我心。", 
            "风静月不留，我心无古今。"
        ], 
        "title": "我家北山下", 
        "type": "古风", 
        "yun": "侵"
    }, 
    {
        "author": "叶颙", 
        "era": "元", 
        "subtype": null, 
        "text": [
            "我本山中人，不为世网牵。", 
            "寓情猿鹤间，寄兴鸥鹭边。", 
            "扫花净石径，烹茶汲溪泉。", 
            "神游三洞云，耳洗千尺渊。", 
            "两手弄明月，双脚踏紫烟。", 
            "胡为尘埃中，脱屣未断缘。", 
            "动有饥渴忧，幸无势利缠。", 
            "何当驾天风，飞上青峰巅。", 
            "耸身天地外，凝心混沌先。", 
            "俯首谢人世，一笑千千年。"
        ], 
        "title": "古意三首 其一", 
        "type": "古风", 
        "yun": "先"
    }, 
    {
        "author": "叶颙", 
        "era": "元", 
        "subtype": null, 
        "text": [
            "堂堂七尺躯，处此人间世。", 
            "秋月与春花，宴赏长游戏。", 
            "杯酒屡劝斟，𢬵饮宁辞醉。", 
            "焉能百年中，遽作千载计。", 
            "俯仰天地宽，久客不知愧。", 
            "安得生羽翰，啸入烟霞去。", 
            "从兹亿万古，潇洒风尘外。"
        ], 
        "title": "古意三首 其二", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "夷齐偕盗蹠，耳目略相类。", 
            "樗栎杂倚桐，枝叶良不异。", 
            "薰莸稍有殊，妍丑从此始。", 
            "凫短鹤翎长，谅不殊此理。", 
            "得失了莫齐，一笑天地里。"
        ], 
        "title": "古意三首 其三", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "云住山色佳，云去山骨瘦。", 
            "云物屡变更，青山但如旧。", 
            "子华亦何人，胸有山水痼。", 
            "嵯峨万叠青，收拾在尺素。", 
            "春云去何之，出谷渐弥布。", 
            "滃郁复氤氲，天下期盖覆。", 
            "或然化甘霖，江山起烟雾。", 
            "枯槁及林木，巨细沾雨露。", 
            "慎勿谩遮天，掩蔽激众怒。", 
            "无心我亦云，偶出非有故。", 
            "读书幸不多，早被儒冠误。", 
            "巍然抗高节，要与云同步。", 
            "得失费卷舒，坐阅岁月度。", 
            "富贵情易图，不义愧攀附。", 
            "负郭二顷田，自足慰衰暮。", 
            "慇勤送云出，我欲寻归路。"
        ], 
        "title": "题唐子华春云出谷图", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "大德庚子春，生我及此公。", 
            "同庚复同道，同游金芙蓉。", 
            "穷途事多违，志愿始不同。", 
            "公葺芰荷衣，长啸栖丹峰。", 
            "赋诗杂风骚，屈宋或可宗。", 
            "字画尤俊健，下笔侪王钟。", 
            "颠张与醉素，岂敢称书工。", 
            "从容笑语间，已足惊儿童。", 
            "况负此二长，尽可开盲聋。", 
            "奈何知者寡，栖栖叹无逢。", 
            "我抱七尺躯，混迹尘埃中。", 
            "开口谈世事，吐气如长虹。", 
            "性僻多忤物，世俗似不容。", 
            "拂衣青山下，浩歌乐无穷。", 
            "长琴弹夜月，短笛吹天风。", 
            "无可无不可，岂复忧穷通。", 
            "公今已下世，年寿胡不丰。", 
            "我老天地里，岿然成一翁。", 
            "平生袜线才，愧乏补报功。", 
            "同生不同归，又复异始终。", 
            "出处了莫齐，叹息天宇空。"
        ], 
        "title": "挽琳荆山上人", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "青松如舞蛟，白云如游龙。", 
            "龙游化甘雨，与世为年丰。", 
            "蛟舞散清影，利爪拿高穹。", 
            "二者无限奇，尽入幽人宫。", 
            "幽人室悬磬，隐约松云中。", 
            "松秀悦耳目，云生荡心胸。", 
            "读书坐云石，鼓琴杂松风。", 
            "无往不自得，深喜世虑空。", 
            "披云采松花，何啻食万钟。", 
            "万钟食有尽，松花味无穷。", 
            "松云幸无恙，天地同始终。", 
            "扶筇一相顾，摩云抚孤松。", 
            "问松几何年，适与云会同。", 
            "松静了不言，云去寻无踪。", 
            "回首万峰顶，但见山重重。"
        ], 
        "title": "题松云斋十五韵", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "干戈久不息，百苦无一乐。", 
            "县官急徵需，贫富悉笼络。", 
            "西州正击贼，空拳日相搏。", 
            "贼马当道驰，贼舟沿海泊。", 
            "盗贼固枭张，官军愈鹰掠。", 
            "征讨五六年，贼势未便削。", 
            "朝忧万甑空，暮叹衣袖薄。", 
            "点军五百辈，顾望累退却。", 
            "太仓万斛粟，食尔欲深托。", 
            "馀粒犹在咽，吐之若糟粕。", 
            "返旆拟攻城，长刀忍相著。", 
            "伤心百姓财，剽夺入已橐。", 
            "朝廷养此曹，不啻如巨膊。", 
            "如何负国恩，幸然寻就缚。", 
            "老夫铁石肠，见此泪迸落。", 
            "形容为枯槁，肌肤倍萧索。", 
            "深悲世事非，屡日情怀恶。", 
            "皇天未厌乱，旱魃尤肆虐。", 
            "不雨逾半年，何由增廪糳。", 
            "天道既靡常，人心益惶霍。", 
            "民食转艰难，军储盍图度。", 
            "终朝仅一餐，无力太俭约。", 
            "虽免死甲兵，犹恐填沟壑。", 
            "丈夫幸听之，未用遽惊愕。", 
            "牧守任龚黄，将帅命李郭。", 
            "牧布抚字恩，将展经济略。", 
            "天下不日清，阴霾散寥廓。"
        ], 
        "title": "丙申六月十六日军乱奚德基赋诗纪事张纯诚袖其诗来求和用韵述□云张九四据苏州发兵五百人赴杭省军遂反袭", 
        "type": "古风", 
        "yun": "药"
    }, 
    {
        "author": "叶颙", 
        "era": "元", 
        "subtype": null, 
        "text": [
            "结庐在人世，惟善以自将。", 
            "宅兹幽迥地，远彼势利埸。", 
            "古屋三四间，秋风白云乡。", 
            "仁慈居壶奥，礼义为垣墙。", 
            "庭种三古槐，门栽五垂杨。", 
            "芝兰香四座，花蕊映两厢。", 
            "光辉谢金碧，调饰辞铅黄。", 
            "吟榻青峰边，钓石绿沼旁。", 
            "窗前书万卷，膝上琴一张。", 
            "客至亦不恶，茗碗与酒觞。", 
            "客去但高卧，不梦封侯王。", 
            "全无宠辱惊，常有声名香。", 
            "胸中万念空，并此身世忘。", 
            "秪存金石心，靡替刚毅肠。", 
            "平生无所短，而亦无所长。", 
            "平生不作恶，善亦无可扬。", 
            "善恶俱两遣，长短未用量。", 
            "傍人患不足，我乐殊未央。", 
            "乐此山水丽，乐此松桂芳。", 
            "乐此烟霞古，乐此风月良。", 
            "丘园之胜概，泉石之膏盲。", 
            "岂止乐吾庐，更乐斯民康。", 
            "古今之遗范，天地之大纲。", 
            "无一不自乐，其乐匪泛常。", 
            "其乐善无尽，聊以名此堂。"
        ], 
        "title": "题王秉彝乐善堂", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "枕石听山泉，看云度流水。", 
            "水去动云根，泉鸣漱石齿。", 
            "神清万窍风，梦破孤舟雨。", 
            "彷佛中郎琴，泠泠响焦尾。", 
            "中含太古音，分明合宫徵。", 
            "我老两耳聋，无心论臧否。", 
            "世事不愿闻，高卧茅屋底。", 
            "今朝偶听泉，爽气侵骨髓。", 
            "毛发为洒淅，肝胆忽磊磈。", 
            "取泉三咽之，顿失平生鄙。", 
            "翩然欲凭虚，乘风学轻举。", 
            "岂意下劣资，悟此清净理。", 
            "喜极竟忘言，徐徐与泉语。", 
            "慎勿恋空岩，寒烟锁秋渚。", 
            "慎勿伴高人，幽赏无穷已。", 
            "旦夕赴瀛洲，奔驰日千里。", 
            "长空捲雪涛，声撼天地里。", 
            "潜蛟既出游，苍龙亦惊起。", 
            "恩波万丈长，大洗人间滓。", 
            "岂独此亭中，但涤巢由耳。"
        ], 
        "title": "听泉亭", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "叛军日骄横，六月反城下。", 
            "长竿揭旌旗，群凶列行伍。", 
            "兰江接金华，膏血腥草莽。", 
            "老弱皆窜亡，奔驰实劳苦。", 
            "崎岖扶父翁，艰难负儿女。", 
            "万死获一生，行李何暇取。", 
            "饥饿复惊惶，逢人语无绪。", 
            "数里绝行踪，孤村尽禾黍。", 
            "乱后始得归，飘零如逆旅。", 
            "苍烟销荆扉，青苔封石础。", 
            "多谢故山云，护我弹琴所。"
        ], 
        "title": "同前题下字韵二首 其一", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "兵骄乱纪律，荡然无上下。", 
            "虽乏哙等才，耻与哙等伍。", 
            "江南久丧乱，州郡俱榛莽。", 
            "况复此辈反，黎庶不胜苦。", 
            "括囊索金银，杀人掠子女。", 
            "元恶幸诛擒，所失宁复取。", 
            "治乱如理丝，不理将失绪。", 
            "治田当去蠹，不去终害黍。", 
            "军容欲不惊，必先肃其旅。", 
            "梁栋欲不倾，必先正其础。", 
            "措置果合宜，何忧不得所。"
        ], 
        "title": "同前题下字韵二首 其二", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "男儿生明世，学礼仍学诗。", 
            "礼以知揖让，诗可知盛衰。", 
            "上辅明主圣，下救斯民愚。", 
            "坐食万钟禄，出驾驷马车。", 
            "否则居岩邱，高卧秋风庐。", 
            "谈笑理蓑笠，独钓西江鱼。"
        ], 
        "title": "男儿生明世", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "画舫绿杨边，吴娃竞采莲。", 
            "红妆映绿水，窈窕誇少年。", 
            "只愁莲心苦，食之味不甜。", 
            "只愁藕丝短，织之难成缣。", 
            "相与唱歌去，撑破苍波烟。"
        ], 
        "title": "采莲歌", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "读书山月下，月色流岩扉。", 
            "松风吹毛发，草露沾裳衣。", 
            "研精探玄奥，竭思穷幽微。", 
            "兴亡空感慨，今古谁是非。", 
            "孔孟几千载，斯文愈光辉。", 
            "蚩蚩愚下士，去此将安归。"
        ], 
        "title": "读书山月下", 
        "type": "古风", 
        "yun": "微"
    }, 
    {
        "author": "叶颙", 
        "era": "元", 
        "subtype": null, 
        "text": [
            "秋江明月艇，月皎光婵娟。", 
            "老我坐其中，苍颜发皤然。", 
            "半醉弄明月，赤脚扣两舷。", 
            "秋风百尺丝，独钓千丈渊。", 
            "不系吞舟鱼，宁掣横海鳣。", 
            "钓断人间心，不为世网牵。", 
            "鼓棹笑归去，月落江底悬。"
        ], 
        "title": "戊申岁间中清赏十景 其一 秋江明月艇", 
        "type": "古风", 
        "yun": "先"
    }, 
    {
        "author": "叶颙", 
        "era": "元", 
        "subtype": null, 
        "text": [
            "烟岫夕阳钟，清声满寰宇。", 
            "直催海月上，山云亦飞举。", 
            "老僧定里回，英雄梦中起。", 
            "扫空声利情，洗净尘垢耳。", 
            "平生刚毅肠，闻之屡惊喜。", 
            "疏狂发长啸，起舞不得已。", 
            "遗音尚悠然，迥入霄汉里。"
        ], 
        "title": "戊申岁间中清赏十景 其二 烟岫夕阳钟", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "丽圃横长笛，秋风感慨声。", 
            "一吹山石裂，三弄波涛萦。", 
            "江空翠蛟泣，夜静苍龙鸣。", 
            "鹤怨云巢冷，猿啼月岭明。", 
            "嫠妇悲秋泪，孤臣去国情。", 
            "遗音尤激烈，高调转凄清。", 
            "曲终情未尽，目送数峰青。"
        ], 
        "title": "戊申岁间中清赏十景 其三 丽圃横长笛", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "修林策短筇，路入烟霞去。", 
            "群峰喜逢迎，向人如妩媚。", 
            "攀条览芙蓉，临流采荪蕊。", 
            "幽花不知名，馨香杂芳树。", 
            "天风吹敝袍，晓露沾行履。", 
            "更无尘染衣，常有云生袂。", 
            "山禽忽飞来，啼破幽绝处。"
        ], 
        "title": "戊申岁间中清赏十景 其四 修林策短筇", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "篱边餐落菊，采采黄金英。", 
            "拾之不满掬，松露相和倾。", 
            "三咽清肺腑，九窍皆芳馨。", 
            "食之久住世，化为天地精。", 
            "不饥复不老，颜貌如童婴。", 
            "骖鸾访安期，跨鹤寻广成。", 
            "回首谢人世，何用千秋名。"
        ], 
        "title": "戊申岁间中清赏十景 其五 篱边餐落菊", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "岭上抚孤松，松阴盖天地。", 
            "霜皮四十围，傲晲人间世。", 
            "老干带烟霞，虬枝撼风雨。", 
            "玄鹤数往还，白云互来去。", 
            "抚松一问之，坐阅几千岁。", 
            "人寿能几何，松老良未易。", 
            "与松语未终，落月寒生袂。"
        ], 
        "title": "戊申岁间中清赏十景 其六 岭上抚孤松", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "开径延驯鹤，爱此癯瘦形。", 
            "不与凡鸟伍，戛然独长鸣。", 
            "我性鹤相似，宠辱常不惊。", 
            "平生寡交游，闭户鲜送迎。", 
            "松关夜月孤，茅屋秋霜清。", 
            "从今与鹤游，骑鹤朝玉京。", 
            "鹤尔幸知此，慎勿轻渝盟。"
        ], 
        "title": "戊申岁间中清赏十景 其七 开径延驯鹤", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "登楼数去鸿，目断江山异。", 
            "帛书望不来，愁杀深闺女。", 
            "遗音堕寒空，疏影澄秋水。", 
            "凄凉关陇云，惨澹潇湘雨。", 
            "飞鸣万里馀，为此稻粱计。", 
            "点点夕阳中，阵阵荒烟外。", 
            "天际两三行，飞入芦花去。"
        ], 
        "title": "戊申岁间中清赏十景 其八 登楼数去鸿", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "朗吟黄叶寺，落日长林密。", 
            "天花拂衣香，露草沾屦湿。", 
            "深烟销奇峰，闲云裹危石。", 
            "金钟透太清，玉磬穿虚碧。", 
            "境胜龙象游，夜静虎狼出。", 
            "地远人踪稀，心定尘缘寂。", 
            "仙凡迥不同，坐久三叹息。"
        ], 
        "title": "戊申岁间中清赏十景 其九 朗吟黄叶寺", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "长啸白云峰，声清方夜永。", 
            "海月忽飞来，光照千岩静。", 
            "松林奏瑶琴，山泉漱金井。", 
            "下与人世违，上接星辰近。", 
            "凉露洗心源，天风吹鬓影。", 
            "使我凡陋躯，泠然发深省。", 
            "愿言生羽翰，直上青云顶。"
        ], 
        "title": "戊申岁间中清赏十景 其十 长啸白云峰", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "举酒春风前，勿讶衰颜红。", 
            "藉兹曲糵媒，成彼酝酿功。", 
            "顿使铁石肠，化为欢悦容。", 
            "喜色浮须眉，和气填心胸。", 
            "浩浩六合间，广扇淳厚风。", 
            "儿女岂知此，唯醉芳花丛。"
        ], 
        "title": "举酒春风前", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "围棋白日静，举袖清风吹。", 
            "神机众未识，妙著时出奇。", 
            "我老天宇内，白雪凝须眉。", 
            "坐阅几输赢，历观迭兴衰。", 
            "古今豪杰辈，谋略正类棋。", 
            "局终一大笑，惊起山云飞。"
        ], 
        "title": "围棋白日静", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "仙人学丹井，丹去月华孤。", 
            "无复秋风夜，云边响辘轳。"
        ], 
        "title": "次友人题丹井韵", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "寒云湿不飞，江路踏琼琚。", 
            "香影无踪迹，罗浮月上初。"
        ], 
        "title": "辛夘冬雪里寻梅三首 其一", 
        "type": "绝句", 
        "yun": "鱼"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "月色满人间，前村步又艰。", 
            "南枝寻不得，何处是孤山。"
        ], 
        "title": "辛夘冬雪里寻梅三首 其二", 
        "type": "绝句", 
        "yun": "删"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "逋仙冻欲僵，春色恼吟肠。", 
            "绕树全无影，满身都是香。"
        ], 
        "title": "辛夘冬雪里寻梅三首 其三", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "长松撑白云，偃蹇几千载。", 
            "而我能几何，松雪镇长在。"
        ], 
        "title": "游三洞金盆诸峰绝句二十首 其一", 
        "type": "绝句", 
        "yun": "贿"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "策杖游洞天，石羊卧荒草。", 
            "平起不载逢，几见春风老。"
        ], 
        "title": "游三洞金盆诸峰绝句二十首 其二", 
        "type": "绝句", 
        "yun": "皓"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "仙翁出洞口，笑我两鬓华。", 
            "尘世累变更，翁貌长如花。"
        ], 
        "title": "游三洞金盆诸峰绝句二十首 其三", 
        "type": "绝句", 
        "yun": "麻"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "云巅老猿吟，松下仙犬吠。", 
            "山童不知名，啸入青云去。"
        ], 
        "title": "游三洞金盆诸峰绝句二十首 其四", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "峨峨万叠山，曾阅几人老。", 
            "我老不少年，山老色愈好。"
        ], 
        "title": "游三洞金盆诸峰绝句二十首 其五", 
        "type": "绝句", 
        "yun": "皓"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "渴斟东涧泉，饥煮西山石。", 
            "醒时策短筇，醉后横长笛。"
        ], 
        "title": "游三洞金盆诸峰绝句二十首 其六", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "岧峣金华峰，苍松凛高秋。", 
            "仙人坐不成，岁月空悠悠。"
        ], 
        "title": "游三洞金盆诸峰绝句二十首 其七", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "青山如佳人，白云如游龙。", 
            "佳人节不移，游龙去无踪。"
        ], 
        "title": "游三洞金盆诸峰绝句二十首 其八", 
        "type": "绝句", 
        "yun": "冬"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "我昔为童儿，登高而作赋。", 
            "我今发如霜，青山但如故。"
        ], 
        "title": "游三洞金盆诸峰绝句二十首 其九", 
        "type": "绝句", 
        "yun": "遇"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "徘徊三洞天，拚作十日留。", 
            "何当约安期，共为千载游。"
        ], 
        "title": "游三洞金盆诸峰绝句二十首 其十", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "山灵见我来，抚掌一笑莞。", 
            "喜我成此游，怪我来何晚。"
        ], 
        "title": "游三洞金盆诸峰绝句二十首 其十一", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "不为世网萦，肯受儒冠误。", 
            "兹游快平生，并了泉石痼。"
        ], 
        "title": "游三洞金盆诸峰绝句二十首 其十二", 
        "type": "绝句", 
        "yun": "遇"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "大山严而尊，小山婉而秀。", 
            "往来两山间，岩霏湿吟袖。"
        ], 
        "title": "游三洞金盆诸峰绝句二十首 其十三", 
        "type": "绝句", 
        "yun": "宥"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "平生酷爱山，嗜好如猿狙。", 
            "行将脱尘俗，上与浮云俱。"
        ], 
        "title": "游三洞金盆诸峰绝句二十首 其十四", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "久从山中游，颇识山中趣。", 
            "狂吟采松花，撼动云栖树。"
        ], 
        "title": "游三洞金盆诸峰绝句二十首 其十五", 
        "type": "绝句", 
        "yun": "遇"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "已无名利心，犹有烟霞疾。", 
            "汲彼千尺清，洗此方寸癖。"
        ], 
        "title": "游三洞金盆诸峰绝句二十首 其十六", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "犬吠人家近，鸟啼春昼晴。", 
            "涧草有幽色，野花无定名。"
        ], 
        "title": "游三洞金盆诸峰绝句二十首 其十七", 
        "type": "绝句", 
        "yun": "庚"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "怪藤摇苍烟，芳林滴晴雨。", 
            "闲花逞娇姿，笑舞春风里。"
        ], 
        "title": "游三洞金盆诸峰绝句二十首 其十八", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "褰衣陟芙蓉，挨云拾瑶草。", 
            "寘之怀袖中，食之颜色好。"
        ], 
        "title": "游三洞金盆诸峰绝句二十首 其十九", 
        "type": "绝句", 
        "yun": "皓"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "云边学仙子，貌古悬方曈。", 
            "闲挥白玉麈，笑坐青石峰。"
        ], 
        "title": "游三洞金盆诸峰绝句二十首 其二十", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "丹成仙去后，灶古白云边。", 
            "灰冷空馀燐，林荒锁断烟。"
        ], 
        "title": "题丹灶", 
        "type": "绝句", 
        "yun": "先"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "纸帐梦初醒，山窗月上明。", 
            "宿云离石去，幽鸟话新晴。"
        ], 
        "title": "晓窗禽语二首 其一", 
        "type": "绝句", 
        "yun": "庚"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "残月满山阿，长松弄清影。", 
            "幽禽啼数声，吟窗人睡醒。"
        ], 
        "title": "晓窗禽语二首 其二", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "王粲登临客，云闲独倚楼。", 
            "西风千里兴，落日半江秋。"
        ], 
        "title": "王粲江楼", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "闲云埋甃冷，皓月照前空。", 
            "仙与丹俱化，苔花弄晓风。"
        ], 
        "title": "题丹井二首 其一", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "浴丹仙已远，甃冷藓痕鲜。", 
            "断绠无人汲，空遗浸月泉。"
        ], 
        "title": "题丹井二首 其二", 
        "type": "绝句", 
        "yun": "先"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "莫愁江上艇，月夜扣舷歌。", 
            "甚欲寻遗迹，江空烟浪多。"
        ], 
        "title": "莫愁烟艇", 
        "type": "绝句", 
        "yun": "歌"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "二仙牧群羝，食尽丹田草。", 
            "化石几何秋，牧羊人未老。"
        ], 
        "title": "题石羊二首 其一", 
        "type": "绝句", 
        "yun": "皓"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "山边牧羊者，谁得似初平。", 
            "羊化人俱往，年年草自荣。"
        ], 
        "title": "题石羊二首 其二", 
        "type": "绝句", 
        "yun": "庚"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "范蠡平吴后，秋风理钓船。", 
            "情空青嶂下，梦落白鸥边。"
        ], 
        "title": "范蠡云舟", 
        "type": "绝句", 
        "yun": "先"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "光武中兴主，严光避世翁。", 
            "云边一片石，江上几秋风。"
        ], 
        "title": "严江独钓", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "魏武吟诗夜，坡仙玩月秋。", 
            "英声流后世，清兴动南州。"
        ], 
        "title": "赤壁清游", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "薄俗易炎凉，浮云屡更变。", 
            "耐久屋外山，相看无厌倦。"
        ], 
        "title": "看山", 
        "type": "绝句", 
        "yun": "霰"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "流水闲云外，青山落照中。", 
            "诗翁扶瘦策，相与听松风。"
        ], 
        "title": "题泉石高情图", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "爱山如猿猱，清啸卧云石。", 
            "山云入梦来，相见如旧识。"
        ], 
        "title": "梦游金盆峰二首 其一", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "有怀金芙蓉，经年未能去。", 
            "青山入梦魂，白云生杖屦。"
        ], 
        "title": "梦游金盆峰二首 其二", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "憔悴两娥颦，春山锁恨深。", 
            "东邻正尝胆，西子谩扪心。"
        ], 
        "title": "题西施蹙额捧心图", 
        "type": "绝句", 
        "yun": "侵"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "荷老难擎露，水清偏见鱼。", 
            "好磨青玉觜，一饱更何如。"
        ], 
        "title": "疏斋晚步", 
        "type": "绝句", 
        "yun": "鱼"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "乌帽风前落，黄花雨后香。", 
            "渊明三径里，明日共壶觞。"
        ], 
        "title": "秋日饮友代东二首 其一", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "诗骨秋来瘦，山花日暮香。", 
            "殷勤一樽酒，相与慰荒凉。"
        ], 
        "title": "秋日饮友代东二首 其二", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "修径白云幽，山空明月秋。", 
            "长松高百尺，明月袭衣裘。"
        ], 
        "title": "岩前夜坐", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "鹤发兮倚闾，山空兮夕晖。", 
            "白云兮髣髴，游子兮其归。"
        ], 
        "title": "草堂归来图二首 其一", 
        "type": "绝句", 
        "yun": "微"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "游子归心切，慈亲望眼空。", 
            "白云千里意，瘦策倚秋风。"
        ], 
        "title": "草堂归来图二首 其二", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "疏斋清夜醒，修径白云长。", 
            "袖归南山影，心潜上国光。", 
            "西风岩桂老，细雨野椒黄。", 
            "地僻人踪少，烟扉开竹房。"
        ], 
        "title": "幽居杂兴", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "异国逢春暮，惊心对日西。", 
            "湖生吴水冷，云压楚山低。", 
            "老树风霜古，荒城烟雨迷。", 
            "夫差旧台馆，花落鹧鸪啼。"
        ], 
        "title": "和张仲达客苏州春暮览古韵", 
        "type": "律诗", 
        "yun": "齐"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "佳节明朝是，同谁上翠微。", 
            "西风人易老，南国雁初飞。", 
            "黄菊清香晚，乌纱白发稀。", 
            "牛山今昔异，感慨欲粘衣。"
        ], 
        "title": "重阳感兴（甲午岁）", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "陶令归官后，琴书对酒杯。", 
            "未闻丹诏起，长伴白云来。", 
            "梦里乡关远，闲中岁月催。", 
            "草庐春渐暖，应动武侯雷。"
        ], 
        "title": "次李本存见寄韵（本存江西省掾寻调永喜巡检秩满寓婺之道林精舍）", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "写兴诗千首，论心酒一杯。", 
            "初疑彭泽去，旋喜谪仙来。", 
            "老叹青衫冷，愁惊白发催。", 
            "从今便高卧，鼻息撼春雷。"
        ], 
        "title": "复次本存见寄韵", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "一室绝纤尘，炉烟贝叶经。", 
            "每呼明月至，常遣白云扃。", 
            "竹色侵虚幌，荷香袭小亭。", 
            "晚来开瓮牖，放入数峰青。"
        ], 
        "title": "题应上人净深精舍", 
        "type": "律诗", 
        "yun": "青"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "儒衡家世旧，气节老弥刚。", 
            "谁谓更千古，犹能出一郎。", 
            "乌台知姓字，白简凛风霜。", 
            "后夜吴江月，清光应更长。"
        ], 
        "title": "代张匡敬送宪史武文献迁浙西", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "远近西湖路，高低释氏宫。", 
            "猿啼青嶂月，潮落碧江风。", 
            "钟鼓残阳外，楼台烟雨中。", 
            "挑包明日去，回首白云东。"
        ], 
        "title": "送应空谷上人游吴寻师仆于湖山泉石有畴昔之好末章故及之 其一", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "落日南朝寺，吟筇几度登。", 
            "欲寻前日路，去访昔年僧。", 
            "浙水生新浪，吴云暗旧灯。", 
            "阿师如到彼，为谢岭南能。"
        ], 
        "title": "送应空谷上人游吴寻师仆于湖山泉石有畴昔之好末章故及之 其二", 
        "type": "律诗", 
        "yun": "蒸"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "天步艰难日，人情向背秋。", 
            "惭无医世术，喜免抱官囚。", 
            "发愤寻青史，消愁数白鸥。", 
            "草庐诸葛辈，幸出为时谋。"
        ], 
        "title": "感怀", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "睡醒碧窗虚，无人松影移。", 
            "庭空晴昼永，径静夕阳迟。", 
            "香絮粘棋局，閒花落砚池。", 
            "时看烟树鸟，飞过白云枝。"
        ], 
        "title": "午窗睡起偶吟閒花落砚池小儿汝廉率尔应声曰香絮粘棋局遂足成一律", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "溪童双眼碧，照映绿波心。", 
            "钓艇横烟水，渔歌起夕阴。", 
            "峰巅凉月上，涧底白云深。", 
            "傲睨天风顶，芳尊独自斟。"
        ], 
        "title": "题扇面景物", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "琴榻生虚白，吟帷异马融。", 
            "睡无红雾入，醒有白云封。", 
            "月窟光千丈，尘寰路万重。", 
            "梅窗香影瘦，清梦听松风。"
        ], 
        "title": "纸帐", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "天地风霜尽，乾坤气象和。", 
            "历添新岁月，春满旧山河。", 
            "梅柳芳容稚，松篁老态多。", 
            "屠苏成醉饮，欢笑白云窝。"
        ], 
        "title": "己酉新正", 
        "type": "律诗", 
        "yun": "歌"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "王母下瑶台，琼花溢路栽。", 
            "似嫌红粉俗，长傍白云开。", 
            "玉质风前舞，天香月下来。", 
            "刘郎犹未识，蜂蝶莫惊猜。"
        ], 
        "title": "小儿士廉赋碧桃胡蝶二诗呈改为赋唐律示之 其一", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "粉翅舞风轻，双飞趁晚晴。", 
            "联翩花日暖，来往柳烟清。", 
            "穿径寻香絮，过墙逐落英。", 
            "庄生千载梦，惊醒世间情。"
        ], 
        "title": "小儿士廉赋碧桃胡蝶二诗呈改为赋唐律示之 其二", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "藜杖策风轻，芒鞋步月明。", 
            "鹤翻青径影，猿度翠岩声。", 
            "草露沾衣冷，松泉漱石清。", 
            "崇岗发长啸，尘世梦惊醒。"
        ], 
        "title": "七月望夕予曳杖步月直造峰顶高吟朗咏划然长啸兴尽而返明日山下居人咸言闻清啸惊醒尘梦者数十家予因赋诗以纪其事云", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "杳杳柴桑路，东篱对夕阳。", 
            "断虹初霁雨，新雁欲迎霜。", 
            "黄菊秋香老，乌纱雪鬓凉。", 
            "王弘人去远，目送楚峰长。"
        ], 
        "title": "九日东篱晚兴", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "彭泽归官后，悠然对菊花。", 
            "风云生杖履，雨露蔚桑麻。", 
            "巷僻门常设，樽空酒屡赊。", 
            "柴桑长在望，三径接晴霞。"
        ], 
        "title": "闲居效陶体", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "忆别慈颜后，年华逝水流。", 
            "萱堂犹一日，松墓竟千秋。", 
            "诲育恩无尽，生成德靡酬。", 
            "白云空入望，清泪湿衣裘。"
        ], 
        "title": "忆先母", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "人世白雪封，光辉万境同。", 
            "江山迷夜月，宇宙动春风。", 
            "柳絮高情远，梨花旧梦空。", 
            "蹇驴怀郑綮，清赏灞桥东。"
        ], 
        "title": "己酉雪", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "霜重雁初飞，江空蟹正肥。", 
            "黄花经雨瘦，乌帽任风欹。", 
            "满饮王弘酒，豪吟杜牧诗。", 
            "东篱多感兴，况近夕阳时。"
        ], 
        "title": "九日", 
        "type": "律诗", 
        "yun": null
    }, 
    {
        "author": "本诚", 
        "era": "元", 
        "subtype": null, 
        "text": [
            "造物非贫我，欲我閒且安。", 
            "贫居自有乐，此乐非人间。", 
            "萧然一茅宇，十年卧空山。", 
            "山深无客来，独与云往还。", 
            "芰荷制冬衣，藜藿供朝餐。", 
            "登山玩崔嵬，临流听潺湲。", 
            "为无贪著念，随地可盘桓。", 
            "但得閒中乐，岂以贫为艰。", 
            "愈贫愈无事，无事心愈閒。", 
            "虽居人世中，恰似出尘寰。"
        ], 
        "title": "贫居", 
        "type": "古风", 
        "yun": null
    }, 
    {
        "author": "本诚", 
        "era": "元", 
        "subtype": null, 
        "text": [
            "天险不可梯，白石不受鞭。", 
            "空疑幻人试幻术，神输鬼运来尘寰。", 
            "跻涛驾浪径空阔，盘结钩锁金联环。", 
            "又疑东海跃出万丈白玉虬，挟风噀雨飞上天。", 
            "天高九万不得上，翻身飞堕长江边。", 
            "苍云半湿琼瑶冷，弱水不隔蓬莱境。", 
            "两岸遥分白月光，中流压破青天影。", 
            "江吞湖吐水势雄，南极地缺栖鱼龙。", 
            "桥成壮观夺天巧，却笑造化无全功。"
        ], 
        "title": "吴江长桥", 
        "type": "古风", 
        "yun": null
    }, 
    {
        "author": "本诚", 
        "era": "元", 
        "subtype": null, 
        "text": [
            "贤士志弘廓，不以官拘身。", 
            "达士理明彻，不以身拘神。", 
            "百年在瞬息，营营徒苦辛。", 
            "华表鹤归来，城郭非旧人。", 
            "冥心合元化，庶以全吾真。"
        ], 
        "title": "感兴二首 其一", 
        "type": "古风", 
        "yun": "真"
    }, 
    {
        "author": "本诚", 
        "era": "元", 
        "subtype": null, 
        "text": [
            "清晨入廛郭，闾巷溢车马。", 
            "驺哄喧市尘，茫洋万人海。", 
            "父老里中旧，殷勤共迎迓。", 
            "亦有诸弟昆，更互陪语坐。", 
            "世故论万端，喧哇杂碎琐。", 
            "大要在功利，馀一无所解。", 
            "勉强相酬酢，意会无不可。", 
            "但念道不同，语久若聋哑。", 
            "不如返吾庐，世有谁知我。"
        ], 
        "title": "感兴二首 其二", 
        "type": "古风", 
        "yun": null
    }, 
    {
        "author": "本诚", 
        "era": "元", 
        "subtype": null, 
        "text": [
            "水声㶁㶁山中路，林深不知林外雨。", 
            "转来涧深不可渡，沿流直过前山去。", 
            "前山脚下溪路斜，隔江遥见山人家。"
        ], 
        "title": "山行", 
        "type": "古风", 
        "yun": null
    }, 
    {
        "author": "本诚", 
        "era": "元", 
        "subtype": null, 
        "text": [
            "莫造屋，莫造屋，何用经年兴土木。", 
            "造屋人在堂，拆屋人在腹。", 
            "不知造时荣，但见拆时辱。", 
            "莫造屋，莫造屋。", 
            "世道由来反覆多，兴废但分迟与速。"
        ], 
        "title": "余尝作二诗观者皆喜文卿见余写此卷俾余书之于上 其一", 
        "type": "古风", 
        "yun": null
    }, 
    {
        "author": "本诚", 
        "era": "元", 
        "subtype": null, 
        "text": [
            "莫买田，莫买地，买田置地增家计。", 
            "西陌东阡恣兼并，不知户役随田至。", 
            "大男小女日夜忙，带锁担枷了官事。", 
            "莫买田，莫买地。", 
            "生前将为子孙谋，身后翻为子孙累。"
        ], 
        "title": "余尝作二诗观者皆喜文卿见余写此卷俾余书之于上 其二", 
        "type": "古风", 
        "yun": null
    }, 
    {
        "author": "本诚", 
        "era": "元", 
        "subtype": "七言绝句", 
        "text": [
            "花下抛书枕石眠，起来閒漱竹间泉。", 
            "纸窗石鼎灰犹煖，残烬时飘一缕烟。"
        ], 
        "title": "题画", 
        "type": "绝句", 
        "yun": "先"
    }, 
    {
        "author": "本诚", 
        "era": "元", 
        "subtype": "七言绝句", 
        "text": [
            "独倚清江秋思长，晚潮初上水亭凉。", 
            "海门风起双峦暝，一抹银花涌夕阳。"
        ], 
        "title": "江亭秋晚二首 其一", 
        "type": "绝句", 
        "yun": "阳"
    }, 
    {
        "author": "本诚", 
        "era": "元", 
        "subtype": "五言律诗", 
        "text": [
            "日暮东溪上，秋深景寂寥。", 
            "叶稀林影薄，水落岸痕高。", 
            "野烧明江岛，渔舟入浦桥。", 
            "故人烟水隔，怅望首空搔。"
        ], 
        "title": "秋晚溪上作", 
        "type": "律诗", 
        "yun": null
    }, 
    {
        "author": "本诚", 
        "era": "元", 
        "subtype": "五言律诗", 
        "text": [
            "藤枯摧老树，石裂碍深溪。", 
            "阴洞水声合，短垣松影齐。", 
            "涧回知径远，山迥觉梅低。", 
            "忽尔破孤寂，岭猿清昼啼。"
        ], 
        "title": "江亭秋晚二首 其二", 
        "type": "律诗", 
        "yun": "齐"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "故人归报朔方兵，已下山东七十城。", 
            "日月未教乌兔死，风云方使虎龙争。", 
            "入关谩尔窥周鼎，背水今谁立汉旌。", 
            "北望中原五千里，黄河之水几时清。"
        ], 
        "title": "题杨仲德照磨自汴梁归话中原荆棘蔽野人烟断绝闻复山东感而赋此", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "海涌峰头行径微，芒屦欲趁孤云飞。", 
            "风高木客作人语，月出天王骑虎归。", 
            "杰阁重楼递隐见，寒泉古木相因依。", 
            "荒邱王气岂消歇，干将莫耶千载稀。"
        ], 
        "title": "重游虎邱寺", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "五月通波草阁寒，绿阴长日此凭栏。", 
            "山如碧凤参差出，江作青龙左右蟠。", 
            "榄子烧香云母火，樱桃行酒水晶盘。", 
            "老夫亦有鹅溪绢，也欲相从看写兰。"
        ], 
        "title": "寄题松江之青龙瞿睿夫通波草阁诗", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "太息偷儿也自顽，踰垣何意到山间。", 
            "潜踪深夜开重穴，竟造中堂启四关。", 
            "狱吏肯追全璧返，家人犹望去珠还。", 
            "愁来幸喜青毡在，觅纸题诗一解颜。"
        ], 
        "title": "寒舍为偷儿见顾窃去珠环首饰赋以自遣", 
        "type": "律诗", 
        "yun": "删"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "宰相官之不受招，碧梧林巷自逍遥。", 
            "溪头二月花先发，洞里千年雪未消。", 
            "朝士过门时载酒，仙人飞佩夜吹箫。", 
            "社图谁写耆英会，还肯中间著老樵。"
        ], 
        "title": "题何德深溪南小隐", 
        "type": "律诗", 
        "yun": "萧"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "老来也欲惜年华，春正浓时不在家。", 
            "江上苦遭寒食雨，梦中犹见广陵花。", 
            "书藏旧箧应无恙，酒忆新楼不用赊。", 
            "日暮荒城闻鬼泣，东风吹恨满天涯。"
        ], 
        "title": "寒食日松江有怀广陵", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "几年中国游方遍，看水看山念念非。", 
            "海眼枯时千劫坏，日头出处一僧归。", 
            "黄梅雨打袈裟湿，白蜃云随锡杖飞。", 
            "富士岩前留语在，庭松新长旧禅扉。"
        ], 
        "title": "送秀岩上人归日本", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "沪渎城西古道场，洞天深处绿云凉。", 
            "雨昏不辨琅玕色，日转都成翡翠光。", 
            "春水满溪虾子活，午阴当户鸟声长。", 
            "华阳老客家何在，拟伴高僧坐石床。"
        ], 
        "title": "题上海静安寺绿云洞天为宁为无寺之祖师虾子和尚", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "封印归来寡送迎，画桥门巷水同清。", 
            "二分明月杯中泻，九朵春云笔下生。", 
            "宾客班荆谈雅道，儿童骑竹颂廉声。", 
            "奚须老拙扬人善，公府争传好姓名。"
        ], 
        "title": "别茅府判", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "山人垂老厌奔波，客里移居可奈何。", 
            "居竹轩中无长物，采莲泾上有行窝。", 
            "几茎白发梳来短，千古清尊饮尚多。", 
            "最喜东邻王处士，闲来无事肯相过。"
        ], 
        "title": "三月十日移居", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "平原门下客三千，毛遂当时独妙年。", 
            "脱颖机锋吾已得，治安筹策子何先。", 
            "江淮故道苍烟外，楚汉孤城落照边。", 
            "今日送君何限意，秪将忠孝足家传。"
        ], 
        "title": "送毛自得北游", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "柔橹声乾破寂寥，青山矶下宿寒桥。", 
            "乾坤万事双蓬鬓，风雨孤舟半夜潮。", 
            "丹凤不来秋又老，玉人何处水空遥。", 
            "几时更醉秦淮酒，细听渔樵话六朝。"
        ], 
        "title": "同张仲举宿寒桥", 
        "type": "律诗", 
        "yun": "萧"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "门外黄尘扫不开，何由吹得到灵台。", 
            "閒看倦鸟投林去，静爱孤云出岫来。", 
            "彭泽高人多逸兴，峨眉仙客有天才。", 
            "祗今谁到悠然处，同采秋香共一杯。"
        ], 
        "title": "李子英心远亭", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "半雨半晴春更佳，也知郭外少纷华。", 
            "蛮王埠头多载酒，李家园中来看花。", 
            "曲阑芳槛递隐见，苍松老竹相交加。", 
            "安得长绳系乌足，不放西崦红日斜。"
        ], 
        "title": "次饶介之游东皋佳作 其一", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "纵饮狂歌晚未归，松阴香雾转霏微。", 
            "醉中漫喜朱颜在，头上争禁白发稀。", 
            "无数野花迎客喜，一双沙鸟傍船飞。", 
            "浣花溪上真堪笑，每日朝回只典衣。"
        ], 
        "title": "次饶介之游东皋佳作 其二", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "草草杯盘也自佳，名园今日有光华。", 
            "东风淡起云漠漠，胡蝶飞上芜菁花。", 
            "百年酒伴无多在，一夜春愁十倍加。", 
            "明朝应被傍人笑，醉里题诗字半斜。"
        ], 
        "title": "次饶介之游东皋佳作 其三", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "不用人扶醉里归，水边杨柳晚风微。", 
            "一年春事又将半，三月捷音何太稀。", 
            "莫倚书囊谈未了，却凭藜杖步如飞。", 
            "入城彷佛严更动，冉冉花香尚满衣。"
        ], 
        "title": "次饶介之游东皋佳作 其四", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "青骢马鸣催趣装，日出未出江茫茫。", 
            "但愿四海有武备，不可一朝无宪纲。", 
            "搀抢经天堕作石，沆瀣着地凝为霜。", 
            "先生忧国鬓未白，至今台柏留辉光。"
        ], 
        "title": "寄王仲沔御史左迁之安庆府判诗", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "重阑飞构入清溟，虎豹森罗户不扃。", 
            "紫气拥关周问礼，玉光浮座汉传经。", 
            "日斜海雾侵香案，夜静天风语铎铃。", 
            "几度澹渊来说法，泉中应有老龙听。"
        ], 
        "title": "王澹园明道堂", 
        "type": "律诗", 
        "yun": "青"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "少年书剑学从军，幕府于今气不群。", 
            "白发元戎多好武，青衫从事最能文。", 
            "帐前草檄花如雨，江上维舟水似云。", 
            "把酒高歌成远别，不知何处又逢君。"
        ], 
        "title": "送袁季文之帅幕", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "山东秋榜得豪英，谁似君家好弟兄。", 
            "四海宾兴得两举，七千乡贯占三名。", 
            "大苏衣钵都源委，小宋文章更老成。", 
            "明日鸰原同送喜，早将春信到江城。"
        ], 
        "title": "送张士行士明会试", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "南城雨尽午风和，二客相从步屧过。", 
            "流水陂塘春事减，落花门巷晚愁多。", 
            "银瓶自泻沙头酒，宝瑟谁调陌上歌。", 
            "莫写江南断肠句，贺郎憔悴发空皤。"
        ], 
        "title": "南城暮春", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "万里中原路未开，谁倾银汉洗氛埃。", 
            "诸公多向江南老，远使频从海上来。", 
            "九月溪寒鸥梦熟，三山秋暝鹤书回。", 
            "莫挥白发新亭泪，且醉乌程下若杯。"
        ], 
        "title": "寄湖州乌雅太守时有福建参政之除", 
        "type": "律诗", 
        "yun": "灰"
    }, 
    {
        "author": "白朴", 
        "era": "元", 
        "subtype": null, 
        "text": [
            "我望山形，虎踞龙盘，壮哉建康。", 
            "忆黄旗紫盖，中兴东晋，雕兰玉砌，下逮南唐。", 
            "步步金莲，朝朝琼树，宫殿吴时花草香。", 
            "今何日，尚寺留萧姓，人做梅妆。", 
            "长江。", 
            "不管兴亡。", 
            "谩流尽、英雄泪万行。", 
            "问乌衣旧宅，谁家作主，白头老子，今日还乡。", 
            "吊古愁浓，题诗人去，寂寞高楼无凤凰。", 
            "斜阳外，正渔舟唱晚，一片鸣榔。"
        ], 
        "title": "沁园春", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "自古贤能，壮岁飞腾，老来退闲。", 
            "念一身九患，天教寂寞，百年孤愤，日就衰残。", 
            "麋鹿难驯，金镳纵好，志在长林丰草间。", 
            "唐虞世，也曾闻巢许，遁迹箕山。", 
            "越人无用殷冠。", 
            "怕机事缠头不耐烦。", 
            "对诗书满架，子孙可教，琴樽一室，亲旧相欢。", 
            "况属清时，得延残喘，鱼鸟溪山任往还。", 
            "还知否，有绝交书在，细与君看。"
        ], 
        "title": "沁园春", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "渺渺吟怀，望佳人兮，在天一方。", 
            "问鲲鹏九万，扶摇何力，蜗牛两角，蛮触谁强。", 
            "华表鹤来，铜盘人去，白日青天梦一场。", 
            "俄然觉，正醯鸡舞瓮，野马飞窗。", 
            "徜徉。", 
            "玩世何妨。", 
            "更谁道、狂时不得狂。", 
            "羡东方臣朔，从容帝所，西真阿母，唤作儿郎。", 
            "一笑人间，三游海上，毕竟仙家日月长。", 
            "相随去，想蟠桃熟后，也许偷尝。"
        ], 
        "title": "沁园春", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "千载寻盟，李白扁舟，严陵钓车。", 
            "□故人偃蹇，足加帝腹，将军权幸，手脱公靴。", 
            "星斗名高，江湖迹在，烂熳云山几处遮。", 
            "山光里，有红鳞旋斫，白酒须赊。", 
            "龙蛇。", 
            "起陆曾嗟。", 
            "且放我狂歌醉饮些。", 
            "甚人生贫贱，刚求富贵，天教富贵，却骋骄奢。", 
            "乘兴而来，造门即返，何必亲逢安道也。", 
            "儿童笑道，先生醉矣，风帽欹斜。"
        ], 
        "title": "沁园春", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "盖世名豪，壮岁鹰扬，拥兵上流。", 
            "把金汤固守，精诚贯日，衣冠不改，意气横秋。", 
            "北阙丝纶，南朝家世，好在云间建节楼。", 
            "平章事，便急流勇退，黄阁难留。", 
            "菟裘。", 
            "喜遂归休。", 
            "着宫锦、何妨万里游。", 
            "似谢安笑傲，东山别墅，鸱夷放浪，西子扁舟。", 
            "醉眼乾坤，歌鬟风雾，笑折梅花插满头。", 
            "千秋岁，望寿星光彩，长照南州。"
        ], 
        "title": "沁园春 十二月十四日为平章吕公寿", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "独上遗台，目断清秋，凤兮不还。", 
            "怅吴宫幽径，埋深花草，晋时高冢，锁尽衣冠。", 
            "横吹声沉，骑鲸人去，月满空江雁影寒。", 
            "登临处，且摩挲石刻，徙倚阑干。", 
            "青天半落三山。", 
            "更白鹭洲横二水间。", 
            "问谁能心叱，秋来水静，渐教身似，岭上云间。", 
            "扰扰人生，纷纷世事，就里何常不强颜。", 
            "重回首、怕浮云蔽日，不见长安。"
        ], 
        "title": "沁园春 金陵凤凰台眺望", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "玉节星轺，十道监司，治称最优。", 
            "甚惠风才到，豚鱼亦信，清霜未降，狐兔先愁。", 
            "镇静洪都，澄清白下，又过东南第一州。", 
            "云烟底，看千岩竞秀，万壑争流。", 
            "离筵无计相留。", 
            "谩慷慨中年白发稠。", 
            "记琼花照眼，忙催诗笔，松灯促座，笑递觥筹。", 
            "放浪形骸，欣于所遇，负我兰亭共一游。", 
            "心期在，想山阴兴尽，和月回舟。"
        ], 
        "title": "沁园春 送按察司合道公赴浙东任", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "关山杜宇。", 
            "甚年年唤得，韶光归去。", 
            "怕上高城望远，烟水迷南浦。", 
            "卖花声动天街晓，总吹人、东风庭户。", 
            "正纱窗、浓睡觉来，惊翠蛾愁聚。", 
            "一夜狂风横雨。", 
            "恨西园、媚景匆匆难驻。", 
            "试把芳菲点检，莺燕浑无语。", 
            "玉纤空折梨花捻，对寒食、厌厌心绪。", 
            "问东君，此别经年，落花谁是主。"
        ], 
        "title": "垂杨", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "江山信美，快平生、一览南州风物。", 
            "落日金焦，浮绀宇，铁瓮独残城壁。", 
            "云拥潮来，水随天去，几点沙鸥雪。", 
            "消磨不尽，古今天宝人杰。", 
            "遥望石冢巉然，参军此葬，万劫谁能发。", 
            "桑梓龙荒，惊叹后、几度生灵埋灭。", 
            "往事休论，酒杯才近，照见星星发。", 
            "一声长啸，海门飞上明月。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "一轮月好，正人间、八月凉生襟袖。", 
            "万古山河，归月影、表里月明光透。", 
            "月桂婆娑，月香飘荡，修月香人手。", 
            "深沉月殿，月蛾谁念消瘦。", 
            "今夕乘月登楼，天低月近，对月能无酒。", 
            "把酒长歌邀月饮，明月正堪为友。", 
            "月向人圆，月和人醉，月是承平旧。", 
            "年年赏月，愿人如月长久。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "露团渐冷，又今年、孤负中秋明月。", 
            "谁念江干、憔悴我，梦断芙蓉城阙。", 
            "燕子东归，鸿宾南下，满眼芦花雪。", 
            "行人何处，也应珠泪凝睫。", 
            "常记楼上歌声，一尊酒尽，默默无言别。", 
            "恨杀鸳鸯滩下水，不寄题诗红叶。", 
            "聚泪鲛绡，画眉螺黛，总在归时节。", 
            "百年心事，等闲休向人说。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "江湖落魄，鬓成丝、遥忆扬州风物。", 
            "十里楼台，帘半卷、玉女香车钿壁。", 
            "后土祠寒，唐昌花尽，谁看琼枝雪。", 
            "山川良是，古来销尽雄杰。", 
            "落日烟水茫茫，孤城残角，怨入清笳发。", 
            "岸舣扁舟人不寐，柳外渔灯明灭。", 
            "半夜潮来，一帆风送，凛凛森毛发。", 
            "乘流东下，玉箫吹落残月。"
        ], 
        "title": "念奴娇 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "枢电光旋。", 
            "应九五飞龙，大造登乾。", 
            "万国冠带，一气陶甄，天眷自古雄燕。", 
            "喜光临弥月，香浮动、太液秋莲。", 
            "凤楼前。", 
            "看金盘承露，玉鼎霏烟。", 
            "梨园。", 
            "太平妙选，赞虎拜兕觞，鹭序鹓班。", 
            "九奏虞韶，三呼嵩岳，何用海上求仙。", 
            "但岩廓高拱，瓜瓞衍、皇祚绵绵。", 
            "万斯年。", 
            "快康衢击壤，同戴尧天。"
        ], 
        "title": "春从天上来", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "翠水瑶池，旧游曾记飞琼伴。", 
            "玉笙吹断。", 
            "总作空花观。", 
            "梦里关山，泪浥罗襟满。", 
            "离魂乱。", 
            "一灯幽幔。", 
            "展转秋宵半。"
        ], 
        "title": "点绛唇 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "儿女情多。", 
            "甚千秋万古，不易消磨。", 
            "拔山力尽英雄困，垓下尚拥兵戈。", 
            "含红泪，颦翠峨，拌血污游魂逐太阿。", 
            "草也风流犹弄，舞态婆娑。", 
            "当时夜间楚歌。", 
            "叹乌骓不逝，恨满山河。", 
            "匆匆玉帐人东去，耿耿素志无他。", 
            "黄陵庙，湘水波。", 
            "记染竹成斑泣舜娥。", 
            "又岂止虞兮，无可奈何。"
        ], 
        "title": "秋色横空", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "摇落初冬。", 
            "爱南枝迥绝，暖气潜通。", 
            "含章睡起宫妆褪，新妆淡淡丰容。", 
            "冰蕤瘦，蜡蒂融。", 
            "便自有翛然林下风。", 
            "肯羡蜂喧蝶闹，艳紫妖红。", 
            "何处对花兴浓。", 
            "向藏春池馆，透月帘栊。", 
            "一枝郑重天涯信，肠断驿使逢。", 
            "关山路，几万重。", 
            "记昨夜筠筒和泪封。", 
            "料马首幽香，先到梦中。"
        ], 
        "title": "秋色横空", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "喜气轩眉宇。", 
            "□卢郎、风流年少，玉堂平步。", 
            "车骑雍容光华远，不似黄梁逆旅。", 
            "抖擞尽、貂裘尘土。", 
            "便就莫愁双桨去，待经过、苏小钱塘渡。", 
            "画图里，看烟雨。", 
            "一樽邂逅歌金缕。", 
            "望晴川、炉峰瀑布，浪花湓浦。", 
            "老我三年江湖客，几度登临吊古。", 
            "怅日暮、家山何处。", 
            "别后江头虹贯日，想君还东观图书府。", 
            "天咫尺，听新语。"
        ], 
        "title": "贺新郎 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "玉龟山、阿母统群仙。", 
            "幽闲志萧然。", 
            "有金城千里，琼楼十二，紫翠霏烟。", 
            "穆满当时西狩，八骏戏芝田。", 
            "驻跸瑶池上，命赐华筵。", 
            "天乐云璈鼎沸，看飞琼舞态，醉饮留连。", 
            "渐月斜河汉，霞绮布晴天。", 
            "望神州、东回玉辇，杏花风、数里响鸣鞭。", 
            "长安近、依稀柳色，翠点奏川。"
        ], 
        "title": "宴瑶池", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "世事方艰便猛回。", 
            "丛筠佳处得栽培。", 
            "花光别有一枝梅。", 
            "头似雪盔那复漆，心如风篆也无灰。", 
            "生前相遇且衔杯。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "今古海山情。", 
            "月牖云扃。", 
            "潜教小玉报双成。", 
            "整顿罗衣斜敛出，门外娇迎。", 
            "镫暗酒微醒。", 
            "鬓乱钗横。", 
            "一春心事语叮咛。", 
            "明夜闲衾容易冷，谁复卿卿。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "舞剑清夜阑，孤灯耿中堂。", 
            "一舞空奸邪，再舞摧豪强。", 
            "频起为君舞，月出云飞扬。", 
            "气冲牛斗暗，影动蛟龙翔。", 
            "悲风转萧飒，壮志弥慨慷。", 
            "时哉不我逢，石匣深韬藏。"
        ], 
        "title": "舞剑清夜阑", 
        "type": "古风", 
        "yun": "阳"
    }, 
    {
        "author": "叶颙", 
        "era": "元", 
        "subtype": null, 
        "text": [
            "吹箫明月底，素魄流寒光。", 
            "箫声更清婉，音调美且长。", 
            "孤鸾舞天风，老凤鸣朝阳。", 
            "仙人王子乔，往事空茫茫。", 
            "丹成灶应冷，仙去台亦荒。", 
            "千秋更万古，日夕遥相望。"
        ], 
        "title": "吹箫明月底", 
        "type": "古风", 
        "yun": "阳"
    }, 
    {
        "author": "叶颙", 
        "era": "元", 
        "subtype": null, 
        "text": [
            "抚琴白云端，声透岩谷里。", 
            "山空夜未央，长天色如洗。", 
            "喧啾百鸟吟，萧瑟孤舟雨。", 
            "万壑鸣松风，千江泻流水。", 
            "森严肃鬼神，恩怨诉儿女。", 
            "人世不尔闻，唯入巢由耳。"
        ], 
        "title": "抚琴白云端", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "雨过暮云收，江空凉月出。", 
            "轻蓑独钓翁，一曲秋风笛。", 
            "宿鹭忽惊飞，点破烟波碧。"
        ], 
        "title": "渔父曲", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "对弈青松边，松云湿荷裳。", 
            "棋中有深机，浅识未易量。", 
            "知进贵知退，能弱还能强。", 
            "争先合顾后，得胜当虑亡。", 
            "轻剽或易失，迟重终寡殃。", 
            "将卒勿骄惰，士马须精良。", 
            "能以此众战，柔者必至刚。"
        ], 
        "title": "对弈青松边", 
        "type": "古风", 
        "yun": "阳"
    }, 
    {
        "author": "叶颙", 
        "era": "元", 
        "subtype": null, 
        "text": [
            "对酒舞长剑，剑舞影更长。", 
            "始舞饮一斗，迭舞累百觞。", 
            "舞之不能已，饮亦未易量。", 
            "长舞影傞傞，长醉志扬扬。", 
            "尚不论公孙，况复数项庄。", 
            "年深剑文在，曾斩楼兰王。", 
            "舞罢醉未醒，落月流寒光。"
        ], 
        "title": "对酒舞长剑", 
        "type": "古风", 
        "yun": "阳"
    }, 
    {
        "author": "叶颙", 
        "era": "元", 
        "subtype": null, 
        "text": [
            "久雨不出门，幽斋抱岑寂。", 
            "点检屋外山，白云为雨湿。", 
            "最苦溪水添，没却钓鱼石。", 
            "平生虑事深，无故忧得失。", 
            "因念倦游人，荒凉不温席。", 
            "独抱瑰奇才，双瞳黑如漆。", 
            "关山一万里，谁能共欣戚。", 
            "故旧半彫零，亲戚隔存殁。", 
            "乱后幸自强，感激弥叹息。", 
            "蓑笠拟访之，浊酒聊共适。", 
            "酒酣弹铗歌，忘情话畴昔。", 
            "云深路不通，何处寻踪迹。"
        ], 
        "title": "雨中怀李本存十二韵", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "窗迎青嶂远，门掩白云深。", 
            "坐久风生席，年高雪满簪。", 
            "访梅临水际，采药陟烟岑。", 
            "月径桓伊笛，秋庭单父琴。", 
            "惊醒尘土梦，涤尽利名心。", 
            "衒世闲声誉，生平不用寻。"
        ], 
        "title": "幽斋清兴", 
        "type": "古风", 
        "yun": "侵"
    }, 
    {
        "author": "叶颙", 
        "era": "元", 
        "subtype": null, 
        "text": [
            "天风百尺楼，壮制凌霄汉。", 
            "绕屋山四围，充栋书万卷。", 
            "峰峦献奇观，宇宙钟神算。", 
            "弦歌师鲁丘，政治资姬旦。", 
            "冥搜竟忘疲，幽讨庸辞倦。", 
            "唯知扇文风，未必图美宦。", 
            "桂月与松云，时复供清玩。", 
            "人去楼亦空，千秋发悲叹。"
        ], 
        "title": "和万卷阁诗韵 倪希圣携石元吉题万卷阁诗见示且言其先大父枢密公南渡后尝读书游观于此南渡去今二百年遂成陈迹感古伤今不能忘怀何时一登楼纵观前人遗躅朗吟豪咏于天风百尺之上与王粲元龙相望于千载之下顾不伟欤因次韵二章 其一", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "画栋丽晴霞，飞甍接天汉。", 
            "虚棂纳青山，巍轩贮黄卷。", 
            "缅怀创楼人，胸襟蕴奇算。", 
            "相去数百年，坐阅成一旦。", 
            "想当读书日，研精固忘倦。", 
            "浮云变盛时，短世惊薄宦。", 
            "我欲登斯楼，烟云聊把玩。", 
            "感慨三抚阑，临风寄长叹。"
        ], 
        "title": "和万卷阁诗韵 倪希圣携石元吉题万卷阁诗见示且言其先大父枢密公南渡后尝读书游观于此南渡去今二百年遂成陈迹感古伤今不能忘怀何时一登楼纵观前人遗躅朗吟豪咏于天风百尺之上与王粲元龙相望于千载之下顾不伟欤因次韵二章 其二", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "身世水云乡，冰肌玉色裳。", 
            "灵均千载恨，和靖一生忙。", 
            "南国遗高躅，东风递暗香。", 
            "久同松柏操，肯学杏桃妆。", 
            "冷淡孤山月，高寒半夜霜。", 
            "鹤猿常款狎，蜂蝶任猖狂。"
        ], 
        "title": "故圃梅花", 
        "type": "古风", 
        "yun": "阳"
    }, 
    {
        "author": "叶颙", 
        "era": "元", 
        "subtype": null, 
        "text": [
            "幽遁足嘉谟，崇勋授壮夫。", 
            "杖藜登岭岫，蓑笠钓江湖。", 
            "最喜烟霞古，从教姓字无。", 
            "顿忘身外虑，宁受世间誉。", 
            "尽日寻棋局，长年卧酒垆。", 
            "饮酣吟啸远，睡醒兴怀孤。", 
            "秋屿翔云鹤，春波浴海凫。", 
            "四时花木美，野叟复何图。"
        ], 
        "title": "兴怀", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "曳杖东篱下，层峦列环岫。", 
            "南山如有情，青翠俯相就。", 
            "松桂二老苍，烟霏乍无有。", 
            "孤云屡出奇，群峰竞呈秀。", 
            "图彩写晴岚，琴音漱寒溜。", 
            "采采黄金英，芳香满衣袖。"
        ], 
        "title": "东篱丙辰季秋作", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "新月如佳人，娉婷特姝丽。", 
            "云端露蛾眉，丰标迥然异。", 
            "辉彩虽未盈，已足破昏翳。", 
            "但愿早团圆，神光耀寰宇。", 
            "从兹亿万年，长照人间世。"
        ], 
        "title": "新月", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "长空蟾吐魄，良夜何团团。", 
            "皎如青铜镜，灿比白玉盘。", 
            "试浴海波底，飞上青枫端。", 
            "徘徊嵩岱间，宇宙生清寒。", 
            "神光常不泯，留作千载看。"
        ], 
        "title": "三月望夕玩月", 
        "type": "古风", 
        "yun": "寒"
    }, 
    {
        "author": "叶颙", 
        "era": "元", 
        "subtype": null, 
        "text": [
            "南山青如蓝，处士衣可染。", 
            "独立万仞岗，眼空天地远。", 
            "扶筇访梅竹，褰裳蹑苔藓。", 
            "静听水潺湲，卧看云舒卷。", 
            "长啸抚孤松，乘闲数奇巘。", 
            "平生不动心，肯随名利转。", 
            "摩挲太古石，相知谅非浅。"
        ], 
        "title": "南山晚眺", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "拭目看秋云，洗耳听秋雨。", 
            "晴刈东皋禾，冷衣南山苧。", 
            "长安名利途，屏迹不吾与。", 
            "惟有金华峰，相看澹无语。"
        ], 
        "title": "秋怀次童中州韵四首 其一", 
        "type": "古风", 
        "yun": "语"
    }, 
    {
        "author": "叶颙", 
        "era": "元", 
        "subtype": null, 
        "text": [
            "长空好明月，灿烂今夕晴。", 
            "万里皆月色，四顾无人声。", 
            "徘徊下青松，照我茅屋明。", 
            "我望长叹息，悠然万感生。", 
            "取杯挹清光，和此松露倾。", 
            "咽之清肺腑，快我平生情。"
        ], 
        "title": "秋怀次童中州韵四首 其二", 
        "type": "古风", 
        "yun": "庚"
    }, 
    {
        "author": "叶颙", 
        "era": "元", 
        "subtype": null, 
        "text": [
            "沈郎江左人，声名惊宇宙。", 
            "秋风百尺楼，寄傲腰围瘦。", 
            "惜哉清庙器，未展经纶手。", 
            "斯道日已亡，斯人焉可友。", 
            "唯应双溪月，清光屡相就。"
        ], 
        "title": "秋怀次童中州韵四首 其三", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "桂魄延秋景，松飙生夕凉。", 
            "良宵两相值，萧瑟流清光。", 
            "风声惊客鬓，月影照我床。", 
            "徊徨不成寐，转觉岁月长。", 
            "起坐问风月，而我谁老苍。", 
            "风静月不言，耿耿天中央。"
        ], 
        "title": "秋怀次童中州韵四首 其四", 
        "type": "古风", 
        "yun": "阳"
    }, 
    {
        "author": "叶颙", 
        "era": "元", 
        "subtype": null, 
        "text": [
            "浊醪有佳趣，不结醒者欢。", 
            "素琴有奇指，不为俗耳弹。", 
            "真乐存妙理，流水环高山。", 
            "知味谅不多，知音良独难。"
        ], 
        "title": "古意", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "浙江潮从海门起，溅沬飞流几千里。", 
            "老龙奋拔沧海波，六丁怒决天河水。", 
            "万马奔驰人尽惊，千夫贾勇众莫禦。", 
            "滔天浊浪排空来，翻江倒海山为摧。", 
            "固知神物善幻善变化，不然胡为若此之壮哉。", 
            "狂风澒洞响天籁，长空隐约轰春雷。", 
            "冲堤激岸势雄伟，舂崖啮石声喧豗。", 
            "更秦历汉递唐宋，潮生潮落来往时时回。", 
            "上浮银汉荡瑶浦，汹汹危澜铺练组。", 
            "江神河伯尽出游，素车白马尤雄武。", 
            "海若载鸾旌，冯夷击鼍鼓。", 
            "龟蛇跃，长蛟舞。", 
            "人言子胥怒未消，怒气突兀干青霄。", 
            "吁咽吐雾如山高，咆哮呼叱声愈嚣。", 
            "震惊溟渤鸣泬寥，直吞吴楚志意骄。", 
            "于戏三纲五常自古有，至今礼法千载之下，明如日月之昭昭。", 
            "君实有臣而杀，奚怨号员兮忠义非儿曹。", 
            "岂不知此无君之罪将焉逃。", 
            "少焉风定洪涛静，似闻予言发深省。", 
            "水天上下玉无瑕，月白江空银万顷。"
        ], 
        "title": "浙江潮", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "君不见古钱王，钱王在时民阜康，不侈不僣能安邦。", 
            "五季丧乱人相戕，邻国虽毙吾无伤。", 
            "钱王去后儿孙良，致身能弱还能强。", 
            "手持版籍归宋皇，富贵不失福禄昌。", 
            "民受其惠寿命长，人怀其德久不忘。", 
            "千载之下有耿光，至今号称国不亡。", 
            "又不见子瞻作郡临安时，风俗淳厚民雍熙。", 
            "春光淡荡花柳静，凝香燕坐帘幕垂。", 
            "耕田而食凿井饮，公家作劳民不知。", 
            "西湖种藕不种谷，朝昏十里香风吹。", 
            "酒边谈笑白日永，宾朋满座咸赋诗。", 
            "风流一代孔文举，下视山涛阮籍沈湎之辈皆小儿。", 
            "子瞻去后景物非，风俗彫弊世运衰。", 
            "我来曳杖访遗迹，荒烟衰草空离离。", 
            "湖山风月只如旧，昔人不见今人悲。", 
            "秋风满目立良久，但见断云斜日犹照苏公堤。", 
            "古今何物能长久，前代英豪竟安有。", 
            "文章霸业堕渺茫，唯有声名传不朽。", 
            "是非荣辱过眼空，万事何如一杯酒。"
        ], 
        "title": "钱塘怀古", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "楮桕霜华细，蓝田玉色鲜。", 
            "全无针线迹，宁费绮罗钱。", 
            "照席凝冰洁，铺床夺锦妍。", 
            "卷舒皆自在，表里出天然。", 
            "莹彻明无滓，温柔软胜绵。", 
            "姜公闻必喜，杜甫见还怜。", 
            "素质诚无让，红尘已断缘。", 
            "银屏非等伍，石枕惯周旋。", 
            "野客深相结，豪家定弃捐。", 
            "不劳寒女织，唯称老夫眠。", 
            "光彩生虚白，真纯绝外铅。", 
            "阳生春浩浩，暖快腹便便。", 
            "盖覆功非浅，清虚理不偏。", 
            "致身天地外，迥出羲皇前。", 
            "睡去山云热，情空海月圆。", 
            "梅花频入梦，香影绕林泉。", 
            "琼姬亦垂顾，丰姿美婵娟。", 
            "邀我登广庭，恍惚游钧天。", 
            "天风杂环佩，上谒瑶华仙。", 
            "遗我不死药，授我长生篇。", 
            "使我颜色好，犀齿还榴编。", 
            "苍容返朱唇，绿鬓垂华颠。", 
            "方瞳复如漆，碧沼浮疏莲。", 
            "从兹久住世，游戏三千年。", 
            "我闻而喜忽惊寤，但见清虚满室月白云翩翩。"
        ], 
        "title": "云𩕢山人纸衾吟", 
        "type": "古风", 
        "yun": "先"
    }, 
    {
        "author": "叶颙", 
        "era": "元", 
        "subtype": "五言绝句", 
        "text": [
            "睡足白云窝，行吟青草坡。", 
            "夕辉流月屐，空翠湿烟蓑。"
        ], 
        "title": "疏斋晚步", 
        "type": "绝句", 
        "yun": "歌"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "偶随芳草踏斜晖，石径云深翠滴衣。", 
            "两袖天风明月上，杖头挑得树阴归。"
        ], 
        "title": "晚步", 
        "type": "绝句", 
        "yun": "微"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "秩满言归父老忧，临岐分犊较蝇头。", 
            "男儿利物忘天下，未必区区在一牛。"
        ], 
        "title": "题时苗留犊图二首 其一", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "留犊归牛骇见闻，古今唯数一时君。", 
            "设令买宠生贤嗣，未必邦人敢见分。"
        ], 
        "title": "题时苗留犊图二首 其二", 
        "type": "绝句", 
        "yun": "文"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "广寒宫阙桂香浮，万里无云独倚楼。", 
            "明月满空天似水，西风吹断海门秋。"
        ], 
        "title": "秋夜看月", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "绛色罗裳绿色襦，沈香亭北理腰肢。", 
            "含风笑日娇无力，恰似杨妃睡起时。"
        ], 
        "title": "示小儿阿真牡丹二首荼蘼春暮各一首 其一", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "浅红深紫间轻黄，天下无花敢比芳。", 
            "素与东君同富贵，肯随凡品擅称王。"
        ], 
        "title": "示小儿阿真牡丹二首荼蘼春暮各一首 其二", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "一点檀心气味长，向人无语舞霓裳。", 
            "千红万紫消磨尽，犹有风吹不断香。"
        ], 
        "title": "示小儿阿真牡丹二首荼蘼春暮各一首 其三", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "老红新绿驻烟波，无奈青皇促驾何。", 
            "又是一年春事了，杜鹃声里夕阳多。"
        ], 
        "title": "示小儿阿真牡丹二首荼蘼春暮各一首 其四", 
        "type": "绝句", 
        "yun": "歌"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "瘦竹长松小径花，故园泉石锁烟霞。", 
            "白云无恙青松老，依旧山中宰相家。"
        ], 
        "title": "人或问予云𩕢旧隐尚无恙者赋一绝答之", 
        "type": "绝句", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "缲烟杨柳千丝绿，过雨蔷薇万点红。", 
            "诗句满前唫未稳，好怀写在夕阳中。"
        ], 
        "title": "次韵周安道宪史仲春雨窗书怀十首 其一", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "深院梨花呈腻粉，邻墙艳杏褪残脂。", 
            "池塘雨后蛙声闹，半为官鸣半为私。"
        ], 
        "title": "次韵周安道宪史仲春雨窗书怀十首 其二", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "茶鼎松涛翻细浪，桃溪花雨涌香泉。", 
            "旋寻笋蕨春山下，不枉江南二月天。"
        ], 
        "title": "次韵周安道宪史仲春雨窗书怀十首 其三", 
        "type": "绝句", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "缓骑黄犊随芳草，闲倩苍头扫落花。", 
            "醉后不知新过雨，岩前应湿旧烟霞。"
        ], 
        "title": "次韵周安道宪史仲春雨窗书怀十首 其四", 
        "type": "绝句", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "破除愁闷无过酒，消遣情怀正要诗。", 
            "燕子未来春又半，一帘花雨海棠时。"
        ], 
        "title": "次韵周安道宪史仲春雨窗书怀十首 其五", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "长笑陈搏争似睡，深非杜宇不如归。", 
            "男儿正要成功业，拭目江山看落晖。"
        ], 
        "title": "次韵周安道宪史仲春雨窗书怀十首 其六", 
        "type": "绝句", 
        "yun": "微"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "愁来倍觉诗难和，醉后宁辞酒满斟。", 
            "夜雨惊醒尘世梦，春风吹老少年心。"
        ], 
        "title": "次韵周安道宪史仲春雨窗书怀十首 其七", 
        "type": "绝句", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "一春憔悴未曾晴，况是檐声入枕鸣。", 
            "却怪夜来诗梦好，草塘雨过月初明。"
        ], 
        "title": "次韵周安道宪史仲春雨窗书怀十首 其八", 
        "type": "绝句", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "凝烟芳草入疏帘，过雨闲花点涧泉。", 
            "正是清明时节近，鹧鸪啼过夕阳天。"
        ], 
        "title": "次韵周安道宪史仲春雨窗书怀十首 其九", 
        "type": "绝句", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "蝶懒莺慵燕语衰，红羞绿怨湿难开。", 
            "晴窗误听山禽乐，又是鸣鸠唤雨来。"
        ], 
        "title": "次韵周安道宪史仲春雨窗书怀十首 其十", 
        "type": "绝句", 
        "yun": "灰"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "百顷风烟生昼寒，万山重叠起豪端。", 
            "前身莫是王摩诘，画出娥眉拥翠鬟。"
        ], 
        "title": "赠画史王玉峰", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "夕阳香径逐东风，瘦策轻扶数落红。", 
            "信步偶随流水去，不知身到白云中。"
        ], 
        "title": "用前韵序山家幽寂之趣呈前人十首 其一", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "棠梨睡起娇啼粉，桃杏香浓浅抹脂。", 
            "自是从来肌骨好，春风宁为一花私。"
        ], 
        "title": "用前韵序山家幽寂之趣呈前人十首 其二", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "满盛煮茗春波月，旋汲浇花石涧泉。", 
            "客至不妨频劝酒，醉开白眼看青天。"
        ], 
        "title": "用前韵序山家幽寂之趣呈前人十首 其三", 
        "type": "绝句", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "春风绿尽江南草，夜雨红销树底花。", 
            "独立斜阳多少恨，长空捲散暮天霞。"
        ], 
        "title": "用前韵序山家幽寂之趣呈前人十首 其四", 
        "type": "绝句", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "兴来浩饮渊明酒，醉后豪吟太白诗。", 
            "独坐独行芳草地，半晴半雨落花时。"
        ], 
        "title": "用前韵序山家幽寂之趣呈前人十首 其五", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "闲中采药云边去，倦后扶筇花下归。", 
            "几度吹箫陪好月，数番横笛送斜晖。"
        ], 
        "title": "用前韵序山家幽寂之趣呈前人十首 其六", 
        "type": "绝句", 
        "yun": "微"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "蜂蝶渐慵春渐老，诗辞频和酒频斟。", 
            "年来深识山中趣，老去全无世上心。"
        ], 
        "title": "用前韵序山家幽寂之趣呈前人十首 其七", 
        "type": "绝句", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "云舒山色千峰秀，雨过蛙声两部鸣。", 
            "多谢知心峰顶月，夜深常到寝床明。"
        ], 
        "title": "用前韵序山家幽寂之趣呈前人十首 其八", 
        "type": "绝句", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "抠衣稳坐栖云石，洗耳闲听漱竹泉。", 
            "夜半有时长见月，人间无梦去朝天。"
        ], 
        "title": "用前韵序山家幽寂之趣呈前人十首 其九", 
        "type": "绝句", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "一任猿惊野鹤猜，老怀笑口要频开。", 
            "高眠蕙帐春风暖，不怕雷声入枕来。"
        ], 
        "title": "用前韵序山家幽寂之趣呈前人十首 其十", 
        "type": "绝句", 
        "yun": "灰"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "断岫平山点画粗，岚光浓淡有如无。", 
            "何时直到群峰顶，万叠云烟一老夫。"
        ], 
        "title": "题王寿卿烟云叠嶂图", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "曹公智计世无双，席捲南来孰敢当。", 
            "浊浪翻江迷赤壁，谁知犹有一周郎。"
        ], 
        "title": "题赤壁图", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "饱历风霜骨格粗，老来渐觉发毛枯。", 
            "形容妍丑从君画，画得平生执拗无。"
        ], 
        "title": "赠写真张小峰二首 其一", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "古貌清如雪后松，吟肩瘦似雨馀峰。", 
            "莫将山上耕云叟，错拟岩前板筑翁。"
        ], 
        "title": "赠写真张小峰二首 其二", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "显德衰微国祚迁，儿孤母寡足堪怜。", 
            "如何宋主迎□□，□□□□□□□。"
        ], 
        "title": "读宋纪", 
        "type": "绝句", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "笛声吹起白云秋，两袖天风独倚楼。", 
            "北望中原何处是，落霞孤鹜古今愁。"
        ], 
        "title": "登楼闻笛有感 其一", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "一声长笛夕阳楼，总是关山旧日愁。", 
            "杳杳山青云尽处，澹烟衰草不胜秋。"
        ], 
        "title": "登楼闻笛有感 其二", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "怕寒犹自怯罗裳，嫩柳偷春浅试黄。", 
            "青草已生诗未就，阿连无梦绕池塘。"
        ], 
        "title": "春初即事", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "夕阳山塞笛声孤，半醉辕门语笑粗。", 
            "旧日读书萧寺月，夜深曾到帐前无。"
        ], 
        "title": "和李本存孤字韵 其一", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "瘦耸吟肩野鹤孤，衣冠山野礼容粗。", 
            "政惭声誉非君比，却喜功名入梦无。"
        ], 
        "title": "和李本存孤字韵 其二", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "月冷霜寒老将孤，北风吹雪势还粗。", 
            "方今四海皆元济，未信忠刚李愬无。"
        ], 
        "title": "和李本存孤字韵 其三", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "清比梅花带雪孤，吟腰瘦减十围粗。", 
            "约君净扫南山石，共坐云边话有无。"
        ], 
        "title": "和李本存孤字韵 其四", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "老首频搔鬓影孤，惜无三尺斩顽粗。", 
            "何当略借天风便，为扫妖氛半点无。"
        ], 
        "title": "和李本存孤字韵 其五", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "孙刘何苦各称孤，想是当年计画粗。", 
            "若使尽忠扶汉祚，坐观曹魏眼中无。"
        ], 
        "title": "和李本存孤字韵 其六", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "云凝不动青山老，花落无声白昼闲。", 
            "松影半窗清睡醒，卧看流水夕阳间。"
        ], 
        "title": "题静斋手卷", 
        "type": "绝句", 
        "yun": "删"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "撚须索句兴怀孤，信手围棋著数粗。", 
            "病酒风情愁后减，惜花春梦老来无。"
        ], 
        "title": "李本存叠有和章再和孤字韵二首 其一", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "新诗清侣玉蟾孤，意度安闲细不粗。", 
            "岛瘦郊寒元白俗，开元之后晚唐无。"
        ], 
        "title": "李本存叠有和章再和孤字韵二首 其二", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "罗浮山下白云深，一枕师雄梦未成。", 
            "残雪初消明月上，东风吹彻玉箫声。"
        ], 
        "title": "冬夜梅边即事", 
        "type": "绝句", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "阿婆吹火燄光寒，老叟尝醯气味酸。", 
            "后代儿孙宁识此，高烧银烛照杯盘。"
        ], 
        "title": "题李克明翁媪起家图二首（一翁以指就醋瓮内取醯吮之尝其味之美恶一媪持星火吹灯备诸穷态） 其一", 
        "type": "绝句", 
        "yun": "寒"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "小瓮吮醯酸透骨，寒缸吹焰火烧眉。", 
            "何时翁媪花灯下，珠翠成行捧玉卮。"
        ], 
        "title": "题李克明翁媪起家图二首（一翁以指就醋瓮内取醯吮之尝其味之美恶一媪持星火吹灯备诸穷态） 其二", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "闲中观史册，感慨泪潸然。", 
            "幸喜平生拙，惊呼异代贤。", 
            "张良知说驾，范蠡解乘船。", 
            "馀子乘酣者，贪杯醉不眠。"
        ], 
        "title": "观史有感", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "雪水烹佳茗，寒江滚暮涛。", 
            "春风和冻煮，霜叶带冰烧。", 
            "陶谷声名旧，卢仝气味高。", 
            "党家宁办此，羔酒醉清宵。"
        ], 
        "title": "雪水煎茶", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "仙子丹成后，乘鸾翠霭间。", 
            "笙箫风细细，环佩夜珊珊。", 
            "羊化云埋石，猿吟月满山。", 
            "桃源春欲老，花落夕阳间。"
        ], 
        "title": "晚回自赤松小桃源赋二首 其一", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "径锁绿苔新，庭空市井尘。", 
            "草青岩洞雨，松翠石林春。", 
            "初起名空在，留侯迹已陈。", 
            "玉箫声断久，片月下嶙峋。"
        ], 
        "title": "晚回自赤松小桃源赋二首 其二", 
        "type": "律诗", 
        "yun": "真"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "常忆垂弧日，俄惊学易年。", 
            "高情轻富贵，雅志乐林泉。", 
            "白发三千丈，清吟数百篇。", 
            "行藏皆在我，消长系乎天。"
        ], 
        "title": "诞日（前元己丑仲春予知命之年贤甥童中州赋诗寿予揆今二十五年矣甥亦五旬予曾赋五言唐律一首今书于此云）", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "梅屋朝晖暖，融融体气舒。", 
            "曲肱红日里，闭目黑甜馀。", 
            "天地温和候，乾坤混沌初。", 
            "盎然春透髓，尽晒腹中书。"
        ], 
        "title": "梅亭负暄", 
        "type": "律诗", 
        "yun": "鱼"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "雪霁冰霜尽，泥牛喜著鞭。", 
            "性情犹旧日，节序又新年。", 
            "世态萦胸次，春光耀目前。", 
            "屠苏今日酒，自笑不吾先。"
        ], 
        "title": "癸丑新正试笔二首 其一", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "旧腊随宵尽，新阳向曙来。", 
            "晴光浮竹叶，春色满椒杯。", 
            "稚绿妆梅萼，娇红透杏腮。", 
            "雪消江岸柳，便学舞章台。"
        ], 
        "title": "癸丑新正试笔二首 其二", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "独步孤山下，来寻带藓枝。", 
            "江村流水晚，沙路夕阳迟。", 
            "僧屋闲云径，人家小竹篱。", 
            "春风吹薄袂，细细袭诗脾。"
        ], 
        "title": "小春探梅", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "越女浙江头，烟波万顷愁。", 
            "往来荷叶浦，荡漾木兰舟。", 
            "岛阔香云冷，江空明月秋。", 
            "清讴三四曲，声断白蘋洲。"
        ], 
        "title": "采莲歌", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "东方有一士，不结尘世缘。", 
            "朝卧空山云，暮汲石涧泉。", 
            "行吟夜月中，醉舞春风前。", 
            "问之竟不答，一笑三千年。"
        ], 
        "title": "东方有一士", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "高原凿深井，水流深淙淙。", 
            "三咽清肺腑，凛然冰雪容。", 
            "云埋石甃冷，月照山泉空。", 
            "汲引君勿辞，是中有神龙。"
        ], 
        "title": "凿井", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "雨后复斜阳，天风两袖凉。", 
            "黄花秋梦淡，红叶晚晴长。", 
            "访旧心千里，浇愁酒一觞。", 
            "诗翁定何许，西望白云乡。"
        ], 
        "title": "秋日有怀帅府李从道二首 其一", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "子别金盆后，烟岚野鹤愁。", 
            "心应游北里，身尚寄南州。", 
            "落月双溪梦，西风一剑秋。", 
            "夕阳山下寺，时忆昔年游。"
        ], 
        "title": "秋日有怀帅府李从道二首 其二", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "春满紫绡裳，淡黄宫样妆。", 
            "蔷薇露下色，山麝晚来香。", 
            "月下开金盏，风前换玉裳。", 
            "尚馀风骨在，疏影卧寒塘。"
        ], 
        "title": "蜡梅", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "圣德如天大，皇风四海清。", 
            "乾坤新岁月，丘壑旧心情。", 
            "诏旨宣金口，臣僚拜玉京。", 
            "江南遗叟说，垂老愿升平。"
        ], 
        "title": "读致和改元诏", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "每忆湖山下，烟岚半有无。", 
            "西风肥芋栗，细雨老菰蒲。", 
            "世事秋云散，禅心夜月孤。", 
            "轻包连瘦策，吾亦梦江湖。"
        ], 
        "title": "怀湖山灵隐朋独孤书记", 
        "type": "律诗", 
        "yun": "虞"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "山中忘岁月，世上变炎凉。", 
            "竹帛虚名盛，松关野兴长。", 
            "赠诗无好句，话别欠离觞。", 
            "道过济南府，光辉衣锦乡。"
        ], 
        "title": "次韵送帅府李从道考满赴都", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "杖策路迢迢，经年别石桥。", 
            "厌听方广磬，去看浙江潮。", 
            "雪透麻鞋冷，云和布衲挑。", 
            "旧时清隐地，月落故山遥。"
        ], 
        "title": "送天台僧雪中入杭", 
        "type": "律诗", 
        "yun": "萧"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "磊落三衢士，身今在翰林。", 
            "满斟徐邈酒，高诵杜陵吟。", 
            "燕北身名重，江南感慨深。", 
            "金銮坡上月，应照故人心。"
        ], 
        "title": "忆三衢徐志允", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "春色晚来浓，良宵兴未穷。", 
            "海棠呈腻雪，杨柳舞香风。", 
            "蝶梦翻花冷，蟾光度酒空。", 
            "西园人未散，饮罢满城钟。"
        ], 
        "title": "春夜游西园", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "仙翁何处去，殿古白云深。", 
            "丹灶留残火，青烟锁近林。", 
            "尚遗羊化石，应误鹤听琴。", 
            "旧日同游处，山空住夕阴。"
        ], 
        "title": "访赤松道士不值", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "道人容貌古，缥缈隔烟扉。", 
            "采药穿云去，寻真跨鹤归。", 
            "久尝芝术味，惯著芰荷衣。", 
            "拍手蓉峰顶，相招上翠微。"
        ], 
        "title": "赠修真羽士", 
        "type": "律诗", 
        "yun": "微"
    }, 
    {
        "author": "北客", 
        "era": "元", 
        "subtype": null, 
        "text": [
            "万里风霜空绿树，百年兴废又青城。"
        ], 
        "title": "句", 
        "type": "句", 
        "yun": "庚"
    }, 
    {
        "author": "冉琇", 
        "era": "元", 
        "subtype": null, 
        "text": [
            "游目遄台上，烟色秋暧曃。", 
            "当时驻文舆，君臣良宴会。", 
            "歌钟正喧喧，华缨接飞盖。", 
            "行乐遽未央，已见颜色改。", 
            "爽鸠焉可知，齐景尚何在。", 
            "世运如日月，朝夕还相代。"
        ], 
        "title": "遄台", 
        "type": "古风", 
        "yun": null
    }, 
    {
        "author": "冉琇", 
        "era": "元", 
        "subtype": null, 
        "text": [
            "有鸟秦吉了，鸣声一何悲。", 
            "自言承主恩，十载供提携。", 
            "雕笼闭羽翼，系之双华丝。", 
            "一朝不终惠，零落投荒夷。", 
            "自伤去汉土，岂不怀南枝。", 
            "诚堪利主家，生死不敢辞。", 
            "努力万里风，寄此长相思。"
        ], 
        "title": "秦吉了", 
        "type": "古风", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "呜呼俗态，行乐恣胸襟。", 
            "盖论人情，华世度光阴。", 
            "阴阳反覆，天地有浮沉。", 
            "福谢殃来，悲痛怎生禁。", 
            "统年才过，肠胃饱初侵。", 
            "洗面淘筋，还是竞贪淫。", 
            "人无远虑，必有祸胎深。", 
            "祸未萌时，谁解预防心。"
        ], 
        "title": "乌夜啼 戒洗面", 
        "type": "乐府曲辞", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "闭门风雨过重九，却忆同登江上台。", 
            "独客诗成扶病起，故人书到拆封开。", 
            "自怜风物随南土，谁有文章落上台。", 
            "黄菊紫萸浑未见，兴来聊复举吾杯。"
        ], 
        "title": "次韵答冯仁伯", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "太湖三万六千顷，一代高贤独此翁。", 
            "故宅有僧茶灶在，荒池无主鸭阑空。", 
            "松陵唱和知谁再，茅屋襟期与我同。", 
            "最爱长洲马明府，艰危犹自挹高风。"
        ], 
        "title": "甫里先生故宅是时马县尹葺其庙", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "君家楼外云如海，五色轮囷扫不开。", 
            "每就月明檐下宿，更随秋色座中来。", 
            "琼台夜鹤迷踪迹，玉女春衣费剪裁。", 
            "看汝乘将朝帝所，举头西北是蓬莱。"
        ], 
        "title": "邱克庄敞云楼", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "流水淙淙石齿齿，满庭云气欲模糊。", 
            "白鸥溪上秋多少，黄叶山中路有无。", 
            "十月雨深渔屋破，三江风急野航孤。", 
            "年来难觅幽居处，空向晴窗看画图。"
        ], 
        "title": "题玉岩上人溪山野趣图", 
        "type": "律诗", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "沧洲三月住星槎，闻访青原隐者家。", 
            "四老咏歌能玩世，百年聚散若抟沙。", 
            "饥来且食书中粟，老去空悲镜里花。", 
            "明日分携各努力，暮云回首隔天涯。"
        ], 
        "title": "周平叔夜宿崇明寺海云楼偕罗成之隐君文长老及卢隐君以沙头双瓶为韵各赋诗四首次韵卷后 其一", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "老去无因接胜游，题诗烦寄海云楼。", 
            "天空直与海无底，云起正当楼上头。", 
            "黑水几程通直谷，青山一发是瀛洲。", 
            "高明境界无尘到，抚卷令人咏未休。"
        ], 
        "title": "周平叔夜宿崇明寺海云楼偕罗成之隐君文长老及卢隐君以沙头双瓶为韵各赋诗四首次韵卷后 其二", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "天台老衲两眉庞，自起高楼枕石杠。", 
            "煮茗别开留客处，论文多近坐禅窗。", 
            "冥鸿散去犹相逐，独鹤飞来不作双。", 
            "明发仙舟上霄汉，定传诗话满沧江。"
        ], 
        "title": "周平叔夜宿崇明寺海云楼偕罗成之隐君文长老及卢隐君以沙头双瓶为韵各赋诗四首次韵卷后 其三", 
        "type": "律诗", 
        "yun": "江"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "天水空明接杳冥，老禅三昧解通灵。", 
            "欲将东海为平地，尽捲西江入净瓶。", 
            "宿霭微分沙鸟白，晚风犹带毒龙腥。", 
            "他时月夜来相觅，笑指狼峰五朵青。"
        ], 
        "title": "周平叔夜宿崇明寺海云楼偕罗成之隐君文长老及卢隐君以沙头双瓶为韵各赋诗四首次韵卷后 其四", 
        "type": "律诗", 
        "yun": "青"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "几年卓锡住苕溪，一日寻山入会稽。", 
            "蒲室塔曾藏舍利，道林堂已种菩提。", 
            "空中云气开楼阁，门外湍声杂鼓鼙。", 
            "草木变迁吾老矣，隔江南望转凄迷。"
        ], 
        "title": "寄越上能仁寺用章俊禅师", 
        "type": "律诗", 
        "yun": "齐"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "杰哉霜下转精神，一色中黄不染尘。", 
            "老圃看花迎宰相，秋潭分水候仙人。", 
            "千年东里归何早，九日南陂赏□□。", 
            "在昔神农书上药，至今医国慰斯民。"
        ], 
        "title": "嘉兴缪同知号菊陂因赋", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "陵谷东南几变迁，琼台仍在白云边。", 
            "阎浮世上今何日，句曲山前第八天。", 
            "说法久要狂外史，挥毫曾识大痴仙。", 
            "人间俯仰三千岁，抚卷题诗一惘然。"
        ], 
        "title": "马瞿睿夫题张伯雨外史评黄子久画仙山楼观图", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "步履巉岩若跨鳌，望中诗兴与秋高。", 
            "西山拄笏东山屐，右手持杯左手螯。", 
            "返照入湖明塔影，断云将雨过林皋。", 
            "松间饮散归来晚，金粉霏霏湿锦袍。"
        ], 
        "title": "和周伯温参政九日南园宴集诗二首 其一", 
        "type": "律诗", 
        "yun": "豪"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "范相南园五百秋，重来访古转多愁。", 
            "啼乌树老台空在，饮马池荒水不流。", 
            "芹泮好从多士乐，桂丛谁赋小山幽。", 
            "诸公高会诗如锦，授简安能接胜游。"
        ], 
        "title": "和周伯温参政九日南园宴集诗二首 其二", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "幽香分得东篱本，每候开时九月前。", 
            "晚岁谁从陶靖节，高风独数傅延年。", 
            "清秋泛酒宾筵盛，白发簪花客帽偏。", 
            "若个芬芳同老境，魏公佳句至今传。"
        ], 
        "title": "贺耕叟晚香亭", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "秀州城西春事微，二月苦雨行人稀。", 
            "江湖渺然不可渡，风雨如此将安归。", 
            "老来口腹胡为累，乱后人民今见非。", 
            "兼旬不得武陵信，倚杖南望孤鸿飞。"
        ], 
        "title": "二月十四日风雨孤坐秀州城西僧舍赋此", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "长洲赤子穷无告，正赖郎官为抚摩。", 
            "兵后人家犹耒耜，日长官社有弦歌。", 
            "越来溪上波声小，鲁望祠前月色多。", 
            "自古长才须大用，荐书元不待常何。"
        ], 
        "title": "送马令尹任满", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "新公邀作爽溪游，为说前朝有此楼。", 
            "云气远开天北极，风光仍在水西头。", 
            "虚檐古瓦缘苍鼠，曲涧轻波漾白瓯。", 
            "宸翰仅留飞白在，烟尘漠漠使人愁。"
        ], 
        "title": "题嘉兴水西寺爽溪楼寄新仲铭长老", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "报政期年上考书，君才端合应时须。", 
            "三公掾属多为相，两府郎官半是儒。", 
            "夜帐论兵银烛抚，春庭称寿綵衣趋。", 
            "苍生久堕巅崖苦，定有嘉言赞庙谟。"
        ], 
        "title": "贺长洲县令尹马公除枢密院都事", 
        "type": "律诗", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "词源浩浩倒岷江，直笔如公世少双。", 
            "目下十行千字过，身长九尺两眉庞。", 
            "世间忠烈应知感，地下奸谀岂竖降。", 
            "老客中吴最萧索，白头犹尔读书窗。"
        ], 
        "title": "次张仲举侍读韵", 
        "type": "律诗", 
        "yun": "江"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "鲁连不为商贾事，贺监自是神仙人。", 
            "解纷排难乃豪杰，嗜酒狂歌非隐沦。", 
            "燕雀一生谋水食，凤凰千仞出风尘。", 
            "太湖之水东作海，海上桃花树树春。"
        ], 
        "title": "东饶介之", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "中原不见旧山河，使节仍烦涉海波。", 
            "天末草烟春信早，江南风雨客愁多。", 
            "谢公拟献中兴颂，壮士宁忘敕勒歌。", 
            "万里相忘成永决，白头萧索柰公何。"
        ], 
        "title": "寄张内翰", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "南湖北湖春水多，陨石下筑神龙窝。", 
            "渚花汀草各无赖，云影天光相荡摩。", 
            "天星劝汝一杯酒，海月听我千年歌。", 
            "斗牛之槎若可待，送子八月乘银河。"
        ], 
        "title": "赋得落星湖送瞿睿夫任满之诗", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "一缄远寄楚狂生，上有钱塘太守名。", 
            "堆案几时疑是梦，焚香三读见高情。", 
            "五湖风月曾宾主，四海交游总弟兄。", 
            "少待西风渐凉后，六桥荒藓尚堪行。"
        ], 
        "title": "钱塘谢太守有书见邀作此诗以谢之", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "六凿相攘总失真，一诚无妄见斯人。", 
            "指挥直拟回天地，祭祀还能给鬼神。", 
            "别室蓍龟先兆汝，前楹鸟雀自相驯。", 
            "明年执玉朝廷上，会见尊严动缙绅。"
        ], 
        "title": "题王仲德思诚斋 其一", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "爱汝端居入静思，察机尤在未萌时。", 
            "天人孚感原无间，物我交攻每日持。", 
            "行远升高应得已，斋心浴已固知之。", 
            "屈伸洞见阴阳理，荣瘁休嫌风露枝。"
        ], 
        "title": "题王仲德思诚斋 其二", 
        "type": "律诗", 
        "yun": "支"
    }, 
    {
        "author": "世子", 
        "era": "元", 
        "subtype": null, 
        "text": [
            "自顾不才惭锡土，只缘多病欠朝天。"
        ], 
        "title": "句", 
        "type": "句", 
        "yun": "先"
    }, 
    {
        "author": "王彝", 
        "era": "元", 
        "subtype": null, 
        "text": [
            "淮城小如盖，僻在湖草边。", 
            "萧条城下路，昔有两婵娟。", 
            "秋姿艳明月，相携良可怜。", 
            "小姑泣向嫂，薄暮惨墟烟。", 
            "炎天值暑溽，一望白水田。", 
            "䆉稏杂稂莠，远与蒲荷连。", 
            "落日带沙岸，满耳雷阗阗。", 
            "彷徨自相吊，所惜在青年。", 
            "依稀双影长，顾见返照前。", 
            "修途行旅尽，惆怅不能还。", 
            "夏蚊喧且起，着面剧霜鹯。", 
            "囊空无帷帐，奈此万嘴穿。", 
            "前村有鸡犬，灯火见归船。", 
            "茅茨出丛薄，隐约四五椽。", 
            "匪无有帷子，叩门聊息肩。", 
            "嫂云得相依，小姑泪溅溅。", 
            "冰肌与玉体，忍萎一夕眠。", 
            "风生翠木下，兀兀坐为禅。", 
            "囋肤攒利镞，洒血乱幽泉。", 
            "平生弱女子，苦当鸡肋拳。", 
            "肉尽志终定，柔筋露蜿蜒。", 
            "森然出天巧，工岂人力镌。", 
            "含笑化为鬼，摄衣上云軿。", 
            "素娥共蟾窟，错落诸星躔。", 
            "天孙下机处，一时成俗缘。", 
            "何如作贞鬼，心不愧青天。", 
            "终为甓社珠，与月斗春妍。", 
            "千年露筋碑，野水流涓涓。", 
            "崇祠闯水裔，蛛丝荣几筵。", 
            "明妆俨如生，彷佛步湖莲。", 
            "神柳剥将枯，独有心中坚。", 
            "垂条自婀娜，不受恶藤缠。", 
            "年年臈雪后，叶绽翠眉鲜。", 
            "乡人枌榆社，日有牛羊牵。", 
            "惟闻繂縩响，纸伞撒金钱。", 
            "神往女巫下，妙舞特蹁跹。", 
            "车旗飒灵雨，箫鼓咽秋蝉。", 
            "祗愁神返驾，不得此周旋。", 
            "焄蒿古时魂，犹说草中钿。", 
            "归来不见嫂，远道正绵绵。", 
            "嫂面有粪土，长淮终不湔。", 
            "分明小姑面，留与后人传。", 
            "米生性好古，书字无半千。", 
            "至今纚牲石，苔藓滋蜗涎。", 
            "碑言天地间，阴阳互推迁。", 
            "阳类况君子，小人阴类偏。", 
            "五行有正位，变化岁功全。", 
            "云胡值庞杂，交处荐成愆。", 
            "乱贼所禀性，狐媚最便嬛。", 
            "潜如虮与虱，动乃百足蚿。", 
            "奄忽为魍魉，鬼箭脱神弦。", 
            "赤手卖天下，性命徒少延。", 
            "阳阳服兖黼，班域在圣贤。", 
            "妇女尚知赧，奈何欺八埏。", 
            "明虽未即察，阴谴固昭然。", 
            "惟余泽国女，白骨寄荒阡。", 
            "姓名何必显，有此大义悬。", 
            "清风起懦夫，未让夷齐专。", 
            "争欲楚人些，斯囝日星宣。", 
            "我观碑上字，满纸秋沦涟。", 
            "共姜赋柏舟，名芳删后编。", 
            "春秋伟宋姬，身与火蛾煎。", 
            "后来有此碑，砫石当奔川。", 
            "隔江望高陲，野水惟鵻鸢。", 
            "忧来忽盈把，写此露筋篇。"
        ], 
        "title": "露筋娘子诗", 
        "type": "古风", 
        "yun": "先"
    }, 
    {
        "author": "王彝", 
        "era": "元", 
        "subtype": null, 
        "text": [
            "华堂环壁水，微飙扇清灯。", 
            "荡漾回澜起，窈窕佳月生。", 
            "迹陪簪笔彦，心谐超世情。", 
            "露繁惬栖翮，林暗爽流萤。", 
            "眷兹悟物性，谅匪系王程。", 
            "宵中已忘寐，顾影素娥升。"
        ], 
        "title": "陪宋学士国子学夜坐次韵", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "召陵初服荆，首止复宁周。", 
            "瓜瓞既云茂，楚氛亦奚忧。", 
            "伟哉一匡功，首盟至葵丘。", 
            "胡为曾西子，兴言贻彼羞。", 
            "宣王有遗烈，江汉至今流。", 
            "舍彼僣王罪，世远及胶舟。", 
            "孝子贵几谏，忠臣纳嘉猷。", 
            "羽翼制君父，嗟兹乃诡谋。", 
            "图伯巳如此，震矜何足尤。", 
            "春秋不获巳，世降日滔滔。", 
            "将无彼善者，桓公谁与侔。"
        ], 
        "title": "齐桓公", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "素着处士服，今冠博士冠。", 
            "县官亲劝驾，接武青云端。", 
            "慷慨赴阙下，长揖见天官。", 
            "胸中有武库，光怪森可观。", 
            "写作一卷书，字字骞祥■。", 
            "魁名压众士，金华竞巑岏。", 
            "天官列姓氏，谓可贡金銮。", 
            "君闻再三辞，恬退人所难。", 
            "缙绅有如此，谁复诮儒酸。", 
            "我时与之游，握手露肺肝。", 
            "振衣石城下，六月大江寒。", 
            "一饮江中水，古心烂银盘。", 
            "载吊凤皇址，稍宽秦淮湍。", 
            "次第览形胜，龙虎相踞蟠。", 
            "忽得县官书，殷勤问平安。", 
            "且言两月来，诸生候归鞍。", 
            "教席久虚倚，萧条尘满箪。", 
            "䫁君早旋旆，旅邸重加餐。", 
            "咿咿读书竟，翛然臂生翰。", 
            "翻身别我去，修途出层峦。", 
            "到县及新爽，秋雨槐花残。", 
            "父老见君拜，相见有余欢。", 
            "从兹少徭役，黎首肌肤完。", 
            "子弟各饱食，书声喧夜阑。", 
            "人才日如林，时清冠自弹。", 
            "临岐惨将别，且复立江干。", 
            "胥会良有期，叹息赠猗兰。"
        ], 
        "title": "送季思文教谕考艺还东阳", 
        "type": "古风", 
        "yun": "寒"
    }, 
    {
        "author": "王彝", 
        "era": "元", 
        "subtype": null, 
        "text": [
            "岚峰半残阳，彩翠明林杪。", 
            "僧坞远钟微，归人下山少。", 
            "风杉落鼓响，惊起栖烟鸟。", 
            "携手顾言还，前村月初皎。"
        ], 
        "title": "秋林高士图", 
        "type": "古风", 
        "yun": "筱"
    }, 
    {
        "author": "王彝", 
        "era": "元", 
        "subtype": null, 
        "text": [
            "雄鸡日落鸣嘐嘐，天形咫尺悬如匏。", 
            "黑风不作黄云交，将军宴客具行庖。", 
            "酒饮马湩驼峰肴，燕姬珠帽翠垂髾。", 
            "色压秦娥河济娇，十四冰弦杂雅咬。", 
            "白翎鹊起声嗃嗃，鼓簧间以筊与𥲀。", 
            "居客之右我拔茅，不持寸铁势炰炰。", 
            "真官是时群走㺜，煎海簸弄相讥嘲。", 
            "灵雨一霎吹旗旓，堕地不湿俯可抄。", 
            "六出吐葩坤有爻，天与为巧谁裁绡。", 
            "万家机杼织老蛟，五彩绚烂嫌混淆。", 
            "一色拟覆天地凹，缤纷迭舞凤九苞。", 
            "回旋欲寻阿阁巢，左左右右尾相捎。", 
            "噤彼百鸟喧啾啁，何有多声春鹘鸼。", 
            "砉然撇去攉然抛，振髭万骑俱鸣鞘。", 
            "空中击球众呶呶，须臾群飞食稼蝥。", 
            "扑簌绣户千蟏蛸，黄芦划然间双㹲。", 
            "飒瑟马厩剉芰茭，乱点水面倏而消。", 
            "清沦见底非投胶，惊凫嘎嘎或唆唆。", 
            "吴西诸峰聚叫庨，头角一变冰潭蛟。", 
            "千树玄圃迷林坳，旸春争先羯鼓敲。", 
            "我怀魁垒异斗筲，屡奋屡蹶志不挠。", 
            "拔剑起舞风飙飙，昔闻真龙卧朔郊。", 
            "太师在旁如老虓，阴山狐貉僵莫跑。", 
            "手搴毡帷复其殽，功成四海亲同胞。", 
            "鸿基不阻东西崤，生物岂择地肥硗。", 
            "养不率化䝤与猫，性则贪狼心惛怓。", 
            "撅食冻鼠甘如麃，织罽编蓬为□嚆。", 
            "跳踉溪谷嘻呵剿，将军忠孝天所教。", 
            "幢节翳雉纛树牦，生死管乐□尸狡。", 
            "讵有犀首敢哓哓，三千健儿面䫜顤。", 
            "有力超乘捷登轈，驰生马驹刷且刨。", 
            "角弓在韔寒裂弰，黄牛炽火帐中炮。", 
            "行将平蔡归奏铙，勤王不独贡厥包。", 
            "我诗排战虎旅哮，小敌簸口大敌䜈。", 
            "呵笔作字硬语聱，角声冻咽梅花梢。"
        ], 
        "title": "癸酉岁徐枢密第赏雪", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "男儿少年游泰华，蹩躄游闽殊未暇。", 
            "千峰斗丑七州偏，荷尔移将挂吴下。", 
            "恶风埋岚蟒蛟舞，热水出云龙即化。", 
            "就中虚落颇姿妍，榕叶深春荔枝夏。", 
            "莆田张夔老画手，矍铄燕都驴独跨。", 
            "白首南归作冷官，烂醉何曾官长骂。", 
            "酒醒拈笔扫东绢，障里林峦风起麝。", 
            "行人渡口杂疏星，车马营营乌哑哑。", 
            "忆昨峦村太平日，外户俱开天自夜。", 
            "俯仰兵尘十载前，聊假丹青绘官舍。", 
            "陈郎慷慨夔所知，持此还倾橐金谢。", 
            "遂令千载想同时，彝也题诗夔也画。"
        ], 
        "title": "题张夔画闽山晓行障子", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "红莲小朵金塘秋，水上弓鞋新月钩。", 
            "碧日无光灵鹊死，文星坠地银云起。", 
            "阴鼓森寒闻唾壶，神衣繂縩机声里。", 
            "曲曲湖波艳神眼，十八虚鬟神自绾。", 
            "宝奁掩月袅蛛丝，天促神归神不归。"
        ], 
        "title": "神弦曲四首 其一 织女庙", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "黄屋龙颜死灰色，宝鼎嘈嘈人血碧。", 
            "汉鬼入云成辟历，轰破当年霸王魄。", 
            "汉家日月上天飞，照见庙前神树枝。", 
            "万骑阴兵去如水，酒痕洒殿酣春蚁。", 
            "风过阴廊闻堕珥，毾㲪舞罢虞姬死。"
        ], 
        "title": "神弦曲四首 其二 西楚霸王庙", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "冬冬天鼓秋湖里，雪山耀日青山紫。", 
            "金锁蛇鳞百尺身，领得江中万鱼起。", 
            "女巫酹乳饮龙孙，雨蕊芙蓉泻秋水。", 
            "神弦枨枨风雨黄，明珠一夜照龙堂。", 
            "三江水浑龙濯足，明朝化作林中绿。"
        ], 
        "title": "神弦曲四首 其三 沪渎龙王庙", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "金钱纸撒掀空舞，群巫啾啾荅神语。", 
            "旋风下山百面鼓，神马如人驮一虎。", 
            "豹作儿啼随鬼母，缬裙娇女出神帷。", 
            "拔得虎须留画眉，妖歌自饮髑髅卮。", 
            "蛮夫拜神求虎血，洗箭入山求虎穴。", 
            "家家望见觚棱月，一路神灯乱如雪。"
        ], 
        "title": "神弦曲四首 其四 伏虎神君庙", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "秋风吹皱银塘水，小雨芙蓉不胜洗。", 
            "谁拣新红折得来，不怕绿芒伤玉指。", 
            "烟丝有恨自悠扬，相惹相牵短复长。", 
            "双头并作幽修语，一夜露痕黄粉香。", 
            "我有银瓶秋水满，君心不似莲心短。", 
            "绿房结子为君收，种向明年应未晚。"
        ], 
        "title": "徐雨山寄莲花", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "青天无人代天语，一星西落银云渚。", 
            "嫦娥戏弄青瑶波，倾向人间金叵罗。", 
            "龙孙醉吸海为酒，日月双飞织锦梭。", 
            "仙鬼千年王母宴，谪来醉卧金銮殿。", 
            "玉环腮上桃花小，玉尖香腻龙涎砚。", 
            "靴尘暖扑貂珰儿，踏破青天捉月飞，一声叫断扶桑鸡。", 
            "海枯化作蓬莱雪，梦里长庚大如月。"
        ], 
        "title": "题李太白像", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "我昔采药华山峰，群山一视青童童。", 
            "或从暮霭见一线，知是鄞江源甬东。", 
            "娄东今见披裘者，浮江昔在鄞江中。", 
            "钓竿每裁郧山竹，台笠独染蓬莱松。", 
            "向人只说鄞江好，似有江水蟠胸中。", 
            "鄞江山水带瓯越，昼夜海日涵虚空。", 
            "青天时截螮蝀雨，白波或起鲤鱼风。", 
            "潭云不碍山水色，百里尚见渔人踪。", 
            "阳光坐弄春荡楫，滩响卧听秋推篷。", 
            "朝炊前村记烟树，暮搒别浦依丹枫。", 
            "扁舟所至聊复尔，饮水即如春酒浓。", 
            "平生姓字人罕识，一自为渔今老翁。", 
            "故山年来暗烽火，苦雪岁晏愁空蒙。", 
            "寻源未向武陵去，放舟尚喜沧溟通。", 
            "卖鱼偶入练圻市，得钱买米真珠红。", 
            "犹惜黄尘满城郭，秋风濯足来吴淞。", 
            "眼明目送独归鸟，意尽忽见双飞鸿。", 
            "夕阳晒网不知处，有梦数与乡人逢。", 
            "朅来相见不相识，一笑知我遭文穷。", 
            "我本青城采樵者，孤吟岂是寒窗蛩。", 
            "怀中亦有太平策，不救午甑飞春虫。", 
            "明朝拟入五湖里，且载茶灶寻龟蒙。", 
            "君今出此鄞江画，许我结网来相从。", 
            "殷勤索诗馈双鲤，我欲放之疑是龙。", 
            "丹山赤水定何处，只今吟笑何人同。", 
            "𩓑君着我卧船尾，霜晨共听育王钟。"
        ], 
        "title": "鄞江渔者歌赠陈仲谦", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "青龙己酉丰稔叶，岁星一终旬日浃。", 
            "天容黄黄风𣶏𣶏，云同八表不见叶。", 
            "漏促辰酉日车跲，目眩空花气屡慑。", 
            "冻指欲堕数蓂荚，股栗匪由冰上踏。", 
            "半醉酒晕不上颊，腰收带围项收袷。", 
            "褰帷霰落沾在睫，前驱一瞥后数霎。", 
            "倏焉万片积几迭，凝而复消何萎薾。", 
            "欲破未破聊自接，树惹骚骚苔靥靥。", 
            "裁以天孙剪宫妾，金刀两股十一捻。", 
            "六出点缀同一帖，空中招摇乱秋叶。", 
            "作尘下来滚狂蝶，相逐复上意似惬。", 
            "南箕簸之鞠吹挟，斜斜整整飞跕跕。", 
            "䄡如左右转腰衱，凌波有女还余褋。", 
            "塔铃无声灯劫劫，缩首就枕梦或魇。", 
            "忽闻万马来蹀躞，蒹葭水中群雁喋。", 
            "潭鱼拨刺跳荇菨，秋蟹入簖相凌躐。", 
            "黠鼠时时啮空箧，落叶霜干步双屧。", 
            "吴蚕上箔儿女祫，喧嚣众口中有谍。", 
            "愁如附耳语谈嗫，枕边倾听殊未厌。", 
            "开门骤见光明氎，布之六合坦可蹑。", 
            "百谷俱堙阱俱敜，吴东县山固黟歙。", 
            "海峰半露青螺崨，荒城蜿蜒迷雉堞。", 
            "万屋鱼鳞龙振鬣，千花复吐春烨烨。", 
            "柳发毵𣯌倩人蹑，有怀欲泛溪上艓。", 
            "压重枯篷难进楫，幅巾裹头寒未怯。", 
            "跃然跨驴衣自摄，家童凌兢背负笈。", 
            "忆昔少年曾任侠，身轻欲飞衣裤褶。", 
            "晓起冲寒行且猎，强箭如雨脱鞴韘。", 
            "剑头狐兔肉为䐑，且炙且啖不用挟。", 
            "橐倾马湩盟共歃，困路年来谩弹铗。", 
            "今朝冻冷吟自怯，拍塞秀句填两胁。", 
            "平冈宿草生瑞箑，蝗出县境无剽劫。", 
            "明年有秋征往牒，万夫耕种齐下锸。", 
            "妇子嘻嘻共春馌，暖觉乌靴冻痕绝。", 
            "裁诗突兀陋大业，白战今年秋献捷。"
        ], 
        "title": "己酉练圻寓舍咏雪", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "芦根寒晚雁唼喋，沙觜无人星𣎩靥。", 
            "闻有数声何处来，相呼忽动风中叶。", 
            "双飞不复过衡阳，翎间犹带橘州霜。", 
            "归来影落碧莎冷，愁山一夜攒潇湘。", 
            "梦里湘天初积雪，白沟河上琵琶咽。", 
            "犹见当年旧节旄，几回拂向穹庐月。"
        ], 
        "title": "潇湘八雁", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "老僧出定心逾寂，坐觉谷中繁露滴。", 
            "万响千声自去来，一时月照袈裟白。", 
            "蜿蜒何物向窗飞，分明鼓鬣复扬鬐。", 
            "人间只识仙翁杖，不识降龙出钵时。"
        ], 
        "title": "为如海上人题顾定之竹", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "古苔十亩青山麓，窈窕幽花映深竹。", 
            "中有高人昼掩扉，袅袅藤梢上书屋。", 
            "清风出谷洒秋香，返照穿林破春绿。", 
            "不省睢阳画里看，细路经丘杖藜熟。"
        ], 
        "title": "周景安秀野轩（朱德润书）", 
        "type": "古风", 
        "yun": null
    }, 
    {
        "author": "王彝", 
        "era": "元", 
        "subtype": null, 
        "text": [
            "春草兮青青，罗生兮满庭。", 
            "望王孙兮不归，纷百草兮愁人。", 
            "结幽兰兮佩之，采莫采兮江蓠。", 
            "东风发兮江渚，晞朝暾兮以雨。", 
            "荪亦乐兮有母。", 
            "把瑶华兮琼英，日方永兮岁未央。", 
            "羌进拜兮羞余觞，春欣欣兮百草生。", 
            "草生兮有心，春复春兮焉穷。"
        ], 
        "title": "春草词", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "南塘有乔木，偃蹇盘空阴。", 
            "始惊鸾鹤群，再听蛟龙吟。", 
            "岁暮霜雪繁，感触一何深。", 
            "明堂不见取，老大多苦心。", 
            "春风田里间，榆柳空成林。", 
            "按图为君歌，聊尔写徽音。"
        ], 
        "title": "题南塘乔木图", 
        "type": "古风", 
        "yun": "侵"
    }, 
    {
        "author": "王翰", 
        "era": "元", 
        "subtype": null, 
        "text": [
            "虚亭倚危矶，苍莽澹无迹。", 
            "幽人时往来，濯足坐苔石。", 
            "芰荷露涓涓，蒲苇风淅淅。", 
            "物性机尽忘，上下皆自适。", 
            "遥峰敞空翠，落日洞深碧。", 
            "悠然一舒啸，造化亘今昔。", 
            "圣门竟渊邃，世路何逼仄。", 
            "遐哉古人心，日暮坐相忆。"
        ], 
        "title": "题潮州鸢飞鱼跃亭（在郡学东）", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "幽兰抱贞姿，结根岩石中。", 
            "猗猗汎丛碧，及此春露浓。", 
            "君子每见取，众草羞与同。", 
            "当为王者香，扬芳待清风。", 
            "抚琴起长叹，曲尽情未终。"
        ], 
        "title": "送别刘子中二首 其一", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "执手寒江滨，慷慨难为别。", 
            "岂无杨柳枝，零乱不堪折。", 
            "鸿雁西北来，嗷嗷唳晴雪。", 
            "阳和忽已暮，旅况转凄切。", 
            "谁怜苏子卿，天涯持汉节。"
        ], 
        "title": "送别刘子中二首 其二", 
        "type": "古风", 
        "yun": "屑"
    }, 
    {
        "author": "王翰", 
        "era": "元", 
        "subtype": null, 
        "text": [
            "万物皆有托，我生独无家。", 
            "蔓草野多露，眇眇天之涯。", 
            "亲戚不在旁，更与奴仆赊。", 
            "落日下长坂，悲风捲惊沙。", 
            "林依避猛虎，郊行畏长蛇。", 
            "封狐逐野鼠，跳踉当吾车。", 
            "村墟四五聚，索莫集昏鸦。", 
            "方投异乡迹，又悲远城笳。", 
            "抚剑向夜起，中心郁如麻。", 
            "微躯焉足惜，天道良可嗟。", 
            "云汉念乖阻，道路日已遐。", 
            "去去复何极，为君惜年华。"
        ], 
        "title": "途中", 
        "type": "古风", 
        "yun": "麻"
    }, 
    {
        "author": "王翰", 
        "era": "元", 
        "subtype": null, 
        "text": [
            "乱象既无已，中心恒不夷。", 
            "翩翩南林鸟，厉翮无所依。", 
            "念子将焉如，慷慨与我辞。", 
            "西北有名将，世秉仁义麾。", 
            "壮哉国士心，嘉会良在兹。", 
            "江汉有舟楫，梁楚多旌旗。", 
            "时焉不我与，言念渴与饥。", 
            "明良际昌运，允称平生怀。"
        ], 
        "title": "送锁子坚北上", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "渊明归去时，不作儿女悲。", 
            "视世如浮云，出处得所宜。", 
            "有酒但欢饮，戚戚欲奚为。", 
            "斯人不可见，载歌停云诗。"
        ], 
        "title": "与和仲古心饮酒分韵得诗字", 
        "type": "古风", 
        "yun": "支"
    }, 
    {
        "author": "王翰", 
        "era": "元", 
        "subtype": null, 
        "text": [
            "烈风号中林，极目尽荆棘。", 
            "离离寒月秋，莽莽古原夕。", 
            "冥鸿振高翮，鹪鹩翳深迹。", 
            "奈此贞固姿，苍茫更秋色。"
        ], 
        "title": "题棘石图", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "至道久湮芜，浮生自劳苦。", 
            "鸱鸮甘鼠带，鸾凤畏罗罟。", 
            "伊人秉幽志，夙昔陋圭组。", 
            "顾此山水间，悠然笑容与。", 
            "短笛入空林，方舟向深渚。", 
            "白云时满襟，清漪或盈屦。", 
            "长啸凉风生，徘徊新月吐。", 
            "行歌即宇宙，醉卧无今古。", 
            "何由升杳冥，聊复谢巇阻。"
        ], 
        "title": "友渔樵者诗为林伯景赋", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "楚泽多荆榛，昆崙植瑶草。", 
            "化工运神机，何物为丑好。", 
            "形骸俱已忘，希夷即为宝。", 
            "飘然来丹丘，相逢过蓬岛。", 
            "簪裳一邂逅，壶觞恣倾倒。", 
            "顾尔此日醇，浣予百年抱。", 
            "同醉无所知，后此天地老。"
        ], 
        "title": "题醉道士图", 
        "type": "古风", 
        "yun": "皓"
    }, 
    {
        "author": "王翰", 
        "era": "元", 
        "subtype": null, 
        "text": [
            "开窗见停云，美人别经载。", 
            "以兹一时意，聊寄千里佩。", 
            "暧暧春复深，悠悠岁云迈。", 
            "迟尔浩荡心，空山日相待。"
        ], 
        "title": "写望云图寄温陵刘子中", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "我忆故园时，绕篱种佳菊。", 
            "交叶长青葱，馀英吐芳馥。", 
            "别来二十载，粲粲抱幽独。", 
            "岂无桃李颜，岁晚同草木。", 
            "及兹睹馀芳，使我泪盈掬。", 
            "离披已欲摧，潇洒犹在目。", 
            "雨露岂所偏，岁月不可复。", 
            "归去来南山，餐英坐空谷。"
        ], 
        "title": "题菊", 
        "type": "古风", 
        "yun": "屋"
    }, 
    {
        "author": "王翰", 
        "era": "元", 
        "subtype": null, 
        "text": [
            "相思乐未终，忧心亦何苦。", 
            "翩跹鸾鹤群，牢落麋鹿伍。", 
            "缅怀驾辂车，伊昔事戎府。", 
            "王事多险艰，跋涉几风雨。", 
            "看剑思跃龙，登墉气摧虎。", 
            "奈何向中道，山川竟脩阻。", 
            "及兹展良觌，澄秋碧江浒。", 
            "云山寄徜徉，烟萝暂容与。", 
            "相投既不厌，感慨独怀古。", 
            "长风起疏林，寒色落芳渚。", 
            "广筵促鸣鹍，泠然奏飞雨。", 
            "云霄浩无涯，去去但凝伫。"
        ], 
        "title": "和乡友程民同会龙山留别韵", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "薄暮清兴嘉，凉风集高树。", 
            "须臾明月生，清光在樽俎。", 
            "池空河影凉，石冷苔色古。", 
            "列坐当前墀，杯行不烦举。", 
            "野庖具山蔬，稚子荐鸡黍。", 
            "晴峰馀霭收，密竹残露湑。", 
            "惊鹊翻夜巢，流萤堕前户。", 
            "良时念暌离，触物感所寓。", 
            "坐待河影流，疏钟绕林曙。"
        ], 
        "title": "龙山月夜饮酒分韵得树字", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "悬门扶桑弧，丈夫四方绩。", 
            "奈何中险艰，零落苦相失。", 
            "凉风天际来，庭草凄以碧。", 
            "嗷嗷双飞鸿，宵征度寥阒。", 
            "物性既如此，予兹念何适。", 
            "寒声在衣巾，心烦百忧集。", 
            "美人隔天涯，佳期阻良夕。", 
            "鼎湖讵可招，巫咸已难即。", 
            "孤愤不自聊，长歌振岩石。"
        ], 
        "title": "秋怀", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "明月照我怀，閒窗共幽赏。", 
            "泠泠万籁秋，静夜发清响。", 
            "山川日脩阻，之子独云往。", 
            "长歌耿不寐，相思逖遐想。"
        ], 
        "title": "月夜坐悠然轩有怀", 
        "type": "古风", 
        "yun": "养"
    }, 
    {
        "author": "王翰", 
        "era": "元", 
        "subtype": null, 
        "text": [
            "好山凌远空，初日散晴旭。", 
            "繁花点殷红，柔条媚新绿。", 
            "游鱼恋芳藻，鸣鸟出深谷。", 
            "物情适初性，一览咸所触。", 
            "寄谢桃源人，从兹仰芳躅。"
        ], 
        "title": "题溪山春晓图", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "朔风生冱寒，琼瑶遍山川。", 
            "日夕天雨花，苍然祗树园。", 
            "大千开净域，一发无垢氛。", 
            "热恼顿消息，超然谢尘喧。", 
            "灵台澹明彻，庶极真空源。"
        ], 
        "title": "雪林为柏上人赋", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "黑云压城天柱折，长烽夜照孤臣节。", 
            "剑血飞丹气夺虹，银章触手纷如雪。", 
            "丈夫顾义不顾死，泰华可摧川可竭。", 
            "蕉黄荔丹酒满壶，千载漳人酹呜咽。"
        ], 
        "title": "挽迭漳州", 
        "type": "古风", 
        "yun": "屑"
    }, 
    {
        "author": "王翰", 
        "era": "元", 
        "subtype": null, 
        "text": [
            "柏君挺挺英雄姿，出佐薇省丁时危。", 
            "愁闻两浙已瓦解，江南民命犹悬丝。", 
            "楼船一旦下江水，杀气兵氛压城垒。", 
            "大臣夙驾思弃城，战士魂销将心死。", 
            "臣虽力困肝胆存，臣当杀身思报恩。", 
            "誓将一木支颓厦，肯竖降帜登辕门。", 
            "人生恩爱岂不顾，讵忍贪生负天子。", 
            "半空烟涨楼宇红，尽室魂飞剑光紫。", 
            "呜呼气分光岳臣道衰，卖降授节纷陆离。", 
            "巍巍廊庙已如此，扶持世教非公谁，扶持世教非公谁。"
        ], 
        "title": "挽柏佥院", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "昔在潮阳我欲死，宗嗣如丝我无子。", 
            "彼时我死作忠臣，覆祀绝宗良可耻。", 
            "今年辟书亲到门，丁男屋下三人存。", 
            "寸刃在手顾不惜，一死却了君亲恩。"
        ], 
        "title": "自决", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "陌上桑，无人采，入夏绿阴深似海。", 
            "行人来往得清凉，借问蚕姑无个在。", 
            "蚕姑不在在何处？", 
            "闻说官司要官布。", 
            "大家小家都捉去，岂许蚕姑独能住？", 
            "日间绩麻夜织机，养蚕种田俱失时。", 
            "田夫奔走受鞭笞，饥苦无以供支持。", 
            "蚕姑且将官布办，桑老田荒空自叹。", 
            "明朝相对泪滂沱，米粮丝税将奈何？"
        ], 
        "title": "陌上桑", 
        "type": "乐府曲辞", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "去年江北多飞蟊，今日江南多猛虎。", 
            "白日咆哮作队行，人家不敢开门户。", 
            "长林大谷风飕飕，四郊食尽耕田牛。", 
            "残膏剩骨委丘壑，髑髅啸雨无人收。", 
            "老乌衔肠上枯树，仰天乌乌为谁诉？", 
            "逋逃茫茫不见归，归来又苦无家住。", 
            "老翁老妇相对哭，布被多年不成幅。", 
            "天明起火无粒粟，那更打门苛政酷。", 
            "折䯠败肘无全民，我欲具陈难具陈。", 
            "纵使移家向廛市，破獍猰貐暄成群。"
        ], 
        "title": "猛虎行", 
        "type": "乐府曲辞", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "维县义乌，有腴其田。", 
            "畇畇原隰，有陌有阡。", 
            "田则民有，税入于官。", 
            "岁取几何，石万三千。", 
            "民之繇役，视税寡多。", 
            "维民之媮，虚实以讹。", 
            "富累千百，役仅一加。", 
            "贫或斗升，顾同其科。", 
            "官有臬司，视民孔明。", 
            "曰兹富贫，弗均弗平。", 
            "宜括其实，使无遁情。", 
            "役以税差，税由籍徵。", 
            "维事之殷，匪才莫支。", 
            "孰以才称，范侯在衢。", 
            "臬司檄侯，侯莫敢违。", 
            "义乌之事，俾侯来尸。", 
            "侯来尸之，躬其劳勤。", 
            "凡民有田，俾其自陈。", 
            "里胥载覈，徂隰徂畛。", 
            "且稽故籍，质其伪真。", 
            "钩隐弗遗，增崇弗逾。", 
            "既括而实，乃籍乃图。", 
            "图籍既完，弗缪弗污。", 
            "按籍以役，庳高用敷。", 
            "豪民大家，繇兼役重。", 
            "单夫窭人，获免于佣。", 
            "富既弗病，贫将终丰。", 
            "民情载愉，颂声沨沨。", 
            "颂声伊何，民役孔均。", 
            "匪役之均，惟侯之恩。", 
            "侯恩曷忘，膏泽我身。", 
            "我身之馀，施及子孙。", 
            "愿侯毋行，侯行不留。", 
            "岂惟我人，人皆徯侯。", 
            "侯其行矣，莫维侯舟。", 
            "我歌我诗，以相民讴。"
        ], 
        "title": "义乌括田诗", 
        "type": "四言诗", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "额额婺城，十里其周。", 
            "昔圮今崇，伊谁云谋。", 
            "谋夫虽多，材则匪优。", 
            "宪司有命，总于叶侯。", 
            "侯来自括，其政有捷。", 
            "乃颁役要，乃定土法。", 
            "乃稽民籍，第其乙甲。", 
            "庶民毕来，遐迩爰发。", 
            "取土于隍，取石于冈。", 
            "筑之登登，鼛鼓载扬。", 
            "侯来戾止，督我巡功。", 
            "载劬厥躬，食息靡遑。", 
            "自春徂秋，为日凡百。", 
            "功以告成，不缓不亟。", 
            "雉堞云连，楼橹山植。", 
            "既壮既严，势乃雒雒。", 
            "方役之兴，民讹孔腾。", 
            "侯曰尔民，尔毋卒争。", 
            "凡今之为，图尔于宁。", 
            "尔宁尔居，其溃于成。", 
            "城既成矣，民则具喜。", 
            "我有室家，我有父子。", 
            "昔危莫保，今获攸止。", 
            "匪侯我恩，畴克臻此。", 
            "维古有言，民心靡坚。", 
            "可与乐成，虑始则难。", 
            "维侯不疑，事以卒完。", 
            "维侯不欺，民以卒安。", 
            "至坚者金，不朽者石。", 
            "金石可毁，孰载侯绩。", 
            "维侯之绩，有永无斁。", 
            "作此颂诗，用播乡国。"
        ], 
        "title": "婺州新城诗", 
        "type": "四言诗", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "理有太极，至全而纯。", 
            "厥分动静，曰为阳阴。", 
            "化育之妙，运行无垠。", 
            "维帝降衷，赋于下人。", 
            "凡人之生，其禀匪殊。", 
            "匪厚于圣，匪薄于愚。", 
            "是谓成性，至善弗渝。", 
            "存而又存，乃其本初。", 
            "道由此出，义由此立。", 
            "存之之功，弥久不息。", 
            "维其不息，与圣合德。", 
            "与天为一，天之牖民。", 
            "亦孔之明，如何愚人。", 
            "自戕其成，幸兹哲人。", 
            "日夕战兢，尚克敬哉，以无忝尔所生。"
        ], 
        "title": "存存斋为沈仲说赋", 
        "type": "四言诗", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "行路古来难。", 
            "似得还山。", 
            "山间终是胜人间。", 
            "风月琴樽应不羡，尘土征鞍。", 
            "何处老来闲。", 
            "白下长干。", 
            "一番春事又兰珊。", 
            "□□□□□□□，□□□□。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "青锁几窥容。", 
            "带结心同。", 
            "临鸾谁与画眉峰。", 
            "自恨寻芳来较晚，孤负春红。", 
            "无物此情浓。", 
            "无计相从。", 
            "殷勤心事若为通。", 
            "留得青衫前日泪，弹满西风。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "三尺枯桐，古来长恨知音少。", 
            "玉箫吹断凤楼云，此恨何时了。", 
            "落日飞鸿声悄。", 
            "□长江、离魂浩渺。", 
            "□□□□，□□□□，□□谁表。", 
            "风雨红稀，梦回别院莺啼晓。", 
            "一生孤负看花心，惆怅人空老。", 
            "待访还丹瑞草。", 
            "驾飙轮、蓬莱去好。", 
            "又愁沧海，恍惚尘扬，难寻仙岛。"
        ], 
        "title": "烛影摇红 前事用吕东窗韵", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "闲寻博弈。", 
            "饱饭消长日。", 
            "自笑家储无甔石。", 
            "百万都教一掷。", 
            "平生酒圣诗豪。", 
            "韦娘局上相嘲。", 
            "今日风流磨折，翠裘输与絁袍。"
        ], 
        "title": "清平乐", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "前村潇洒。", 
            "雪径人回驾。", 
            "一槛谁移春造化。", 
            "郁郁香浮月下。", 
            "青绫半护冰姿。", 
            "宛然临水开时。", 
            "说与绿毛幺凤，不妨倒挂虬枝。"
        ], 
        "title": "清平乐 李仁山槛中蟠桃梅", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "碧云叶底。", 
            "万点黄金蕊。", 
            "更看蔷薇清露洗。", 
            "泽国秋光如水。", 
            "余生牢落江南。", 
            "幽香鼻观曾参。", 
            "见说小山招隐，梦魂夜夜云岚。"
        ], 
        "title": "清平乐 咏木樨花", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "玉肌消瘦。", 
            "彻骨熏香透。", 
            "不是银台金盏酒。", 
            "愁杀天寒翠袖。", 
            "遗珠怅望江皋。", 
            "饮浆梦到蓝桥。", 
            "露下风清月惨，相思魂断谁招。"
        ], 
        "title": "清平乐 咏水仙花", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "箜篌朱字。", 
            "梦觉参差是。", 
            "不种仙家白玉子。", 
            "着甚消□好事。", 
            "桃花门外重重。", 
            "一言半语相通。", 
            "萦损题诗崔护，几回南陌春风。"
        ], 
        "title": "清平乐 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "朱颜渐老。", 
            "白发添多少。", 
            "桃李春风浑过了。", 
            "留得桑榆残照。", 
            "江南地迥无尘。", 
            "老天一片闲云。", 
            "恋杀青山不去，青山未必留人。"
        ], 
        "title": "清平乐 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "黯销凝，楚天风物凄清。", 
            "过黄陵、山长水远，古今迁客伤情。", 
            "渺澄波、聚鱼曲港，浣纱人去掩紫荆。", 
            "洞庭晚、荻花风细，秋月照茅亭。", 
            "一壶酒，浇平磊块，问甚功名。", 
            "买扁舟、安排归去，五湖烟景谁争。", 
            "等闲携、弄瓢西子，恍惚遇、鼓瑟湘灵。", 
            "看尽娇颦，听残雅奏，暮云江上数峰青。", 
            "舵楼底，香芹鲜鲫，还似越中行。", 
            "闲身好、浮家泛宅，聊寄平生。"
        ], 
        "title": "绿头鸭 洞庭怀古", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "东华门外软红尘。", 
            "不到水边村。", 
            "任是和羹傅鼎，争如漉酒陶巾。", 
            "三年浪走，有心遁世，无地栖身。", 
            "何日团圞儿女，小窗灯火相亲。"
        ], 
        "title": "朝中措 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "娃儿十五得人怜。", 
            "金雀髻垂肩。", 
            "已爱盈盈翠袖，更堪小小花钿。", 
            "江山在眼，宝朋满座，有酒如川。", 
            "未得芙蓉帐底，且教玳瑁筵前。"
        ], 
        "title": "朝中措 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "苍松隐映竹交加。", 
            "千树玉梨花。", 
            "好个岁寒三友，更堪红白山茶。", 
            "一时折得，铜瓶插看，相映乌纱。", 
            "明日扁舟东去，梦魂江上人家。"
        ], 
        "title": "朝中措 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "田家秋熟办千仓。", 
            "造物恨难量。", 
            "可惜一川禾黍，不禁满地暝蝗。", 
            "委填沟壑，流离道路，老幼堪伤。", 
            "安得长安毒手，变教四海金穰。"
        ], 
        "title": "朝中措 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "燕忙莺乱斗寻芳。", 
            "谁得一枝香。", 
            "自是玉心皎洁，不随花柳飘扬。", 
            "明朝去也，燕南赵北，水远山长。", 
            "都把而今欢爱，留教后日思量。"
        ], 
        "title": "朝中措 题阙", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "望参差、冶城烟树。", 
            "故人知在琳宇。", 
            "绣衣来就论文饮，随意割鸡炊黍。", 
            "欢乐处。", 
            "忘尔汝。", 
            "清谈况有神仙侣。", 
            "一杯缓举。", 
            "放远目增明，遥岑出翠，俯仰几今古。", 
            "红尘梦，不到丹台紫府。", 
            "寻真偶得佳趣。", 
            "两株翠柏参天起，千亩渭川烟雨。", 
            "君已许。", 
            "向此地结亭，为我开窗户。", 
            "朝来暮去。", 
            "待细揽烟霞，平分风月，挥洒锦囊句。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "听西风、细吟亭树。", 
            "秋声先到衡宇。", 
            "季鹰千里莼鲈兴，更喜范张鸡黍。", 
            "倾尽处。", 
            "惭愧汝。", 
            "高楼不减烟霞侣。", 
            "匏樽笑举。", 
            "对得意江山，忘怀风月，醉眼玩今古。", 
            "鸾坡客，又向红莲幕府。", 
            "田园何日成趣。", 
            "九重闻道思贤佐，恐要济时霖雨。", 
            "天若许。", 
            "从所好结庐，相就开蓬户。", 
            "山人休去。", 
            "怕蕙怅空悬，猿惊鹤怨，贻笑草堂句。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "问双星、有情几许。", 
            "消磨不尽今古。", 
            "年年此夕风流会，香暖月窗云户。", 
            "听笑语。", 
            "知几处。", 
            "彩楼瓜果祈牛女。", 
            "蛛丝暗度。", 
            "似抛掷金梭，萦回锦字，织就旧时句。", 
            "愁云暮。", 
            "漠漠苍烟挂树。", 
            "人间心更谁诉。", 
            "擘钗分钿蓬山远，一样绛河银浦。", 
            "鸟鹊渡。", 
            "离别苦。", 
            "啼妆酒尽新秋雨。", 
            "云屏且驻。", 
            "算犹胜姮娥，仓皇奔月，只有去时路。"
        ], 
        "title": "摸鱼儿 七夕用严柔济韵", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "问谁歌、六朝琼树。", 
            "当年春满庭宇。", 
            "歌残夜月西风起，吹动一川禾黍。", 
            "愁绝处。", 
            "□□汝。", 
            "姑苏麋鹿成群侣。", 
            "清樽谩举。", 
            "对淡淡长空，萧萧乔木，慷慨吊今古。", 
            "生平苦。", 
            "走遍南州北府。", 
            "年来颇得幽趣。", 
            "绿蓑青笠浑无事，醉卧一天风雨。", 
            "秋几许。", 
            "沙渚上，渔樵小隐随编户。", 
            "扁舟脱去。", 
            "望绮散余霞，江澄净练，还爱谢公句。"
        ], 
        "title": "摸鱼儿 复用前韵", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "敞青红、水边窗外，登临元有佳趣。", 
            "薰风荡漾昆明锦，一片藕花无数。", 
            "才欲语。", 
            "香暗度。", 
            "红尘不到苍烟渚。", 
            "多情鸥鹭。", 
            "尽翠盖摇残，红衣落尽，相与伴风雨。", 
            "横塘路。", 
            "好在吴儿越女。", 
            "扁舟几度来去。", 
            "采菱歌断三湘远，寂寞岸花汀树。", 
            "天已暮。", 
            "更留看，飘然月下凌波步。", 
            "风流自许。", 
            "待载酒重来，淋漓醉墨，为写洛神赋。"
        ], 
        "title": "摸鱼儿 真定城南异尘堂同诸公晚眺", 
        "type": "词", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "竹林塘西越女归，双双采莲歌夕晖。", 
            "兰舟荡桨忽分去，两岸风花高下飞。"
        ], 
        "title": "竹枝词", 
        "type": "词", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "八月望夕天大晴，纤埃散去河汉清。", 
            "长空皎洁净如洗，四顾寥阒秋无声。", 
            "少焉皓月生沧溟，吴牛乍见喘且惊。", 
            "连宵阴晦不见月，今夜见月倍称情。", 
            "寒芒直射斗牛窟，满庭冰雪银水晶。", 
            "低徊弄色茅屋上，照我慷慨平生诚。", 
            "乾坤虚廓照万古，再一万古光愈明。", 
            "从兹高照万万古，毫发可容无遁形。", 
            "老翁今年七十一，固当与月同亏盈。", 
            "月能烛幽鉴下土，人能拨乱至太平。", 
            "二俱有功于天下，皆足为世之重轻。", 
            "故能发无尽之幽光，垂不朽之令名。", 
            "云霄有路通蓬瀛，仙人相邀游广庭。", 
            "朗然晃耀白玉京，钧天乐奏声铿鍧。", 
            "风吹衣袂虚泠泠，环佩错杂相和鸣。", 
            "团团古铜镜，灿烂天之庭。", 
            "清辉百千丈，神彩何莹莹。", 
            "金波泻琼液，跃出虾蟆精。", 
            "云边白兔知几龄，玉杵舂香药未成。", 
            "丹桂不老常芳荣，西风凉夜秋花馨。", 
            "姮娥孀居谁与伍，美质不眠长独醒。", 
            "贝宫旷阔宁有极，举步欲进足屡停。", 
            "满身风露良久立，依然命驾还青冥。", 
            "黄尘白水三山远，魂梦飘飘回翠辇。", 
            "恍疑身在紫霞峰，影随大地山河转。", 
            "霓裳羽衣不复道，灵丹难驻容长好。", 
            "君不见万里关山全盛时，有道君王蜀中老。"
        ], 
        "title": "八月望夕玩月歌", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "君不见南山叟，一室容身小如斗。", 
            "闭门僵卧学袁安，雪打风吹懒开口。", 
            "又不见牛马走，短布单衣寒露肘。", 
            "长途汨没笑李斯，咸阳市上牵黄狗。", 
            "男儿壮志要似渭川云梦竹，不染尘埃出林麓。", 
            "又似苍颜劲节松，偃蹇孤高立岩谷。", 
            "雪中矫矫舞游龙，霜里涓涓濯寒玉。", 
            "春和长有拂云青，岁寒岂减昂霄绿。", 
            "野人旷荡无所归，居无华屋膳无肉。", 
            "胸涵胆气欲食牛，世乏才能耻干禄。", 
            "高眼不复梦功名，信步何曾限南北。", 
            "行藏无碍独纵横，动静随缘少拘束。", 
            "从来任运合天真，坦率人皆笑粗俗。", 
            "儒生性僻不入时，身老乾坤忘宠辱。", 
            "囊虚买誉百两金，日籴充饥五升粟。", 
            "顽然空洞腰十围，唯贮文章满斯腹。", 
            "谩开电目烛五行，徒援霜毫写千幅。", 
            "祗闻张奉贱毛生，未见夷吾怜鲍叔。", 
            "短琴一弄固有馀，长铗三弹常不足。", 
            "噫戏安得乐天都盖洛阳城里万丈之白裘，杜陵大庇天下寒士万间之广屋。", 
            "尊贤重道贻今羞，大厦宽袍遂吾欲。", 
            "床头更有酒新熟，绿蚁濡唇斟百斛。", 
            "此时不愿万户侯，何心更作九州牧。", 
            "山中宰相乐馀年，管领丘园慰幽独。", 
            "云边吟咏足逍遥，月下壶觞倍清淑。", 
            "闲铺棋局伴炉薰，满吸湖光饮山渌。", 
            "含烟细草叠芳茵，过雨馀花呈绣褥。", 
            "王侯卿相非我俦，牧圉樵渔是予属。", 
            "四时佳景尽来归，泉石烟霞皆素蓄。", 
            "笑拖长袖醉春风，寄傲轩窗百斯福。"
        ], 
        "title": "吾琴所为曹令所坏寓居赋秋风破屋歌", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "木翳兮林深，境幽兮径平。", 
            "峰高兮月小，涧古兮泉清。", 
            "雾氤氲兮图形，水飕飗兮琴声。", 
            "春欲暮兮乌啼花落。", 
            "秋将至兮鹤唳猿鸣。", 
            "膏吾车兮整吾驾，将有事兮林坰。", 
            "爰发爰启，载兴载征。", 
            "访仙人兮琳宫扣释子之玄扃。", 
            "高揖浮邱远邀广成。", 
            "拾丹田之瑶草，采翠巘之琼英。", 
            "掘栖烟之枸杞，斸含露之猪苓。", 
            "驻予颜兮长春，延予年兮遐龄。", 
            "与日月兮同光，偕天地兮不倾。", 
            "蔽明兮掩聪，凝神兮啬精。", 
            "心清兮欲寡，体安兮气宁。", 
            "绝交息游罢送休迎。", 
            "不记晦朔，宁知亏盈。", 
            "不事王侯，宁识公卿。", 
            "虽乏钟鼎之贵，终无鈇钺之刑。", 
            "尘缰莫系，世网曷萦。", 
            "得失一致，宠辱不惊。", 
            "何必论泰山之重鸿毛之轻。", 
            "麻衣之贱金章之荣。", 
            "又何必计蝇头微利蜗角虚名。", 
            "长途扰扰，闹市营营。", 
            "蹈草庐之高躅，诵陋室之佳铭。", 
            "土床石枕雾帐云屏。", 
            "依稀和靖彷佛渊明。", 
            "玩庭梅之冷艳，嗅篱菊之秋馨。", 
            "听莺鹂之求友，呼鸥鹭以完盟。", 
            "展奇松之轩盖，铺软草之毡茵。", 
            "临清流兮洗耳，汲沧浪兮濯缨。", 
            "躬耕幽屿，独钓荒汀。", 
            "酒船茶灶，诗卷棋枰。", 
            "樵渔宾客，牧圉弟兄。", 
            "更唱迭和，极论深评。", 
            "云边横笛，月下吹笙。", 
            "随心去住，任性纵横。", 
            "缅思畴昔，庆快平生。", 
            "襟怀洒落，胸次峥嵘。", 
            "逍遥丘壑，放浪身形。", 
            "悠然遗世，脱尔忘情。", 
            "回视彼抗尘走俗之辈，蜂房课蜜之功甚时可办，蚁穴封侯之梦何日能醒。", 
            "亦何异于填海之精卫，良可悲夫烧空之火萤。"
        ], 
        "title": "山中游", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "北山山色青更青，堆蓝积翠开画屏。", 
            "浮生突兀百千丈，驾梁峙石劳六丁。", 
            "自从太极既判混沌死，天开地辟知几龄。", 
            "东西横亘一万里，远迎岱岳连沧溟。", 
            "晨昏碍日遮月星，往往不雨轰雷霆。", 
            "荒烟霾雾虎豹隐，深渊大泽龙蛇腥。", 
            "幽花野草不识名，天风时送芳树馨。", 
            "风云变态皆可玩，烟光岚影浮虚棂。", 
            "有如佳人在空谷，体貌闲冶尤娉婷。", 
            "人间岁月不复记，祗随寒燠观尧蓂。", 
            "神仙宫殿梵王宅，螭藏凤隐凌青冥。", 
            "金钟玉磬问远近，洞门无人长不扃。", 
            "道士昔诵蕊珠经，功成骑鹄朝帝廷。", 
            "腰悬环佩杂宫徵，钧天音乐风泠泠。", 
            "迩来历世经累劫，丹书宝篆犹镌铭。", 
            "摩挲石刻一慷慨，顿觉胸次洗空世虑尘梦醒。", 
            "弹琴坐盘石，遗音绕指穿林坰。", 
            "山灵鼓舞山鬼啸，常有白鹤飞来听。", 
            "湘妃汉女亦游玩，载以雾毂乘云軿。", 
            "登高采妙药，长镵短钁锄茯苓。", 
            "天瓢泻石髓，瑶杯斟醁醽。", 
            "饮之似欲生羽翎，神清气定百脉宁。", 
            "下视人寰乌兔急，东生西没何时停。", 
            "寻名访利浪自苦，便欲脱去世俗凡陋无用七尺之躯形。", 
            "游行无碍少羁束，化为天壤之内不老不死千秋万古英爽之精灵。"
        ], 
        "title": "北山游", 
        "type": "古风", 
        "yun": "青"
    }, 
    {
        "author": "叶颙", 
        "era": "元", 
        "subtype": null, 
        "text": [
            "杖藜扶我登九龙，轻鞋短袂随天风。", 
            "九龙飞去几千载，云闲松老青山空。", 
            "孝标先生骨应朽，清名与山同始终。", 
            "荒烟衰草迷古洞，唯有皎皎栖清枫。", 
            "酒边半醉弄明月，月光忽落杯酒中。", 
            "举杯欢笑和月吸，清光散入胸次，照我突兀礌磈之孤衷。", 
            "平生所蕴刚毅气，洞然明白无隐容。", 
            "信知古人嗜好不在酒，爱其果能助发英锐之志，酝酿曲糵之奇功。", 
            "兴怀不尽下山去，明月又在天南东。"
        ], 
        "title": "登九龙山访孝标遗迹月下饮酒", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "空明仙人游广寒，挟予飞入青云端。", 
            "罡风吹上九万里，冰轮直驾稳更安。", 
            "碧天空阔高而宽，巍巍金阙非人间。", 
            "琼楼绀宇开万户，水晶宫殿银阑干。", 
            "团圆青铜镜，灿烂白玉盘。", 
            "寒芒曜今昔，素液流肺肝。", 
            "满身风露毛发爽，一衿冰雪衣袂单。", 
            "云边有女骑綵鸾，清歌妙舞美且闲。", 
            "笙箫迭奏音调古，二十五丝错杂弹。", 
            "姮娥遗我长生丹，服饵久久生羽翰。", 
            "朱唇绿鬓颜色好，骨刚体健力不殚。", 
            "慇勤再拜谢明月，清光留作千载观。"
        ], 
        "title": "中秋怀古玩月", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "君莫羡东邻叟，囊贮黄金动盈斗。", 
            "粉白黛绿眩目前，十二金钗围座右。", 
            "袖中曲谱贵新奇，五典三坟不知有。", 
            "往来冠盖尽英豪，骏马金鞍结良友。", 
            "天公未必长尔私，有限欢娱岂能久。", 
            "华堂歘忽变荒丘，落日牛羊乱驰走。", 
            "羡君莫笑西家翁，身长七尺眉颊丰。", 
            "闭门不肯学干谒，半世不识王与公。", 
            "无心去较蝇头利，有口懒谈麟阁功。", 
            "茅屋颓垣常漏月，麻衣短袂不蔽风。", 
            "储乏陈红之五斗，心有至赤之孤忠。", 
            "对客张眉唯说理，向人扪腹肯话穷。", 
            "胸中豪气千丈虹，壮志不下陈元龙。", 
            "百年富贵如飘蓬，是非荣辱转眼空。", 
            "珊瑚数尺壮安庸，季伦愚痴真騃童。", 
            "梦回金谷春已去，欲寻往事俱无踪。", 
            "但见荒烟衰草寂寞栖春红。", 
            "繁花散乱歌舞歇，行人抚掌笑石崇。", 
            "首阳山人恨不逢，食薇不饱乐在中。", 
            "至今姓字不磨灭，皎如白月悬高穹。", 
            "但见天地之内，光辉照耀南北连西东。", 
            "清风遐播亿万古，而我无尽物有终。", 
            "俯视沈酣声利辈，空中短燄风里虫。"
        ], 
        "title": "东邻叟歌", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "芙蓉仙人冰玉质，貌粹骨刚长八尺。", 
            "阅遍尘寰扰扰人，玄鬓朱唇双眼碧。", 
            "利名场里寡交游，势要途中绝踪迹。", 
            "世誇豪富尚荣辱，信手拈来笑轻掷。", 
            "留得人间快活丸，行住之间常服食。", 
            "平生颠沛藉扶持，什袭珍藏深护惜。", 
            "吞不得，吐不得，快活满怀言不及。", 
            "十分莹洁灭瑕疵，一味无求甚奇特。", 
            "香通九窍达四肢，净若明珠赤如日。", 
            "解歇驰求嗜欲狂，能除奔竞贪婪疾。", 
            "非辛非辣复非酸，不苦不甜还不涩。", 
            "天然风韵妙无伦，不让醍醐宁数蜜。", 
            "食之气定百脉宁，肌肉丰腴美颜色。", 
            "融和春意动须眉，体健身强百斯力。", 
            "等闲愈嚼味愈嘉，肪白肤黄炙逾出。", 
            "时时拈弄与人看，惊起凡愚耀今昔。", 
            "拟将斯药寿斯民，低价无人肯酬直。", 
            "风月笛，烟霞屐，绿蓑衣，青箬笠。", 
            "五湖四海足徜徉，万水千山恣游历。", 
            "迩来归卧白云巅，晦迹韬光那寻觅。", 
            "云封读易台，涧逸弹琴室。", 
            "远岫正堪观，纤埃焉敢入。", 
            "采山钓水拾松花，千载清风有何极。", 
            "衣袂飘飘翠袖寒，直上金杯峰顶立。", 
            "饮我紫霞卮，坐我苍苔石。", 
            "说尽万事非，惊叹群迷癖。", 
            "岚气润冠裳，山光浮座席。", 
            "踢翻煮药炉，砍破长生术。", 
            "洞门无人常不扃，开尽碧桃春寂寂。", 
            "长安车马任喧豗，人说公卿都不识。"
        ], 
        "title": "第一人间快活丸歌赠芙蓉峰蓑衣闲道人贯酸斋号云石仕至翰林学士休官辞禄或隐屠沽或侣樵牧人莫测其机尝于临安闹市中立牌额货卖第一人间快活丸人有买者展两手一大笑示之领其意者亦笑而去", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "樵云老人年七十，发白双瞳黑如漆。", 
            "喜唱人间快活歌，好吹酒后无声笛。", 
            "一声吹动岭上白云飞，一声吹动山巅明月出。", 
            "惊醒松梢野鹤栖，唤起波心海蛟蛰。", 
            "老来湖海友朋稀，貌古形衰无气力。", 
            "尽日疏斋坦腹眠，五斗浊醪时自适。", 
            "常游北墅剧欢娱，每对南山抱岑寂。", 
            "张三李四懒结交，黄八赵二不相识。", 
            "自歌自舞兴怀真，独步独行神思逸。", 
            "家无生产万镒金，囊蓄樵云独唱集。", 
            "杜撰八阳经，何止三千帙。", 
            "醉墨淋漓不整齐，粗言跌宕唯真率。", 
            "丈夫志气脱情尘，村媪娇羞贵妆饰。", 
            "长蛇出穴众尽惊，骏马下坡人辟易。", 
            "瀑岩溜断峡泉飞，茶鼎涛翻海波溢。", 
            "光寒孕出蚌腹珠，声雄击碎鸿门璧。", 
            "千寻桧柏秀奇峰，一片莓苔裹顽石。", 
            "祗图豪放旨趣高，肯蹈凡庸陈腐失。", 
            "曹刘沈谢丈人行，江左风流亦勍敌。", 
            "自愧滕薛微，敢与齐晋匹。", 
            "虽乏经邦辞，颇尽归耕术。", 
            "洗净功名疵，涤空声利疾。", 
            "星斗灿心胸，烟霞生肘腋。", 
            "玉涧奏瑶琴，银河泻琼液。", 
            "松云满草衣，岩霏洒石壁。", 
            "空翠扑晴轩，虚白凝霄室。", 
            "豪端锦绣机，奚藉天孙织。", 
            "语险神鬼愁，言奇魑魅泣。", 
            "懦夫忽刚强，义士弥感激。", 
            "山灵为起舞，万像咸拱立。", 
            "已免世俗羁，犹负林泉癖。", 
            "饮酣拍手呼李白，倾倒壶觞同座席。", 
            "共话斯文丧乱后，馀子碌碌焉足恤。", 
            "固多狗尾可续貂，其奈羊皮殊豹质。", 
            "噫嘘嚱安得快剪刀，剪取云梦竹䨲毫束作笔。", 
            "删削郑卫淫，刬除妖艳习。", 
            "斡回正始音，书写大雅什。", 
            "烜赫照乾坤，焜耀当天日。", 
            "清风亿万年，辉彩千百尺。", 
            "妙理造幽微，芳馨著今昔。", 
            "虎啸龙吟天地间，蚓唱蝇鸣俱屏迹。", 
            "狂澜捲尽江汉清，阴霾散去山峰碧。"
        ], 
        "title": "樵云老人独唱歌", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "云𩕢天民身健武，屈指今年七十五。", 
            "衰鬓凝霜暖不消，吟眸掣电明堪睹。", 
            "耳聋尚可听箫韶，舌在犹能话今古。", 
            "风标凛凛瘦如松，意气堂堂狞似虎。", 
            "生平快活不识愁，祗有攒眉作诗苦。", 
            "得句狂呼笑点头，论文猛拍忙搔首。", 
            "栖林玄鹤为惊飞，出岫白云俄退走。", 
            "梅边竹笛半醉吹，石上桐琴一长抚。", 
            "饭后欢陪夜月游，饮酣喜对春风舞。", 
            "常呼晨雾锁松扃，远引寒泉环竹户。", 
            "困寻陆羽写茶经，闲访陶潜抄菊谱。", 
            "人间俯仰计总非，目下恩荣乐宁久。", 
            "何如丘壑了馀生，渴饮饥餐饱摩肚。", 
            "儿学躬耕仆饭牛，归而斗酒谋诸妇。", 
            "客至从嗔不与言，坐对蓉峰懒开口。", 
            "不将踪迹出人前，高眠月岭烟霞坞。", 
            "已知身世足优游，唯愧乾坤无报补。", 
            "呵呵呵呵真草莽，收拾闲名莫辜负。", 
            "从教世俗骂痴狂，任彼时人笑愚鲁。"
        ], 
        "title": "云𩕢天民独乐歌", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "久雨未便晴，昏烟翳穹昊。", 
            "出门泥泞步难行，十步九折忧绝倒。", 
            "藓迹杂苔文，侵阶风不扫。", 
            "由春至夏百馀朝，雨脚如麻几时了。", 
            "乐事赏心何暇论，尺薪斗粟无从讨。", 
            "纵有高车可出游，湿云遮断繁华道。", 
            "杜陵野老数吞声，床床屋漏吟情恼。", 
            "山翁放达不识愁，无端为尔伤怀抱。", 
            "南山豆亦荒，北屿松亦老。", 
            "东园欲语花，西径忘忧草。", 
            "笑脸娇啼腻粉销，檀心懒吐芳香槁。", 
            "绿怨红羞既寂寞，蜂慵蝶困庸围绕。", 
            "千葩万卉总消磨，庭下决明颜色好。", 
            "何当散阴霾，放出日皓皓。", 
            "丽景秾鲜万国明，晴光浩荡千峰晓。"
        ], 
        "title": "苦雨叹", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "空山学仙子，乘鸾烟雾湿。", 
            "夜深吹洞箫，声断凤凰泣。", 
            "佳人去后不归来，寒云古路迷黄埃。", 
            "当年旧事总陈迹，回首此意千古空崔嵬。", 
            "杉松弄影□仙盖，玉宇寥寥浮爽垲。", 
            "洞门无锁昼不扃，云窗雪浪声澎湃。", 
            "短世茫茫赴急流，功名误我三十秋。", 
            "人间俯仰竟何补，便欲对此乘虚舟。", 
            "登高探异物，梦魂皆髣髴。", 
            "凛然心肺开，肝胆忽突兀。", 
            "中有一人眉发奇，不言不笑看晴霏。", 
            "芙蓉为裳云为衣，三花树下容巍巍。", 
            "隔水微茫相对久，赠予灵芝饮予酒。", 
            "拍手相从入紫霞，不觉麻衣湿寒溜。", 
            "忽然而去不复应，山云叫断无人听。", 
            "是中谁读黄庭经，耳边忽度琅琅声。", 
            "醉笔题新诗，戏拈烂墨浇淋漓。", 
            "西山红日忽已失，新月夜上横蛾眉。", 
            "两袖天风清九窍，归去恐为神鬼笑。", 
            "兴怀不尽下山来，洞口岩花羞自照。"
        ], 
        "title": "梅友公游芙蓉峰探神仙遗迹登高长啸俯视尘世然后朗吟步月而归自魏晋之下曹氏父子桓温庾亮之徒登高对月饮酒赋诗其后寂寥千年世无斯乐今公乃能以雅道继之盖庶几焉予足不至此山几年矣因公之游遂唤醒旧梦从道复出诗见示遂次韵焉", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "若耶溪头同采莲，浓妆艳抺誇少年。", 
            "绿荷万柄映碧水，吴姬照影羞婵娟。", 
            "一双鸳鸯在芳渚，见此踌躇空自怜。"
        ], 
        "title": "采莲曲四首 其一", 
        "type": "古风", 
        "yun": "先"
    }, 
    {
        "author": "叶颙", 
        "era": "元", 
        "subtype": null, 
        "text": [
            "去年送郎别江浒，郎君上马妾在船。", 
            "湖光潋滟香旖旎，酒味冷冽花鲜妍。", 
            "今年花谢香应老，漫郎漫郎何当还。"
        ], 
        "title": "采莲曲四首 其二", 
        "type": "古风", 
        "yun": "先"
    }, 
    {
        "author": "叶颙", 
        "era": "元", 
        "subtype": null, 
        "text": [
            "吴江女娘冰玉肌，薄抺腻粉厚抺脂。", 
            "兰舟荡漾翠波里，花间烂漫香风吹。", 
            "莲心苦难食，食之不疗饥。", 
            "藕丝短难织，织之不成衣。", 
            "采莲采莲人未归，山长水远归何时。"
        ], 
        "title": "采莲曲四首 其三", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "江上晚来新过雨，亭亭芙蕖在绿水。", 
            "芳洲香雾杂红云，兰舟喜杀秾妆女。", 
            "年来年去世情空，花落花开香十里。", 
            "今年欢笑复明年，几向花前共花语。", 
            "荷花颜色只如旧，妾颜未必长娇美。", 
            "只愁八月殒清霜，吴中一夜秋风起。", 
            "荷花娇媚人共誇。", 
            "九洲三岛蒸红霞。", 
            "采莲女郎十数辈，唯有阿姨颜色娇如花。", 
            "自从嫁后懒梳洗，十年不见音信赊。", 
            "管取明年采莲去，撑𦨣直过阿姨家。"
        ], 
        "title": "采莲曲四首 其四", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "陈兄遗我山中诗，随风落空成珠玑。", 
            "寒光绕壁夜窗紫，清声响涧山泉飞。", 
            "杜陵去后天无功，飘飘千古遗悲风。", 
            "老兔入云霄汉黑，大龙上天江海空。", 
            "知君笔有万牛力，追转风骚气无敌。", 
            "辞丰意远欲乘虚，天高风冷寒生骨。", 
            "作诗为谢来意勤，自惭瓦缶无美音。", 
            "阑千一抚三叹息，天风西来洗予心。"
        ], 
        "title": "谢陈国宾见寄", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "阳乌赫赫明高穹，火云不雨天西东。", 
            "晴波渴饮千丈虹，嘉谷槁死生虻虫。", 
            "金华赵宰亦悯农，陈辞涕泣呼天公。", 
            "食天之禄因农功，视农不救宁为忠。", 
            "下人无罪天所容，愿为斯责归微躬。", 
            "志诚直通龙伯宫，须臾遣出双玉龙。", 
            "利爪排空怒且雄，阿香推车海若从。", 
            "鞭云驾雨随天风，下与人世为年丰。", 
            "要令饥旅颜回童，少焉云散天宇空。", 
            "神龙却归潭水中，庙闲山空鼓鼕鼕。"
        ], 
        "title": "金华尉赵德夫祈雨有感", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "汉唐之世多俊贤，才高有如横海鳣。", 
            "搜索异景不得潜，骊珠一夜飞上天。", 
            "江左风流亦可怜，高谈出口如涌泉。", 
            "近来诸子无足言，白鸡梦破千千年。", 
            "斯文无人世所冤，遣公出世扶其颠。", 
            "遨游八极乘紫烟，绛旂丹毂驱我先。", 
            "我生嗜酒无一钱，酒酣落笔惊四筵。", 
            "见公始觉心茫然，仰天大笑呼谪仙。", 
            "天风吹落云锦篇，皎如明月堕我前。", 
            "寒光耿耿江底悬，鱼龙夜抱星斗眠。", 
            "议论汹汹来百川，似欲上拍曹刘肩。", 
            "有人如此犹弃捐，朱颜改后宁复妍。", 
            "愿为羲和执玉鞭，驾驭白日青云边，请公早上登封笺。"
        ], 
        "title": "谢李从道见寄", 
        "type": "古风", 
        "yun": "先"
    }, 
    {
        "author": "叶颙", 
        "era": "元", 
        "subtype": null, 
        "text": [
            "山空木落彫繁卉，政苦蛮烟愁瘴雨。", 
            "南枝此际特清奇，独抱孤真岩谷里。", 
            "水乡云路寡相知，惟友风姨交月姊。", 
            "江南岁晏淡妆束，沙上无人薄梳洗。", 
            "丰姿潇洒态度闲，修竹疏篱茅屋底。", 
            "罗浮日冷水欲冰，冻霭昏霾江路阴。", 
            "残雪消迟霜魄出，一梢寒彩明空林。", 
            "人知鼻臭目善睹，岂知劫外春光淡荡春意深。", 
            "平生不识宋广平，但识铁石肠肚珠玉之胸襟。", 
            "平生不识桃与李，奇松劲柏屹立千仞之云岑。", 
            "唯许孤鸾双凤见，岂容妒蝶狂蜂寻。", 
            "幽香旖旎薰宇宙，芳流不尽古至今。", 
            "暮龄作事愧颠倒，听不以耳唯以心。", 
            "瑶琴三弄枯树下，摩挲老眼观妙音。", 
            "西湖处士宁复道，东坡先生骨应槁。", 
            "迩来八万四千载，只有梅花颜色好。", 
            "笛声高，旧梦醒，玉楼人去东风杳。", 
            "横斜浮动未要论，奇芬不在枝头老。"
        ], 
        "title": "题听香亭梅花卷", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "听香亭畔春风起，吹折琼花三两蕊。", 
            "烟梢留宿白云飞，横渡溪桥归海屿。", 
            "雪消南国近黄昏，月照前村半江水。", 
            "五更霜重玉容寒，吟翁睡足茅屋底。", 
            "梦中非我亦非梅，非鼻非心复非耳。", 
            "但见芬芳遍太虚，唯聆馥郁周寰宇。", 
            "幽香和冻堕琴床，旖旎肝肠熏骨髓。", 
            "胸次峥嵘妙莫窥，襟怀洒落奇无比。", 
            "醉后频惊往事空，醒来倍觉吾庐美。", 
            "疏影横斜涧沼中，韶光浩荡乾坤里。", 
            "雌蝶雄蜂浪自狂，山猿野鹤深相嘻。", 
            "画角高酣兴不孤，玉箫婉娩情难已。", 
            "雾钥江南去路迷，罗浮望断知何许。", 
            "拟祛声迹绝闻尘，汲引深情为君洗。"
        ], 
        "title": "再赋听香亭（并序）", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "永和年间王子猷，月林吟啸最风流。", 
            "秃锥渴饮三斗墨，为写琅玕万顷秋。", 
            "元祐年间文与可，四绝声名落江左。", 
            "渭川千亩在心胸，喷饭满案馋唾堕。", 
            "此君高蹈只如此，二老遗踪成坎坷。", 
            "王生画竹妙逼真，清奇不愧前朝人。", 
            "情空意定偶一扫，坐令寒岩空谷回阳春。", 
            "我疑此子有神助，不然何以得此胸次莹洁不受纤埃侵。", 
            "孤标劲节冠古今，霜容冰彩势百寻。", 
            "往往青鸾偕紫凤，飞来错认舞且吟。", 
            "常讶凉飙生座右，耳边自听苍龙吼。", 
            "烦君留意重珍藏，倘遇云雷恐飞走。"
        ], 
        "title": "画竹王汝明为赋", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "衣袂飘飘羽扇轻，草庐潇洒兴怀清。", 
            "孤桐调逐秋云杳，老桂香陪夜月明。", 
            "附凤攀龙虽寡术，呼鸥唤鹭足寻盟。", 
            "兰台一任无声誉，竹帛从教缺姓名。", 
            "白石清泉皆属我，黄花翠竹正关情。", 
            "日高丈六犹慵起，石枕松风梦未醒。"
        ], 
        "title": "疏斋清乐（按此长律旧误编）", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "午夜谁将玉笛吹，白云满地湿难飞。", 
            "惊回一枕春风梦，月上花梢最好枝。"
        ], 
        "title": "冬夜闻笛出入韵", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "雷久无声电敛光，老龙何地密韬藏。", 
            "只愁遂失苍生望，何不留心济四方。"
        ], 
        "title": "丙申大旱呈时官二首 其一", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "自夏经秋百日晴，更兼无处不戈兵。", 
            "千畴万亩乾枯尽，留得衰荷听雨声。"
        ], 
        "title": "丙申大旱呈时官二首 其二", 
        "type": "绝句", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "溽暑初收生暮凉，风将秋信入虚堂。", 
            "芙蓉峰顶夜来雨，溪水新添二尺强。"
        ], 
        "title": "初夕暑退生凉", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "耿耿星河曙欲流，角声悲壮起层楼。", 
            "满江明月青霜重，人与梅花一样愁。"
        ], 
        "title": "霜天晓角", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "木萼霜葩带雪枝，月中香影最清奇。", 
            "林逋去后东坡死，近日江南未有诗。"
        ], 
        "title": "梅花分韵得诗字", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "一声羌笛咽龙沙，万里燕云独梦家。", 
            "吹入中原都是恨，如何只怕《落梅花》。"
        ], 
        "title": "读宋徽宗北狩龙沙赋忍听羌笛吹落梅花乐府", 
        "type": "绝句", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "日移花影转帘西，风撼松阴落研池。", 
            "好鸟不鸣芳昼寂，午窗清梦醒来时。"
        ], 
        "title": "春日午窗睡起", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "东风吹雨作丝轻，驾勒馀寒放晚晴。", 
            "满地湿云收未尽，一帘花影不分明。"
        ], 
        "title": "春雨晚霁", 
        "type": "绝句", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "一邱一壑白云深，一笛秋风一曲琴。", 
            "夜半一窗明月色，一杯松露洗予心。"
        ], 
        "title": "幽齐夜坐效山人体", 
        "type": "绝句", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "石勒亡宗怨季龙，虎于冉闵恨何穷。", 
            "佛图果有仙人见，盍把深机悟二公。"
        ], 
        "title": "题石勒参佛图澄手卷六首 其一", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "刘曜成擒一语中，沤麻老秃亦英雄。", 
            "可怜只办平常事，忘却中原逐鹿功。"
        ], 
        "title": "题石勒参佛图澄手卷六首 其二", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "何须倾意扣图澄，眼见狂刘一鼓擒。", 
            "绝胜沤麻池水上，老拳毒手日相寻。"
        ], 
        "title": "题石勒参佛图澄手卷六首 其三", 
        "type": "绝句", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "推恩忘怨沤麻池，便是刘郎就缚时。", 
            "成败当年人尽识，未应惟有一僧知。"
        ], 
        "title": "题石勒参佛图澄手卷六首 其四", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "擒刘奇策算无遗，石氏存亡必已知。", 
            "三十六孙同日死，佛图何不预言之。"
        ], 
        "title": "题石勒参佛图澄手卷六首 其五", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "东门倚啸声音远，西域参陪礼义专。", 
            "折节李阳吾未论，并驱光武孰先鞭。"
        ], 
        "title": "题石勒参佛图澄手卷六首 其六", 
        "type": "绝句", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "浊醪初熟正鸡肥，野老冲烟跨犊归。", 
            "漉酒烹鸡成小酌，醉眠忘却脱蓑衣。"
        ], 
        "title": "晚酌山家即事", 
        "type": "绝句", 
        "yun": "微"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "员也捐躯死谏君，越王尝胆恨尤深。", 
            "西施亦解忧人国，尽日攒眉痛捧心。"
        ], 
        "title": "西子捧心图", 
        "type": "绝句", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "壮士西游遂不还，英雄千古笑燕丹。", 
            "至今幽蓟秋风道，依旧萧萧易水寒。"
        ], 
        "title": "读荆轲传", 
        "type": "绝句", 
        "yun": "寒"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "草庐深寄夕阳村，世路荣枯久不闻。", 
            "二亩石田耕垦罢，又骑黄犊入云深。"
        ], 
        "title": "赠山翁二首 其一", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "古貌虬髯鹤发翁，醉吹长笛卧高峰。", 
            "不知胸次藏何物，鼓舞春风宇宙中。"
        ], 
        "title": "赠山翁二首 其二", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "子胥忠孝两难偕，破楚鞭君谢父奢。", 
            "何事危言强谏日，死无贤嗣挞夫差。"
        ], 
        "title": "题伍子胥传后", 
        "type": "绝句", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "渭水风生两鬓秋，平生意在钓吞舟。", 
            "如何八百封侯国，也逐鲸鱼竞上钩。"
        ], 
        "title": "磻溪钓图二首 其一", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "白发荒凉钓渭滨，宅心非是为金鳞。", 
            "不知丝线长多少，牵掣江山八百春。"
        ], 
        "title": "磻溪钓图二首 其二", 
        "type": "绝句", 
        "yun": "真"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "天人共愤世皆嫌，垂拱焉能二十年。", 
            "谁信裙钗珠翠侣，反胜冠冕任英贤。"
        ], 
        "title": "唐武则天传", 
        "type": "绝句", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "匹马追亡古道傍，便知韩信世无双。", 
            "筑坛不用萧侯语，垓下焉能灭楚王。"
        ], 
        "title": "题三杰四首 其一 萧何之一", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "独收相府旧图书，形势高低尽得知。", 
            "镇抚关中成帝业，沛公马上岂能为。"
        ], 
        "title": "题三杰四首 其二 萧何之二", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "刘项存亡指顾中，君臣未定各称雄。", 
            "早知鸟尽弓无用，未必殷勤谢蒯通。"
        ], 
        "title": "题三杰四首 其三 韩信", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "一击秦车水逆流，当年锐志复韩雠。", 
            "偶因天地风云合，扶立炎刘四百秋。"
        ], 
        "title": "题三杰四首 其四 良", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "青苔白石鱼鳞腥，尽日独拳寒雨汀。", 
            "疑是晴江沙上雪，黄昏一点不分明。"
        ], 
        "title": "冬景十绝（李从道丽泽诗社出题至治己未至己亥四十年矣） 其一 鹭立寒江", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "扁舟独钓烟茫茫，醉著蓑衣不耐霜。", 
            "最是月明无伴侣，一声渔笛出沧浪。"
        ], 
        "title": "冬景十绝（李从道丽泽诗社出题至治己未至己亥四十年矣） 其二 寒江独钓", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "城上征人吹角声，月寒霜重声冥冥。", 
            "孤舟万里南迁客，起著衣裳带梦听。"
        ], 
        "title": "冬景十绝（李从道丽泽诗社出题至治己未至己亥四十年矣） 其三 霜天晓角", 
        "type": "绝句", 
        "yun": "青"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "漠漠江云路不分，小桥流水夕阳村。", 
            "唫翁马上频回首，一阵东风暗断魂。"
        ], 
        "title": "冬景十绝（李从道丽泽诗社出题至治己未至己亥四十年矣） 其四 江路梅香", 
        "type": "绝句", 
        "yun": "元"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "月中青女下瑶空，潋滟寒波跨玉龙。", 
            "画角一声天未晓，前村梅下有吟翁。"
        ], 
        "title": "冬景十绝（李从道丽泽诗社出题至治己未至己亥四十年矣） 其五 板桥霜晓", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "门外三竿红日迟，向阳花木暂熙熙。", 
            "老翁曝背亭前坐，自取经书教小儿。"
        ], 
        "title": "冬景十绝（李从道丽泽诗社出题至治己未至己亥四十年矣） 其六 茅檐曝背", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "青灯黄卷伴更长，花落银缸午夜香。", 
            "异日长檠珠翠里，苦心寒燄莫相忘。"
        ], 
        "title": "冬景十绝（李从道丽泽诗社出题至治己未至己亥四十年矣） 其七 书舍寒灯", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "吟肩瘦耸白云根，兴绕孤山水竹村。", 
            "月上南枝诗未就，暗香疏影又黄昏。"
        ], 
        "title": "冬景十绝（李从道丽泽诗社出题至治己未至己亥四十年矣） 其八 梅下清吟", 
        "type": "绝句", 
        "yun": "元"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "销金帐暖酒盈觞，醒后依前世虑长。", 
            "何似白云深处卧，春风一枕梦魂香。"
        ], 
        "title": "冬景十绝（李从道丽泽诗社出题至治己未至己亥四十年矣） 其九 纸帐梅花", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "万顷玻璃失钓矶，白云片片补蓑衣。", 
            "鸟声断绝人踪灭，独向芦花月下归。"
        ], 
        "title": "冬景十绝（李从道丽泽诗社出题至治己未至己亥四十年矣） 其十 烟蓑钓雪", 
        "type": "绝句", 
        "yun": "微"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "一声爆竹透云端，惊醒苍生睡不安。", 
            "若使江淮豪杰听，定应惭悚胆先寒。"
        ], 
        "title": "爆竹二首 其一", 
        "type": "绝句", 
        "yun": "寒"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "非尝声响聒天来，鼓动阳春海上回。", 
            "偶尔惊人还寂寂，情知不是武侯雷。"
        ], 
        "title": "爆竹二首 其二", 
        "type": "绝句", 
        "yun": "灰"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "山中风景美，刘阮此忘家。", 
            "犬吠寻真客，泉香出洞花。", 
            "衣冠犹汉代，饮馔入胡麻。", 
            "莫恋人间世，人间日易斜。"
        ], 
        "title": "题刘阮遇仙图", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "杖履策天风，桃源路万重。", 
            "草藏羊化石，云护鹤巢松。", 
            "药化留丹井，莲开老翠峰。", 
            "初平与初起，吾亦愿相从。"
        ], 
        "title": "游赤松宫二首 其一", 
        "type": "律诗", 
        "yun": "冬"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "神仙遗旧宅，地迥绝纤尘。", 
            "丹井云封古，青山雨洗新。", 
            "桃香岩洞雨，芝老石田青。", 
            "近日来游者，多非避俗人。"
        ], 
        "title": "游赤松宫二首 其二", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "短笛逐秋风，孤舟钓月中。", 
            "绿蓑烟浪远，白发世情空。", 
            "不让严陵操，宁贪范蠡功。", 
            "江山无限好，蘋白蓼花红。"
        ], 
        "title": "赠渔父", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "牛背夕阳红，行行逐断虹。", 
            "烟迷青嶂雨，云度小溪风。", 
            "短笛江村晚，长吟宇宙空。", 
            "几回芳草岸，高卧月明中。"
        ], 
        "title": "赠牧童", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "云罩千山暗，恩沾万物春。", 
            "溶溶添细浪，点点湿芳尘。", 
            "红洗花容净，青滋柳色新。", 
            "东郊农事动，渐快一犁人。"
        ], 
        "title": "春雨", 
        "type": "律诗", 
        "yun": "真"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "晓洞云归湿，春山草木新。", 
            "夭桃含宿雨，嫩柳袅轻尘。", 
            "蝶翅寒犹怯，蜂衙晚渐陈。", 
            "香风簇罗绮，已有踏青人。"
        ], 
        "title": "春晴", 
        "type": "律诗", 
        "yun": "真"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "春色满寒漪，萋萋欲染衣。", 
            "晚烟迷浅碧，斜日映清辉。", 
            "灵运名空在，王孙去不归。", 
            "一春无好句，诗梦近来稀。"
        ], 
        "title": "池塘春草", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "茅舍白云扉，巡栏笑撚髭。", 
            "暗香覃雅思，疏影入新诗。", 
            "江路东风冷，溪山落月时。", 
            "苦吟吟未稳，清兴绕寒枝。"
        ], 
        "title": "梅边索句", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "一夜东风急，南枝数片残。", 
            "何人吹玉笛，独自倚朱阑。", 
            "落地鱼鳞薄，寻香蝶梦寒。", 
            "醉眠花树下，偏得寿阳欢。"
        ], 
        "title": "落梅", 
        "type": "律诗", 
        "yun": "寒"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "去去丹邱客，云山万叠深。", 
            "吟鞭驱瘦马，倦仆负孤琴。", 
            "芹水乡关梦，蓉峰故旧心。", 
            "杏花明月下，莫忘寄遗音。"
        ], 
        "title": "题丹丘图送周元善台州直学", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "夜宿蓉峰下，烟岚锁翠鬟。", 
            "钟鸣黄叶寺，月上碧云关。", 
            "老虎蹲危石，吟猿啼乱山。", 
            "明朝出城市，清梦落尘寰。"
        ], 
        "title": "宿智者草堂", 
        "type": "律诗", 
        "yun": "删"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "闻子携瓶锡，孤舟至建康。", 
            "遽辞娄约寺，遥礼宝公坊。", 
            "松子僧前落，梅花客里香。", 
            "莫同胡达磨，无语达梁王。"
        ], 
        "title": "智者寺僧往金陵", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "乾坤英气客，湖海倦游人。", 
            "看镜始知老，见人宁话贫。", 
            "功名惊壮志，琴剑误闲身。", 
            "何日秋江上，清波洗宦尘。"
        ], 
        "title": "赠宦游张平叔", 
        "type": "律诗", 
        "yun": "真"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "泉石浑无恙，仙翁去不回。", 
            "云深香木老，涧冷碧莲开。", 
            "剑挂松关月，丹遗药灶灰。", 
            "昔年修炼地，长误鹤飞来。"
        ], 
        "title": "过栖碧何羽士旧隐", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "不信宦游拙，功名未有成。", 
            "半生燕北老，十载越南征。", 
            "每叹黄金尽，空惊白发生。", 
            "何时灯火夜，相与话归耕。"
        ], 
        "title": "代居官寄友", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "久客秋仍晚，烟霞锁敝庐。", 
            "晴江思共钓，云岭忆同锄。", 
            "贫贱交情薄，飘零酒盏疏。", 
            "何当风雨夜，归读旧时书。"
        ], 
        "title": "久客寄邻叟", 
        "type": "律诗", 
        "yun": "鱼"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "霜冷月交辉，春风暗透肌。", 
            "襟怀添酝藉，胸次发新奇。", 
            "斟酌酬佳景，推敲话旧诗。", 
            "暗香生薄袂，疏影写枯枝。"
        ], 
        "title": "霜夜", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "不踏湖山路，惊心四十秋。", 
            "六桥前日梦，孤棹昔年游。", 
            "岁月浮云改，兴亡逝水流。", 
            "西风吴峤寺，落日浙江楼。"
        ], 
        "title": "与客话湖山佳胜予足不至者四十年因赋此以叙旧事", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "残月过楼台，霜钟惊梦回。", 
            "画开煨芋火，拨尽满炉灰。", 
            "旋整云边屐，闲寻雪里梅。", 
            "春风深有意，频送暗香来。"
        ], 
        "title": "霜晨二首 其一", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "琴榻对山城，僧钟半夜鸣。", 
            "玉箫音调远，纸帐梦魂清。", 
            "霜重蟾光冷，山空鹤影惊。", 
            "南枝芳信动，春色正关情。"
        ], 
        "title": "霜晨二首 其二", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "木落远山佳，荆吴接两淮。", 
            "秋深红树岭，人老白云斋。", 
            "竹色频侵袂，苔痕欲上鞋。", 
            "宵深明月色，清爽透吟怀。"
        ], 
        "title": "幽斋秋晚", 
        "type": "律诗", 
        "yun": "佳"
    }, 
    {
        "author": "王逢", 
        "era": "元", 
        "subtype": null, 
        "text": [
            "地荒存菊本，人老发梅花。", 
            "红芳飞血尽，黄蝶上衣来。", 
            "犬眠牛斗地，鲲跃凤凰池。", 
            "乾坤人鲊瓮，岁月鬼门关。", 
            "雪落蘋花尽，青浮山影来。", 
            "帘卷东风燕子还。", 
            "天清月浸淡梨花。", 
            "草霜鹰始击。"
        ], 
        "title": "句", 
        "type": "句", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "漾水迢迢远空，当楼历历遥峰。", 
            "高捲湘帘独坐，烟中几朵芙蓉。"
        ], 
        "title": "寄题远山楼 其一", 
        "type": "六言诗", 
        "yun": "冬"
    }, 
    {
        "author": "王行", 
        "era": "元", 
        "subtype": null, 
        "text": [
            "烟楚苍茫际晓，霜空浩荡凝秋。", 
            "何限江山远意，披襟独倚层楼。"
        ], 
        "title": "寄题远山楼 其二", 
        "type": "六言诗", 
        "yun": "尤"
    }, 
    {
        "author": "王行", 
        "era": "元", 
        "subtype": null, 
        "text": [
            "羽扇风前故迹，洞箫声里高秋。", 
            "怅望美人何处，江山应识重游。"
        ], 
        "title": "题赤壁赋意图", 
        "type": "六言诗", 
        "yun": "尤"
    }, 
    {
        "author": "王行", 
        "era": "元", 
        "subtype": null, 
        "text": [
            "寒牖晚风声细，凉池夏日阴清。", 
            "隐隐碧云鸣凤，仙人何处吹笙。"
        ], 
        "title": "墨竹", 
        "type": "六言诗", 
        "yun": "庚"
    }, 
    {
        "author": "王行", 
        "era": "元", 
        "subtype": null, 
        "text": [
            "溪上人烟钓家，雪馀鸿迹泥沙。", 
            "路入双崖窈窕，花开几树枇杷。"
        ], 
        "title": "冬景六言", 
        "type": "六言诗", 
        "yun": "麻"
    }, 
    {
        "author": "王立中", 
        "era": "元", 
        "subtype": null, 
        "text": [
            "孤山梅花开雪中，恰似阿侬冰雪容。", 
            "不学画桥南畔柳，春来容易嫁东风。"
        ], 
        "title": "竹枝词", 
        "type": "词", 
        "yun": null
    }, 
    {
        "author": "王立中", 
        "era": "元", 
        "subtype": "七言绝句", 
        "text": [
            "梅粉凝娇不肯添，万云笼暝压重檐。", 
            "江南可是春寒甚，十日东风不捲帘。"
        ], 
        "title": "绝句二首 其一", 
        "type": "绝句", 
        "yun": "盐"
    }, 
    {
        "author": "王立中", 
        "era": "元", 
        "subtype": "七言绝句", 
        "text": [
            "春波桥头柳似烟，越王城郭在西边。", 
            "我家绕屋皆春水，尽日鸳鸯随钓船。"
        ], 
        "title": "绝句二首 其二", 
        "type": "绝句", 
        "yun": "先"
    }, 
    {
        "author": "王行", 
        "era": "元", 
        "subtype": null, 
        "text": [
            "远兴引游踪，漫遍踏天涯，萋萋芳草。", 
            "偏爱双溪好。", 
            "有隐侯旧迹，层楼云表。", 
            "碧崖丹嶂，看缥缈、凭阑吟啸。", 
            "偶佳遇、留捣元霜，岁星旋又周了。", 
            "归期谁道无据，几回首兴怀，故林猿鸟。", 
            "拟待春空杳。", 
            "与鸳俦鸿侣，共还池岛。", 
            "川途迢递，纵南翔、仍诉幽抱。", 
            "莫轻负、今日相看，但得翠尊同倒。"
        ], 
        "title": "清风八咏楼 赠送朱彦祥", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "葵阳閟晴彩，榴火湿朱光。", 
            "不知今日何日，烟霭涨蒲塘。", 
            "已过清明时节，未近重阳气候，对景自斟量。", 
            "应是家家雨，梅子要催黄。", 
            "向朝来，寻旧事，问江乡。", 
            "共言当此佳序，那肯负年华。", 
            "虽阻绣茵斗草，不废翠蕤剪艾，更结綵丝长。", 
            "昌歜缕香玉，情味付霞觞。"
        ], 
        "title": "水调歌头 和季琳端阳值雨", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "客里光阴，那更是、厌厌春雨有如许。", 
            "沾帷湿幔，洒窗飘户。", 
            "十日晓寒添故絮。", 
            "一天暮色凄平楚。", 
            "待新晴，何处倚吟肩，东楼柱。", 
            "芳草际，烟横渚。", 
            "脩竹外，花连坞。", 
            "便重整、酒壶茶具。", 
            "诗豪琴谱。", 
            "狂似次公从更醉，豪如谢掾休誇舞。", 
            "有情怀，只好共渔樵，为宾主。"
        ], 
        "title": "秋水晴霞 写意", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "尘路风花，暖空晴絮。", 
            "游丝剩有萦牵处。", 
            "客怀幸自不禁愁，啼鹃又恁催归去。", 
            "细草春沙，垂杨古渡。", 
            "忘机可得如鸥鹭。", 
            "平湖却也慰人心，片帆不碍烟中树。"
        ], 
        "title": "踏莎行 写怀", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "黄花翠竹临溪处。正是幽人住。", 
            "不嫌拄杖破苍苔。便道有时烟雨、也须来。", 
            "隔帘尘土纷纷起。久厌襄阳市。", 
            "若能招我作西邻。从此一溪流水、两家分。"
        ], 
        "title": "一江春水 顾氏隐居", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "白云红树秋山下。一片江南画。", 
            "门前流水带晴沙。更是绕篱寒菊、正开花。", 
            "如何眼厎逢佳处。偏许幽人住。", 
            "也须来此置茅茨。莫待有人相寄、草堂资。"
        ], 
        "title": "一江春水 邹氏隐居", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "昨夜园林，才听雨钩帘，满眼晴色。", 
            "浓霭旋消，淡风微飏，软絮柔丝轻织。", 
            "乍翻暖翼。", 
            "傍檐新燕低无力。", 
            "遍徙倚，池上画阑，云影乱澄碧。", 
            "谩道逝水飞尘，相将九十诏光，谁解分得。", 
            "况千金、清宵一刻。", 
            "花香月色两相宜，客里倦怀时自适。", 
            "几许吟啸，才情更付游人，醉边芳草，旧时南陌。"
        ], 
        "title": "沁园春 春霁", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "一日寻芳一度。", 
            "一树繁花一步。", 
            "回首又何时，流水乱红无数。", 
            "春暮。", 
            "春暮。", 
            "幽草绿阴庭户。"
        ], 
        "title": "如梦令 惜春", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "向煖渐生慵思，寻春似减情忺。", 
            "酒怀诗兴揔恹恹。", 
            "只有看山不厌。", 
            "薄晚正须凭槛，新晴镇自钩帘。", 
            "几多浓翠晓来添。", 
            "话与白云休占。"
        ], 
        "title": "江月令 春馆书事", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "一夜东风落绛葩。", 
            "几番醲露染丹砂。", 
            "熟来风吹似仙家。", 
            "滴处芳香沾玉笋，破时颜色胜金芽。", 
            "小儿三采不须誇。"
        ], 
        "title": "浣溪沙 答平远翁送金桃", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "飞琼环佩。", 
            "立缥缈、香云影里。", 
            "冰丝萦蹙霞绡帔。", 
            "瑶阶玉砌，雪月看初霁。", 
            "不待夭妍相妩媚。", 
            "任天然丰致。", 
            "绰约仙姿真绝世。", 
            "众芳无地。", 
            "先得春风意。"
        ], 
        "title": "联芳词三首 其一 品令", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "裁霞剪雪芳枝艳。", 
            "正微醉、潮丹脸。", 
            "露华浓、洗净残烟染。", 
            "更不用、闲妆点。", 
            "碎锦秾香空复念。", 
            "临晓镜、碧波微滟。", 
            "无那似娇娆，算只有，春能占。"
        ], 
        "title": "联芳词三首 其二 迎春乐", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "寒消雪点，暖弄烟丝，又去年时候。", 
            "蕙芽初透。", 
            "轻澌尽、蹙蹙翠波风皱。", 
            "浅黄晕柳。", 
            "微隐映、琼芳孤秀。", 
            "最爱他、纤指轻轻，折暗香盈袖。", 
            "艳质固应低首。", 
            "却休惭秾丽，不似清瘦。", 
            "也还知否。", 
            "可人处、飞燕玉环都有。", 
            "罗浮梦后。", 
            "更莫问、前村沽酒。", 
            "但好教、腻白娇红，镇年年如旧。"
        ], 
        "title": "联芳词三首 其三 解花语", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "满眼落花飞絮。", 
            "回首琼林玉树。", 
            "驴背是何人，得了灞桥诗句。", 
            "归去。", 
            "归去。", 
            "春在醉乡深处。"
        ], 
        "title": "如梦令 雪景便面", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "烟苍苍。水茫茫。", 
            "闲访幽人烟水乡。扁舟孤兴长。", 
            "蒲含霜。柳含霜。", 
            "蒲柳萧萧青又黄。水云鸥鹭藏。"
        ], 
        "title": "青山相送迎 访王光福之常烟水居", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "踪迹祗园，谈笑神仙。", 
            "到尊前人爱逃禅。", 
            "波澜舌底，风月吟边。", 
            "似辩中安，书中素，醉中颠。", 
            "忘情世虑，泉石因缘，两芒鞋几度朝天。", 
            "归来此日，重话他年。", 
            "共夜窗灯，春苑树，晚湖船。"
        ], 
        "title": "行香子 和衍上人见寄二首 其一", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "时世推移，造化难齐。", 
            "几多般簸弄成亏。", 
            "鼠肝虫臂，臭腐神奇。", 
            "却又何论，侏儒饱，岁星饥。", 
            "胸中磊磈，眼底妍媸，便将都付与希夷。", 
            "从前解事，今已无知。", 
            "但睡时茶，醒后酒，兴来诗。"
        ], 
        "title": "行香子 和衍上人见寄二首 其二", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "高树颠风，疏篁啸雨。", 
            "青山绕屋云来去。", 
            "出林残磬讽经馀，扑帘轻雾烧香处。", 
            "闲客相过，仙踪偶驻。", 
            "山僧更解留人住。", 
            "夜窗灯火茗鸥宽，谈不尽，鸡声曙。"
        ], 
        "title": "踏莎行 诜上人留宿 是日俞明府鹤瓢道人同访", 
        "type": "词", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "高馆罢零雨，前荣扬微风。", 
            "霏霏碧萝花，吹落酒斝中。", 
            "移席俯流水，挥弦度秋鸿。", 
            "遥思独乐意，邈哉谁与同。"
        ], 
        "title": "秀野轩诗", 
        "type": "古风", 
        "yun": "东"
    }, 
    {
        "author": "王行", 
        "era": "元", 
        "subtype": null, 
        "text": [
            "清霜入林山叶赤，烱烱寒蟾照空碧。", 
            "千尺孤峰倚绛霄，俯仰乾坤一秋色。", 
            "高怀本与山水同，闲踪得伴渔樵翁。", 
            "纵谈不及尘世事，笑指天外南飞鸿。", 
            "披图景象看如此，双目顿令清似水。", 
            "欲凭粉墨写蓬瀛，更拂溪藤寻画史。"
        ], 
        "title": "题画", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "横空微霞澹初卷，一片苍云隔层巘。", 
            "远壑清风拂树来，烟鬣捎捎总如剪。", 
            "蹇驴随意历山冈，此景此情应两忘。", 
            "忽惊啼鸟翠微里，催我佳句投奚囊。", 
            "人生乐事知多少，独有吟情超世表。", 
            "为泻词源浥画图，晴壁高堂楚山晓。"
        ], 
        "title": "郑禧之松林才子图", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "云木翳长夏，闲斋有馀思。", 
            "缅彼湖上山，日夕生妍姿。", 
            "佳约既已屡，欢游阻前期。", 
            "芳条含晚荣，碧草馀旧滋。", 
            "终当遂良觌，赋咏高秋时。"
        ], 
        "title": "寄绮川故人", 
        "type": "古风", 
        "yun": "支"
    }, 
    {
        "author": "王行", 
        "era": "元", 
        "subtype": null, 
        "text": [
            "永夏倦炎燠，颓阳剧朝暾。", 
            "嘅彼郁郁怀，益此靡靡烦。", 
            "旋当岁华晏，凝阴霜霰繁。", 
            "果烈不可任，乃复思晴暄。", 
            "寒暑互侵虐，弱质讵长存。", 
            "故人念衰朽，交情弥见敦。", 
            "轻箑贻夏凉，重巾致冬温。", 
            "温凉适其宜，安我旦与昏。", 
            "斯惠良匪薄，胡能答瑶琨。", 
            "东风入林庐，春事看已殷。", 
            "群汇纷自畅，新泉生故源。", 
            "时物谅足娱，高居况丘园。", 
            "爰忻慰迟暮，相从咏道言。"
        ], 
        "title": "酬韩蒙庵", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "晴霭翠纷纷，春桥水乍分。", 
            "山家在何处，松外万重云。", 
            "幽石暖差差，苔华绿渐滋。", 
            "不辞同晚步，溪上有新诗。", 
            "碧嶂猿声后，清宵鹤思前。", 
            "孤亭群树底，堪与坐谈玄。", 
            "满地写松阴，元芝拟共寻。", 
            "樵踪浑不见，知得此山深。", 
            "相识更相逢，前山此路通。", 
            "桃烟连幕翠，只在白云中。"
        ], 
        "title": "松云二士图", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "安眠海运朝黄宫，发如日出蒙霜松。", 
            "含风老梳起为栉，习习万窍聪明通。", 
            "市门有客亦何者，山花满髻双颧红。", 
            "肩囊朝出暮复返，弹镊远送孤飞鸿。", 
            "嗟兹两事谁所记，豫章太史眉山翁。", 
            "自非此艺有妙适，孰肯置尔诗囊中。", 
            "况今子复异於众，雅有古意蟠心胸。", 
            "清阴绿树画檐静，湘帘拂拂生微风。", 
            "青云撒地丝万缕，绾束不厌冠巾重。", 
            "予年渐衰叹种种，时亦藉子修仪容。", 
            "子今远行事游历，湖海剩有神仙踪。", 
            "烟霞尘土偶相遇，会须更达纯阳聪。"
        ], 
        "title": "赠栉生沈志道", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "虚馆坐清晓，高秋零露时。", 
            "佳菊秀可餐，寒葩含晚滋。", 
            "芳馨发孤思，写此归来词。", 
            "馀兴犹未已，玄玉生琼枝。", 
            "孰谓公子怀，不与幽人期。", 
            "抚卷三叹息，繄年非义熙。"
        ], 
        "title": "题子昂书归去来词", 
        "type": "古风", 
        "yun": "支"
    }, 
    {
        "author": "王行", 
        "era": "元", 
        "subtype": null, 
        "text": [
            "池阳古鄣郡，江左闻佳声。", 
            "峨峨九华山，谪仙之所名。", 
            "其巅紫霄迥，其下沧波澄。", 
            "千岩白云起，万象清风生。", 
            "兹地既灵秀，草木皆欣荣。", 
            "中有隐者居，奕世传芳馨。", 
            "潜德耀厥后，应召趍宸京。", 
            "悠悠乘倅车，来治姑苏城。", 
            "政化爰已洽，惠我东南氓。", 
            "公暇有登览，远目增双明。", 
            "新图貌故山，足慰瞻云情。", 
            "君亲本同事，於焉著忠诚。", 
            "抚卷兴我咏，遥峰天际横。"
        ], 
        "title": "题九华山图为陈二守", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "生死若昼夜，始终理之常。", 
            "知者付自然，昧者徒悲伤。", 
            "观兹缀语言，预计身后藏。", 
            "要令执绋人，相挽歌其章。", 
            "自非旷达士，孰不讳死丧。", 
            "死丧何足云，逝波日茫茫。", 
            "四运迭相代，腊谢适春芳。", 
            "载歌生挽诗，忧乐两俱忘。"
        ], 
        "title": "题生挽卷", 
        "type": "古风", 
        "yun": "阳"
    }, 
    {
        "author": "王行", 
        "era": "元", 
        "subtype": null, 
        "text": [
            "高空飞飙激清商，一夜黄落满涧冈。", 
            "百虫销声流水涩，独有古木凌寒霜。", 
            "层崖削铁斧凿在，乱石磊磊秋云荒。", 
            "蓁丛交荣灌莽盛，绿青紫翠碧与苍。", 
            "条枯干壮忽尽埽，依旧烟筱连风篁。", 
            "我尝见之兴叹息，观变乃能知厥常。", 
            "兹因遗楮聊示幻，便与所见争毫芒。", 
            "波翻墨池漫倾泻，雨入溪山同混茫。", 
            "豁然晴目快先睹，槎牙萧瑟撑高堂。", 
            "逃禅石室到尔柏，以墨寓戏成清狂。", 
            "书墙涴壁正如此，痴戆醉颠安足当。", 
            "惟应老巨差或近，吐气矹硉终难方。", 
            "亦知造化不可量，笔端赋形谁翕张。", 
            "蛟虬虎兕鸾凤凰，攫身腾跃势欲翔。", 
            "天机神妙露复藏，我今作诗唤蒙庄。", 
            "空山樗栎寿莫强，与子共入无何乡。"
        ], 
        "title": "题子庭竹石乔柯", 
        "type": "古风", 
        "yun": "阳"
    }, 
    {
        "author": "王行", 
        "era": "元", 
        "subtype": null, 
        "text": [
            "千山万山重复重，烟岚草树深莫穷。", 
            "高堂大轴示宽广，要以笔力誇奇雄。", 
            "青红苍翠满缣素，缺处残碧分遥峰。", 
            "虽云眼底供一快，未见阔远开心胸。", 
            "历观画史每如是，意谓此法由来同。", 
            "昨尝凌秋㴑扬子，一舸缥缈乘长风。", 
            "洪波舂天渺无际，出没但有孤轮红。", 
            "中泠盘陀瞬息过，回首浮玉云涛中。", 
            "乃知山水有佳处，到此始觉飞埃空。", 
            "当时海岳应饱见，落墨便自超凡庸。", 
            "不将层叠竞工巧，遂使气象齐鸿濛。", 
            "平生爱画惟爱此，苦恨妙法无能攻。", 
            "九州之表有人物，意匠彷佛宗南宫。", 
            "莫言未入米家奥，百年犹数房山翁。", 
            "兹图咫尺便千里，生绡数幅徒为功。", 
            "亦知盘礴意有在，正欲逐米追高踪。", 
            "爱之歌咏乃常理，好事况有天随宗。", 
            "同观何人江海客，气似贯月书艎虹。", 
            "文辞澜翻沛难禦，奔走风雨驱丰隆。", 
            "古称珠玉在我侧，濡翰自愧言非工。", 
            "黄尘城郭久见困，何地閒静能相容。", 
            "诗成忽复三叹息，矫首长望青冥鸿。"
        ], 
        "title": "高房山寒江孤岛图", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "群巘抱西郭，一峰出平田。", 
            "孤秀凌太清，旁绝络与联。", 
            "古迹遍林谷，干将閟重泉。", 
            "划开千尺厓，下见清泠渊。", 
            "翠壁绚霞彩，葩词咏千贤。", 
            "于时属青春，霁色明高天。", 
            "鸣鸟亦已和，众卉纷自妍。", 
            "夙驾爰此游，襟怀遂悠然。", 
            "岂曰事赏心，观俗古所传。", 
            "来牟蔽丘垄，馌耕满畴阡。", 
            "乐土有若兹，勤政复勉旃。", 
            "愿同击壤氓，熙熙度馀年。"
        ], 
        "title": "虎丘春霁图", 
        "type": "古风", 
        "yun": "先"
    }, 
    {
        "author": "王行", 
        "era": "元", 
        "subtype": null, 
        "text": [
            "北苑貌山水，见墨不见笔。", 
            "继者惟巨然，笔从墨间出。", 
            "南宫实游戏，父子并超轶。", 
            "岂曰董是师，赓歌偶同律。", 
            "高侯生古燕，下笔蜕凡骨。", 
            "舂容米家气，荦确老僧质。", 
            "沄沄水墨中，探破造化窟。", 
            "尝图得钟观，景象照云日。", 
            "长松更飞泉，霞彩互飘歘。", 
            "今朝见兹画，临写意无失。", 
            "惨淡入窈冥，棱层隔岑蔚。", 
            "乃知赵云子，后欲复奇逸。", 
            "高堂时一舒，六月气萧瑟。", 
            "平生丘壑性，尘土欣已拂。", 
            "因之兴我怀，山中斸苓术。"
        ], 
        "title": "题赵元临高房山钟观图", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "隐君家住虹桥南，美景良辰性所耽。", 
            "适当平分秋色夜，赏月邀朋同盍簪。", 
            "座间文会总知己，胸襟洒落无留含。", 
            "仰观太虚云雾卷，星宿敛迹山藏岚。", 
            "穹穹窿窿天上下，万里一色垂青蓝。", 
            "须臾白莲出东海，凌高直涌凭谁探。", 
            "漫流金波澈银汞，光辉如昼明相涵。", 
            "玉蟾吐彩耀孤镜，冰轮碾空脱两骖。", 
            "只疑顾兔捣灵药，因依桂影长毵毵。", 
            "诸公乐玩豪兴发，浮觞觅句崇高谈。", 
            "争奇衒巧各有味，如啖蜜蜡回香甘。", 
            "商仙问歌词韵胜，阳春寡和吾当惭。", 
            "却怜此月不易得，一别一载理所谙。", 
            "商飙扇凉繁露泫，啼螀绕阶凄以韽。", 
            "后期未审果何境，不如引满直抵酣。", 
            "於焉就室相枕藉，邻鸡喔喔将鸣三。"
        ], 
        "title": "中秋张来仪宅赏月", 
        "type": "古风", 
        "yun": "覃"
    }, 
    {
        "author": "王行", 
        "era": "元", 
        "subtype": null, 
        "text": [
            "尝观夏禹贡，扬州下下田。", 
            "历商至周汉，唐宋几千年。", 
            "渐称极膏腴，庶盛鲜与肩。", 
            "迩来困戈鋋，陇畛相弃捐。", 
            "虽云东南赋，多瘠少厚全。", 
            "恭遇维新朝，限均际幅员。", 
            "所以委明公，疆理来旬宣。", 
            "口分与世业，多寡无陂偏。", 
            "一以国制重，一以民务便。", 
            "顷亩弗浮隐，厘撮那盈朘。", 
            "置奠邦本固，肇造熙皞天。", 
            "山河誓带砺，圣祚万世延。", 
            "吾民歌帝力，王道其平平。"
        ], 
        "title": "赠均田民部何员外", 
        "type": "古风", 
        "yun": "先"
    }, 
    {
        "author": "王行", 
        "era": "元", 
        "subtype": null, 
        "text": [
            "嘉谟翊新命，昭代人文熙。", 
            "选职从要津，分司奠南维。", 
            "番禺隔星纪，雄藩控华夷。", 
            "方伯古诸侯，赞画郎署资。", 
            "所以藉异才，弼亮符休期。", 
            "养士负材器，抚民息疮痍。", 
            "炎瘴千里清，雨泽三春施。", 
            "故乡别宿契，去去当其时。", 
            "丈夫贵有为，讵作儿女悲。", 
            "停杯赠马策，高翔粲容仪。", 
            "何必守章句，终年困蓬藜。"
        ], 
        "title": "送顾光远赴广东行省郎中", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "忆昔交游重乡邑，孔思周情总英特。", 
            "喜君文采尤出奇，玉树临风拟标格。", 
            "倏承剡荐登天衢，切任耳目官黄枢。", 
            "澄清式揽范滂辔，献替或引辛毗裾。", 
            "出巡南州动山岳，金吾将军胆欲落。", 
            "澡明滞狱沛甘霖，埽却炎氛净边廓。", 
            "紫薇花开分省春，左辖步履凌星辰。", 
            "寻升诸侯古方伯，一柱兀障中霄云。", 
            "绶绾银章造民福，立勋定继皋夔躅。", 
            "蹇予林下渺相思，翘首长空翥黄鹄。"
        ], 
        "title": "闻徐幼文转河南布政因寄", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "维周大篆成史籀，宣圣传经制蝌蚪。", 
            "总因仓颉见鸟迹，象形置书变来久。", 
            "李斯小篆类玉箸，钟鼎鱼虫分众手。", 
            "碧霄鸾凤漫回翔，沧海蛟螭互蟠纽。", 
            "有如垂露杨柳叶，或似委薤剑环首。", 
            "许慎程邈评已彰，馀子纷纷亦何有。", 
            "有唐阳冰号高古，常拓鸿都峄山谱。", 
            "新泉丹井尚幸存，缨络麒麟折钗股。", 
            "刻符摹印气候形，义理深关非小补。", 
            "南阳髯翁学古书，雅与秦汉参锱铢。", 
            "古文奇字荡胸臆，岂若俗工讹鲁鱼。", 
            "自言初习胜国时，玉雪左丞吾所师。", 
            "荻茎锥沙指画腹，廿年勤苦求妍姿。", 
            "呜呼方今世雍熙，明良际遇千载期。", 
            "大书功德勒金石，绝胜草草人间碑。"
        ], 
        "title": "滕用亨诸篆体歌", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "春来看山奚独后，佻狭少年岂不有。", 
            "云山登眺本清事，今朝始逢知己友。", 
            "共操小舸过西郊，抵岸芒鞋竞行走。", 
            "群峰云拥怒猊攫，高松风撼长鲸吼。", 
            "谩携仙子采乐筐，愿缩天人散花手。", 
            "磴危苔滑侧身缘，力疲仰叹前无偶。", 
            "翠微深处耸招提，殿宇虚明敞窗牖。", 
            "到时少憩借禅床，老衲呼茶我需酒。", 
            "一尊未罄起吟哦，任使流光换辰酉。", 
            "乘兴去探法雨泉，蜿蜒泻出苍厓口。", 
            "洄湍响激玉霄琳，舞沫逆洒山椒杻。", 
            "谅兹幽胜天所畀，恣意饱观宁用趣。", 
            "况皆无辱又无荣，故乡佳景耽宜久。", 
            "讵因贬谪抱羁忧，全胜当年柳州柳。"
        ], 
        "title": "与韩公望衍斯道游穹窿山次韵留题显忠寺", 
        "type": "古风", 
        "yun": "有"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "上公开府驭群英，妙算神机属老成。", 
            "裴度向来归绿野，谢安重起为苍生。", 
            "朝廷约法三章旧，天地功成百谷盈。", 
            "不有武功除暴虐，岂无文教答升平。"
        ], 
        "title": "贺李左丞再入中书", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "草堂夜夜听松涛，谁挽沧溟压树梢。", 
            "雷谷震惊龙换骨，风林摇荡鹤倾巢。", 
            "玉山月白箫声杂，银汉天清剑气交。", 
            "我与周弘同洗耳，乘槎便欲渡三茅。"
        ], 
        "title": "万壑松涛为郜彦清赋", 
        "type": "律诗", 
        "yun": "肴"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "一夜南风约晓晴，看山如在越中行。", 
            "丹藏别室生虹气，啸入空岩作虎声。", 
            "倒涧枯松留古怪，悬崖飞瀑漱寒清。", 
            "神仙若个能千岁，吾欲崆峒问广成。"
        ], 
        "title": "饶介之有诗见贻次韵奉荅 其一", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "数日南风阴复晴，饭馀閒绕绿阴行。", 
            "竹间病鹤缡褷影，池上惊鱼拨刺声。", 
            "老子鬓毛如此白，道人心迹本来清。", 
            "能诗谁是周公子，学得阴何五字成。"
        ], 
        "title": "饶介之有诗见贻次韵奉荅 其二", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "周侯久不通书问，夜夜沧江入梦频。", 
            "五月采来苍耳子，几时分送白头人。", 
            "沙头酒熟田毛足，港上船来海错新。", 
            "南北相望千百里，老来幽独倍伤神。"
        ], 
        "title": "寄周平叔就求苍耳子", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "秋入空山万窍鸣，山前山后乱潮生。", 
            "不知天籁非人籁，却认风声似海声。", 
            "直干也随羊角旋，高枝唯恐鹤巢倾。", 
            "毕宏韦偃还听否，惨淡经营画得成。"
        ], 
        "title": "再题郜彦清万壑松涛", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "野色苍茫落照中，荒台扶杖倚秋风。", 
            "延陵百里吴封旧，震泽三江禹迹空。", 
            "浊酒更须浇磊磈，黄金不解铸英雄。", 
            "侧身北望中原近，几处神州正朔同。"
        ], 
        "title": "苏台晚望", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "五马既秣车载脂，上堂欲别还迟迟。", 
            "拜家已得阿母喜，还郡即慰邦人思。", 
            "几年东阁旧倾盖，今日西湖谁赋诗。", 
            "野翁惭无一字补，辄敢笼鹅临墨池。"
        ], 
        "title": "送谢太守平江省亲回武林就送鹅酒之贶", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "读书不逢万乘尊，献策岂傍诸侯门。", 
            "放歌苏台晚山碧，濯足太湖秋水浑。", 
            "千金未易买骏骨，一饭何足哀王孙。", 
            "风尘拂衣且归去，高卧桐江云水村。"
        ], 
        "title": "送张师廉归富春", 
        "type": "律诗", 
        "yun": "元"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "水阁云廊深复深，开轩绿雾常阴阴。", 
            "凉宵濯足月在港，清昼读书风满林。", 
            "食笋也胜鱼肉味，截筒谁作凤凰吟。", 
            "清凉更在声尘外，夜夜海潮生妙音。"
        ], 
        "title": "寄题海上积善庵水竹轩", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "井湄须问扬雄酒，松下空藏智永书。", 
            "一日挈之来市肆，百年将汝置斋居。", 
            "龙泉旧物魁名在，鹤发仙翁手泽馀。", 
            "我亦有瓶谁抚玩，新诗题罢转愁予。"
        ], 
        "title": "题何永孚瓶斋", 
        "type": "律诗", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "七月十日甲子雨，彻夜檐溜无休时。", 
            "野老惊呼后土湿，秋田仰望皇天慈。", 
            "饥乌觅食亦散漫，病鹤顾影空缡𧝤。", 
            "青泥没屐不可出，虾菜何以供晨炊。"
        ], 
        "title": "七月久阴十日甲子复大雨", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "贾谊井西梧十寻，百年秀发根株深。", 
            "银床分润长新叶，翠竹交枝成好音。", 
            "季春花香自零落，高秋雨气相萧森。", 
            "何当临轩坐白石，为子再歌孤凤吟。"
        ], 
        "title": "题黄冈贾彦德碧梧轩", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "稚柳一岁高于母，濯濯风流健似人。", 
            "九烈效灵连送客，三眠扶起并留春。", 
            "状如车盖生来异，色比宫袍染更新。", 
            "入对长杨应未晚，马前飞絮扑香尘。"
        ], 
        "title": "寄题松江徐君瑞柳堂", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "今人勋业古人心，立马梁溪恨满襟。", 
            "兵谶谩传山有锡，军装端信橐无金。", 
            "风高古垒黄花晚，霜落平原白草深。", 
            "南省相君方倚重，边廷穷虏敢相侵。"
        ], 
        "title": "送韩仲让都司梁溪督兵防秋", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "出入侯门五见春，每承分粟济清贫。", 
            "托交独喜君知我，临老犹将子累人。", 
            "公论几时令捧檄，私恩有日效扶轮。", 
            "鱼书一札珍藏在，白发西湖愿卜邻。"
        ], 
        "title": "九月一日寄谢太守", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "深巷曾经显者过，春风披拂到松萝。", 
            "右军墨沼笼鹅在，左相官瓶送酒多。", 
            "乡井未忘生处乐，江湖犹赋醉时歌。", 
            "阶墀久不投名刺，奈此衰翁老病何。"
        ], 
        "title": "谢王左丞鹅酒之惠", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "十刹亲题请疏开，法筵击鼓动春雷。", 
            "自离南楚传灯后，重为东吴倡道来。", 
            "两柱承天行日月，六鳌从地涌楼台。", 
            "灵山诸佛生欢喜，散作祥风遍九垓。"
        ], 
        "title": "贺毅刚中长老住承天禅寺诗二首 其一", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "海上东来转法轮，祖衣传久色逾新。", 
            "携将天目山中雨，洒向蛾眉石上尘。", 
            "行道要从无佛处，开堂须著有缘人。", 
            "等閒拈出菩提子，百草千花不当春。"
        ], 
        "title": "贺毅刚中长老住承天禅寺诗二首 其二", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "白云窝里烂如银，不住虚空着幻身。", 
            "趺坐也教龙入定，巢居还许鹤为邻。", 
            "自缘色界闲来往，谁与天香作主宾。", 
            "若问吾家安乐法，老夫曾学避秦人。"
        ], 
        "title": "题觉报寺茂元长老白云窝", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "新除令尹乌程去，霜落湖田十月初。", 
            "貂帽锦衣怀印绶，青帘白舫载图书。", 
            "到官先谒将军府，省俗仍陪太守车。", 
            "东望吴淞三百里，莫因莼鲙赋归欤。"
        ], 
        "title": "送松江朱焕章之乌程令尹", 
        "type": "律诗", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "白云本是山中物，暂与山僧作主宾。", 
            "尔解自舒还自捲，我能无喜亦无嗔。", 
            "半间莫惜分馀地，一笼犹思赠远人。", 
            "句曲有家空在望，卜居何日许为邻。"
        ], 
        "title": "题元上人怡云轩", 
        "type": "律诗", 
        "yun": "真"
    }, 
    {
        "author": "王行", 
        "era": "元", 
        "subtype": "五言排律", 
        "text": [
            "善书闻宇内，盛事起江东。", 
            "楷草嘉攸习，钟王信许宗。", 
            "千金堪立价，百日岂论功。", 
            "劲捷横空鹤，盘旋戏海鸿。", 
            "入神繇独悟，驰誉忽遐通。", 
            "荐剡来原籍，观光诣法宫。", 
            "抽毫濡太液，挥翰代天工。", 
            "御赏符前辙，舆评迈古风。", 
            "杯沾银凿落，佩曳玉玲珑。", 
            "远甸多民瘁，深忧切帝衷。", 
            "一朝蒙峻擢，万里赴提封。", 
            "仁煦为邦易，敷宣脱颖同。", 
            "专城昭圣化，别驾佐时雍。", 
            "边境戈鋋息，郊原户口充。", 
            "宝鸡鸣角角，岐凤叶雍雍。", 
            "拭目文华展，流传史册中。"
        ], 
        "title": "送侍书宋仲温出任凤翔同知", 
        "type": "排律", 
        "yun": null
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "藏亲已云竟，思亲那可忘。", 
            "写亲藏魄处，朝夕似亲傍。"
        ], 
        "title": "题许澜伯先茔图并序", 
        "type": "绝句", 
        "yun": "阳"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "月色与天香，相将浥露凉。", 
            "弦中有流水，幽韵入清商。"
        ], 
        "title": "桂月弄笛便面", 
        "type": "绝句", 
        "yun": "阳"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "浓翠幕晴岚，春山古寺间。", 
            "鸟啼花落处，曾共扣禅关。"
        ], 
        "title": "题画八首 其一", 
        "type": "绝句", 
        "yun": "删"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "群嶂绕溪青，晴来马足轻。", 
            "不辞山路远，随处听啼莺。"
        ], 
        "title": "题画八首 其二", 
        "type": "绝句", 
        "yun": "庚"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "江槛俯清浔，高秋水气深。", 
            "楸枰互相对，机事亦何心。"
        ], 
        "title": "题画八首 其三", 
        "type": "绝句", 
        "yun": "侵"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "春水远浮天，悠悠一钓船。", 
            "樵青且沽酒，丝上鲤鱼鲜。"
        ], 
        "title": "题画八首 其四", 
        "type": "绝句", 
        "yun": "先"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "晚岫含残日，寒波荡远空。", 
            "层栏人独倚，秋思渺无穷。"
        ], 
        "title": "题画八首 其五", 
        "type": "绝句", 
        "yun": "东"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "隐迹混樵踪，幽居碧涧东。", 
            "秋光胜春色，红树白云中。"
        ], 
        "title": "题画八首 其六", 
        "type": "绝句", 
        "yun": "东"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "极目楚天遥，湖亭晚兴饶。", 
            "平波千万顷，鸥影落青霄。"
        ], 
        "title": "题画八首 其七", 
        "type": "绝句", 
        "yun": "萧"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "一水泛秋光，千山共夕阳。", 
            "江乡无限好，都属钓鱼郎。"
        ], 
        "title": "题画八首 其八", 
        "type": "绝句", 
        "yun": "阳"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "烟碧带霜红，秋深处处同。", 
            "晚晴山更好，诗在野航中。"
        ], 
        "title": "秋景小幅", 
        "type": "绝句", 
        "yun": "东"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "幽筱弄寒姿，乔柯霜后时。", 
            "吟窗有残墨，画得醉中诗。"
        ], 
        "title": "倪云林竹树", 
        "type": "绝句", 
        "yun": "支"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "烟叶正青青，轩窗晓思清。", 
            "开帘看春雨，江上有歌声。"
        ], 
        "title": "吴仲圭墨竹", 
        "type": "绝句", 
        "yun": "庚"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "映水一枝开，春从笔底来。", 
            "高楼漫吹笛，终不点苍苔。"
        ], 
        "title": "梅花折枝图", 
        "type": "绝句", 
        "yun": "灰"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "狞面兽中尊，奇峰比最真。", 
            "祇堪负莲座，稳载法王身。"
        ], 
        "title": "师林十二咏 其一 师子峰", 
        "type": "绝句", 
        "yun": "真"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "西曛夕尚明，东旭朝先赤。", 
            "为比众峰高，光景常多得。"
        ], 
        "title": "师林十二咏 其二 含晖岭", 
        "type": "绝句", 
        "yun": null
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "昨吐光不阙，今吐遽非圆。", 
            "圆缺看多少，孤峰只宛然。"
        ], 
        "title": "师林十二咏 其三 吐月峰", 
        "type": "绝句", 
        "yun": "先"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "独立暮庭中，齐腰雪几重。", 
            "不因逢酷冷，那解识严冬。"
        ], 
        "title": "师林十二咏 其四 立雪堂", 
        "type": "绝句", 
        "yun": "冬"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "咫尺栖身地，宽如选佛场。", 
            "须知九千界，元不离禅床。"
        ], 
        "title": "师林十二咏 其五 禅窝", 
        "type": "绝句", 
        "yun": "阳"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "阁中人独坐，阁外已梅开。", 
            "春信何须问，清香自报来。"
        ], 
        "title": "师林十二咏 其六 问梅阁", 
        "type": "绝句", 
        "yun": "灰"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "古柏昼阴阴，当轩岁月深。", 
            "山僧常笑指，应解识禅心。"
        ], 
        "title": "师林十二咏 其七 指柏轩", 
        "type": "绝句", 
        "yun": "侵"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "入窗才一缕，满室便氲然。", 
            "任使频舒卷，山僧自稳眠。"
        ], 
        "title": "师林十二咏 其八 卧云室", 
        "type": "绝句", 
        "yun": "先"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "方池开玉鉴，炯炯湛虚明。", 
            "瘦影休烦照，心凉已共清。"
        ], 
        "title": "师林十二咏 其九 玉鉴池", 
        "type": "绝句", 
        "yun": "庚"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "一泓碧澄甃，寒沁玉壶清。", 
            "裹茗曾来试，虚闻石井名。"
        ], 
        "title": "师林十二咏 其十 水壶井", 
        "type": "绝句", 
        "yun": "庚"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "古涧泻寒清，飞梁压水平。", 
            "夕阳疏雨过，留得彩虹横。"
        ], 
        "title": "师林十二咏 其十一 小飞虹", 
        "type": "绝句", 
        "yun": "庚"
    }, 
    {
        "author": "王行", 
        "era": "元", 
        "subtype": "五言绝句", 
        "text": [
            "深谷翳脩篁，苍飙洒碧霜。", 
            "忆曾参玉版，风味似筼筜。"
        ], 
        "title": "师林十二咏 其十二 竹谷", 
        "type": "绝句", 
        "yun": "阳"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "平生泉石共襟期，身后园林失旧姿。", 
            "最是令人久相念，诗中图画画中诗。"
        ], 
        "title": "题倪元镇画", 
        "type": "绝句", 
        "yun": "支"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "一曲清湾几曲山，白云红树夕阳间。", 
            "高秋剩有登临兴，不惮携琴日往还。"
        ], 
        "title": "题画并序", 
        "type": "绝句", 
        "yun": "删"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "高馆良宵睡思迟，葛巾重著半醺时。", 
            "都将满抱林泉兴，付与闲窗墨半池。"
        ], 
        "title": "题自作画并序", 
        "type": "绝句", 
        "yun": "支"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "两年江馆得相亲，俄复荷衣染市尘。", 
            "几度相思更相羡，清风明月属閒人。"
        ], 
        "title": "寄蔡渔村 其一", 
        "type": "绝句", 
        "yun": "真"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "忆同江渚问梅花，把酒吟诗兴总佳。", 
            "此日尘埃城郭里，每看云鸟落天涯。"
        ], 
        "title": "寄蔡渔村 其二", 
        "type": "绝句", 
        "yun": "佳"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "禾黍高低垄亩宽，一春勤苦一秋安。", 
            "泉甘草美凉阴卧，不用家人接牡丹。"
        ], 
        "title": "休牧图", 
        "type": "绝句", 
        "yun": "寒"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "高馆疏帘晚乍开，读书声里故人来。", 
            "山中本自无尘土，催得家童埽绿苔。"
        ], 
        "title": "题画二首 其一", 
        "type": "绝句", 
        "yun": "灰"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "雨后飞泉下碧湍，长松脩竹草堂寒。", 
            "无人解识高人意，溪上青山独自看。"
        ], 
        "title": "题画二首 其二", 
        "type": "绝句", 
        "yun": "寒"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "层空飞雪夜漫漫，独倚危阑向晓看。", 
            "纵使万山同一色，不妨孤嶂出高寒。"
        ], 
        "title": "为王立方题雪峰孤眺图", 
        "type": "绝句", 
        "yun": "寒"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "春日初长倦读书，夕阳流水荡空虚。", 
            "扁舟聊复持竿去，意在青山不在鱼。"
        ], 
        "title": "春江钓艇图", 
        "type": "绝句", 
        "yun": "鱼"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "秋水春云万里空，酒壶书卷一孤篷。", 
            "多情最是閒鸥鹭，留得诗人作钓翁。"
        ], 
        "title": "水云居", 
        "type": "绝句", 
        "yun": "东"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "为亲忘子亦堪怜，锄底黄金岂偶然。", 
            "简册本期敦薄俗，晋人曾说邓攸贤。"
        ], 
        "title": "题郭巨逢金卷", 
        "type": "绝句", 
        "yun": "先"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "读罢文窗女史箴，日长庭院正春深。", 
            "游蜂舞蝶閒情思，那解当时匪石心。"
        ], 
        "title": "仕女障子", 
        "type": "绝句", 
        "yun": "侵"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "弄月吟风一万竿，翠云缭乱拂青鸾。", 
            "岁寒别有精神在，宜凭阑干雪里看。"
        ], 
        "title": "高林雪竹", 
        "type": "绝句", 
        "yun": "寒"
    }, 
    {
        "author": "王翰", 
        "era": "元", 
        "subtype": null, 
        "text": [
            "空堂霜气肃，落木集已多。", 
            "墙阴数丛菊，岁晏承阳和。", 
            "寘卷下堂行，自爱颜色佳。", 
            "掇英汎浊醪，为我驻年华。", 
            "渊明已黄土，幽姿徒尔嘉。", 
            "惆怅南山上，千载空烟霞。"
        ], 
        "title": "古诗五首 其一", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "清风汎栏楯，明月耿房帷。", 
            "夜永草虫吊，天长鸿雁悲。", 
            "容华渐销铄，阳景空中驰。", 
            "宝剑光陆离，白马黄金鞿。", 
            "丈夫贵循名，讵以别离为。", 
            "含情掩瑶琴，涕泗空涟洏。"
        ], 
        "title": "古诗五首 其二", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "日暮洛阳道，北山正嶕峣。", 
            "高坟望累累，岁久青松凋。", 
            "为问葬者谁，云是汉唐朝。", 
            "龟龙卧深草，文字半沉销。", 
            "凄风扑霜叶，阴云惨寒郊。", 
            "颓垣隐狐兔，荒棘鸣鸱鸮。", 
            "千载雍门琴，令人涕泪交。"
        ], 
        "title": "古诗五首 其三", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "夷齐千载后，西山淡无姿。", 
            "贤人千载生，空林老蕨薇。", 
            "青青庙前柏，高高堂下碑。", 
            "空山阅今古，同与天地摧。", 
            "倜傥鲁连子，抱义不逢时。", 
            "片言为解纷，尺素杀军师。", 
            "耻秦誓蹈海，辞赵非金为。", 
            "颓波无回流，砥柱高崔嵬。", 
            "芳名在简策，壮士饮风仪。"
        ], 
        "title": "古诗五首 其四", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "今日天气佳，曳杖出衡门。", 
            "凉露湿芒屦，清风感帨巾。", 
            "幽鸟避人飞，游鱼畏钓沉。", 
            "蛛丝映空张，饥隼号北林。", 
            "恶彼机事深，安能降我心。", 
            "归来遣世虑，浊酒聊自斟。"
        ], 
        "title": "古诗五首 其五", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "南山有松树，托根白云岑。", 
            "枝叶冒霜雪，不易太古心。", 
            "我昔来结茅，相对岁月深。", 
            "轻花酿春酒，寒声杂清琴。", 
            "野马被羁鞅，沐猴强冠簪。", 
            "华靡非其心，动践所不任。", 
            "我罪非所得，脱身事幽寻。", 
            "归来治田畴，损物犹蟊蟫。", 
            "矫首望故山，白雨翳青林。", 
            "首丘匪可忘，治任须及今。", 
            "往从荷蓧徒，永与世幽沉。"
        ], 
        "title": "思山吟", 
        "type": "古风", 
        "yun": "侵"
    }, 
    {
        "author": "王翰", 
        "era": "元", 
        "subtype": null, 
        "text": [
            "羔羊不受秣，呦呦索晨牧。", 
            "稚子惧出门，动与虎狼触。", 
            "垂鞭不敢前，常向风雨哭。", 
            "我老轻其生，仗策入幽谷。", 
            "原平散漫食，径狭相追逐。", 
            "霜馀野草白，沙寒山水绿。", 
            "荒磴随渔樵，深林杂麋鹿。", 
            "读书坐磐石，摴蒱向皋陆。", 
            "为感蒙庄言，归涂不可暮。"
        ], 
        "title": "牧羊", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "行吟散郁积，日暮黄河曲。", 
            "黄河昆崙来，万里经平陆。", 
            "西北限秦晋，东南走梁宋。", 
            "龙门夜雨深，砥柱秋涛横。", 
            "鼋鼍时出没，鲸鲵相簸弄。", 
            "艰险自天设，万骑安所用。", 
            "人事多乖迕，山河有变更。", 
            "孝武宣房歌，千载有馀清。", 
            "朱梁白马祸，草木动悲鸣。", 
            "圣人总四溟，天地还清宁。", 
            "河当一澄彻，因之作颂声。"
        ], 
        "title": "黄河曲", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "我家本燕云，皇考昔膴仕。", 
            "门户早单弱，田园久废寘。", 
            "中原丧乱频，骨肉不得恃。", 
            "兄弟弃草野，松楸作平地。", 
            "今我虽偶存，贫病苦交至。", 
            "有尔且煖眼，嗣续得不坠。", 
            "富贵人所愿，诗书须尔事。", 
            "头角似稍长，难以杂童稚。", 
            "玉琢终待磨，木揉后成器。", 
            "寸阴必自惜，前脩可追跂。", 
            "数数恐伤恩，斯言尔当志。"
        ], 
        "title": "示子砺", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "一气无停机，四时仍代用。", 
            "万物生两间，潜植与蠢动。", 
            "时至靡不荣，运往讵所恸。", 
            "蝉生粪壤间，潜化自能羾。", 
            "登木喜得时，鸣响甚恣纵。", 
            "既免螳螂搏，幸脱痀瘘中。", 
            "或学秦筝鸣，或作雅琴弄。", 
            "或缓美人歌，或繁小子诵。", 
            "或静而独鸣，或聚而相哄。", 
            "不料瓮内鸡，遽儗竹上凤。", 
            "凉飔一朝发，繁霜藉草重。", 
            "强鸣声噎塞，处危心愡恫。", 
            "所付既靡盬，脱落难持控。", 
            "高蜚翅剪铩，不饮腹空洞。", 
            "局促尘埃中，蚁困况集众。", 
            "我行庭树间，见之心为痛。", 
            "呼儿置深稳，聊尽尔馀哢。", 
            "作诗予时哉，含悽不成讽。"
        ], 
        "title": "秋蝉抱叶而吟叶脱而堕困于群蚁亟遣仆置高树且怜而作诗吊之", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "南山有佳树，众鸟寒相依。", 
            "佳树何团圞，岁暮心不移。", 
            "高枝聊可嬉，低枝安我栖。", 
            "有巢不能庇，敢望故林飞。", 
            "古剑光射斗，陆沈还不朽。", 
            "欲淬使之利，持此恐伤手。", 
            "不若两钱锥，反以得取售。", 
            "向市空抱归，令人颜甚厚。", 
            "螔蝓涎自濡，蛟龙嘘成云。", 
            "螔蝓以自足，蛟龙或可驯。", 
            "大小各逍遥，雕鴳何足论。", 
            "方崖秋气高，天宇何萧骚。", 
            "主人有西成，客子免焦劳。", 
            "道途何纵横，使我颜色消。", 
            "世故多纷纭，万事徒嗷嗷。", 
            "一笑欲拂衣，青山频见招。", 
            "筳篿几欲折，秋风恋绨袍。", 
            "书之双泪下，楮觚不能操。"
        ], 
        "title": "言怀呈董仲纶训导", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "黄金是何物，能摧壮士心。", 
            "有金交契厚，有金交意深。", 
            "一朝金用尽，相看同路人。", 
            "古人重交道，敬至义自伸。", 
            "我观管鲍徒，交厚情最亲。", 
            "知心两无猜，巽让常欣欣。", 
            "斯可愧薄俗，外物非所珍。", 
            "子鱼能一掷，幼安同浮尘。", 
            "弃之同一道，中有伪与真。", 
            "高风鲁连子，千载名如新。"
        ], 
        "title": "题管鲍论交图", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "东风作雪意，竹窗寒策策。", 
            "老鸱向晨鸣，饥鼠当昼嚇。", 
            "不爨米瓶空，止饮酒樽侧。", 
            "妻子色悽凉，吾心自安适。", 
            "前途有风雪，行路黑如漆。", 
            "貂裘重不煖，素颜惨无质。", 
            "吾生抱大拙，默坐永朝日。", 
            "鹤长与凫短，天性为至佚。", 
            "化工谅均平，守玄保真白。", 
            "诵诗晤童子，或当发蒙密。"
        ], 
        "title": "初冬述怀", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "早起去山店，鸡鸣月在天。", 
            "瘦马恋残刍，仆夫烦力牵。", 
            "山外有畏途，石粗履几穿。", 
            "行行二十里，彷佛闻炊烟。", 
            "林间宿鸟散，摇荡露漙漙。", 
            "迟明据鞍睡，梦里到长安。"
        ], 
        "title": "关山蚤行图", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "有功当记录，有罪当准理。", 
            "忘功治其罪，汉祖少恩耳。", 
            "不忍一身诛，况及三族死。", 
            "千载胡公言，为雪泉下耻。"
        ], 
        "title": "读韩信传", 
        "type": "古风", 
        "yun": "纸"
    }, 
    {
        "author": "王翰", 
        "era": "元", 
        "subtype": null, 
        "text": [
            "强秦奋关中，六国环恣睢。", 
            "西上望函谷，壮士不能踰。", 
            "地开天府险，法仿申韩馀。", 
            "治道既出下，民性皆异趍。", 
            "彼哉苏张徒，挟诈从横书。", 
            "捭阖中时议，三寸挠万夫。", 
            "韩赵弗敢违，齐楚从其驱。", 
            "车骑颇张皇，威焰烜赫如。", 
            "最缓来踵迹，代衍还连茹。", 
            "轲也论王道，妾妇明其狙。", 
            "周纲既陵替，秦治非远图。", 
            "土地何其贪，生民何其辜。", 
            "兵甲日以縻，膏血日以涂。", 
            "至今载简册，庄士长不愉。", 
            "斯人在三代，谗口伏显诛。"
        ], 
        "title": "读仪秦传", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "汉祖匿私爱，吕氏不宁处。", 
            "大位垂转易，祸福在反覆。", 
            "谏口徒期期，不胜留侯术。", 
            "四老高蹈士，斯出亦颇辱。", 
            "安刘实灭刘，为赵速剪戮。", 
            "周昌纵强相，何济几上肉。", 
            "激烈鸿鹄歌，不救身后毒。", 
            "子房多庙算，此举良不足。"
        ], 
        "title": "四老", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "北风吹大荒，晨霜陨群木。", 
            "天宇淡寥寥，河水来汨汨。", 
            "候雁常悲鸣，蛰虫已跧伏。", 
            "聿念远行者，衣敝逢岁暮。", 
            "况是羁累人，何以营水菽。", 
            "愁来安用生，酸痛彻心骨。"
        ], 
        "title": "初冬述怀时樊女南迁", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "峨峨太行山，悠悠行子心。", 
            "凭高望乡国，白云翳遥岑。", 
            "目触心亦驰，亲居宛在临。", 
            "欲发久裴回，悒悒伤中襟。", 
            "孝哉狄文惠，才器真遗珠。", 
            "推毂五龙起，扶日升天衢。", 
            "元功照简策，存与天地俱。", 
            "许公纯孝心，羹墙见昏晓。", 
            "辞家旷定省，作郡理纷扰。", 
            "怀亲慕昔贤，襟韵同表表。", 
            "惟此远业期，令誉庶终保。"
        ], 
        "title": "望云生", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "停午阴风生，向夜星彩没。", 
            "入杯汤已冰，挟纩肌欲粟。", 
            "始见微霰零，俄惊素花数。", 
            "皓色射窗楮，轻声碎轩竹。", 
            "雅琴无秦筝，佳茗胜𨤍醁。", 
            "爱此清夜吟，共剪西窗烛。"
        ], 
        "title": "雪晴斋居", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "岁月忽云徂，倏尔值嘉令。", 
            "轩裳谢东缠，蓬茅养清静。", 
            "溪合玄冰积，阶平白雪盛。", 
            "时惟朋侪临，杖屦造门径。", 
            "开门延客入，拜揖须展敬。", 
            "土炉火新炽，石鼎安欲正。", 
            "寒井方及深，清泠绝泥泞。", 
            "奇茗畜时久，待此佳客命。", 
            "蝇声响不歇，蟹目乱无定。", 
            "盏斝涤已洁，槃托拭更净。", 
            "咽沃肝肺清，漱袪齿牙病。", 
            "坐觉昏睡除，言出清淡胜。", 
            "幸拜高轩临，愧乏珍馔饤。", 
            "郑重弥明仙，聊为尽吟兴。"
        ], 
        "title": "雪夜茗会", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "双亲久谢世，岁月倏已徂。", 
            "音容宛犹在，曷以侍槃盂。", 
            "昼思俨在堂，暮思恒倚闾。", 
            "思之不能置，泪下沾衣裾。", 
            "陵中有蓼莪，堂下有风木。", 
            "草木尚有因，独无父母属。", 
            "哀哀慈母劳，戚戚严父鞠。", 
            "此心何时已，终身讵为足。"
        ], 
        "title": "孝思堂", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "昔日武乡侯，教子著明训。", 
            "嘉言载简策，千古挹芳润。", 
            "我心身上衣，皦皦化为缁。", 
            "我身庭中树，时时风挠之。", 
            "内外受纷扰，声利何由辞。", 
            "陈均古好学，逸情知缮性。", 
            "不惟诵书史，迹不迈门径。", 
            "理超性亦澄，物遣道自胜。", 
            "跧居有馀乐，誓不叹贫病。", 
            "朋侪从讲问，冠屦来相依。", 
            "一朝施乐育，贤哲端可希。", 
            "为国储贤才，文馆多光辉。", 
            "青云终自致，白日看翻飞。"
        ], 
        "title": "题静学斋为陈司训", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "朝登微子岭，上有微子祠。", 
            "我来拜堂下，升堂瞻圣仪。", 
            "三人俨相向，衣冠肖古时。", 
            "嗟此崇黎地，何以知祀兹。", 
            "好德本彝性，公议孰掩之。", 
            "林木交荫翳，冈峦互参差。", 
            "泉脉且甘冽，周道通四驰。", 
            "我欲告邑人，好刻铜盘词。"
        ], 
        "title": "谒微子祠", 
        "type": "古风", 
        "yun": "支"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "喜遂投闲意，开轩出竹林。", 
            "高空苍雪堕，永夏绿云深。", 
            "缥帙涵晴色，湘帘驻晚阴。", 
            "须知子猷兴，千载一虚心。"
        ], 
        "title": "寄题聚碧轩", 
        "type": "律诗", 
        "yun": "侵"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "长松知几树，树树著清风。", 
            "飞雨夜初急，怒涛秋更雄。", 
            "醉归山月里，高卧石楼中。", 
            "那复钧天梦，知音自不穷。"
        ], 
        "title": "题听松卷", 
        "type": "律诗", 
        "yun": "东"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "庭户无尘杂，轩楹净埽除。", 
            "炉烟消晚坐，帘日照晨梳。", 
            "清逸吟边兴，骞腾醉里书。", 
            "时看问奇者，来觅子云居。"
        ], 
        "title": "次韵沈学庵閒居杂兴三首 其一", 
        "type": "律诗", 
        "yun": "鱼"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "树影觉秋疏，山光映晚除。", 
            "溪毛和雨荐，石发任风梳。", 
            "艾蒳窗馀篆，芸晖架有书。", 
            "呼儿具毫楮，应欲赋闲居。"
        ], 
        "title": "次韵沈学庵閒居杂兴三首 其二", 
        "type": "律诗", 
        "yun": "鱼"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "闲怀聊自适，老态讵难除。", 
            "白发从千丈，清风每一梳。", 
            "众峰陪独咏，孤枕伴群书。", 
            "况有能吟侣，时来慰索居。"
        ], 
        "title": "次韵沈学庵閒居杂兴三首 其三", 
        "type": "律诗", 
        "yun": "鱼"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "漠漠素云迷，空山雪霁时。", 
            "齐开一万树，都是向南枝。", 
            "清影照碧水，寒香随晚飔。", 
            "谁言林处士，独解为题诗。"
        ], 
        "title": "梅花卷", 
        "type": "律诗", 
        "yun": "支"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "闲斋寂无营，忘我外驰意。", 
            "韦编在燕几，芳席蔼兰气。", 
            "薿薿庭草深，沄沄涧水驶。", 
            "永坐弦我诗，清风自南至。"
        ], 
        "title": "读书斋", 
        "type": "律诗", 
        "yun": null
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "时否贤才隐，年饥瘦稚啼。", 
            "倦游同缩猬，起舞讶闻鸡。", 
            "秘语推图谶，荒愁怯鼓鼙。", 
            "磨碑求著作，先与草淮西。"
        ], 
        "title": "寄陈惟允", 
        "type": "律诗", 
        "yun": "齐"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "江馆坐閒夕，客怀聊自宽。", 
            "思君不可道，清梦若为安。", 
            "露气寒花馥，霜华晚叶丹。", 
            "葱葱好城郭，延首向西看。"
        ], 
        "title": "江馆有怀王为善", 
        "type": "律诗", 
        "yun": "寒"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "大野饶积雪，溪山同混茫。", 
            "轩窗时眺望，虚䆳若舟航。", 
            "晓霁浮玉色，夜寒流月光。", 
            "山阴馀兴在，吟咏不能忘。"
        ], 
        "title": "雪航", 
        "type": "律诗", 
        "yun": "阳"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "结楼临水上，风景问如何。", 
            "明月夜先到，清光秋更多。", 
            "高檐垂碧汉，低槛俯金波。", 
            "想得凭空阔，长吟复浩歌。"
        ], 
        "title": "先月楼二首 其二", 
        "type": "律诗", 
        "yun": "歌"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "未见即云别，别怀安可忘。", 
            "平生双醉眼，四海一诗囊。", 
            "乔木苍云合，高楼白日长。", 
            "屏山远相望，烟水正微茫。"
        ], 
        "title": "寄唐伯慎", 
        "type": "律诗", 
        "yun": "阳"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "蒲团功向熟，那许业缘侵。", 
            "悟道原非佛，论诗却见心。", 
            "钵香红稻米，屋老绿萝岑。", 
            "吾亦惟求静，支筇盍远寻。"
        ], 
        "title": "寄衍独庵斯道", 
        "type": "律诗", 
        "yun": "侵"
    }, 
    {
        "author": "王行", 
        "era": "元", 
        "subtype": "五言律诗", 
        "text": [
            "山瓢形似鹤，山馆泻琼浆。", 
            "醉后书符验，常时施药忙。", 
            "坛横星斗影，帔着海霞光。", 
            "究彻玄玄理，吹笙谒紫皇。"
        ], 
        "title": "寄李鹤瓢士明", 
        "type": "律诗", 
        "yun": "阳"
    }, 
    {
        "author": "王行", 
        "era": "元", 
        "subtype": "七言律诗", 
        "text": [
            "每看新图忆旧游，远情闲景共悠悠。", 
            "乱鸿沙渚烟中夕，黄叶江村雨外秋。", 
            "乱后得安翻讶梦，醉来因感却生愁。", 
            "那能便结沧洲伴，重向烟波觅钓舟。"
        ], 
        "title": "题云林画", 
        "type": "律诗", 
        "yun": "尤"
    }, 
    {
        "author": "王行", 
        "era": "元", 
        "subtype": "七言律诗", 
        "text": [
            "一从高迹隐林坰，城郭登临不共行。", 
            "流水高山谁得解，暮云春树几多情。", 
            "平湖远汉空明里，落日群峰紫翠横。", 
            "已喜芳邻近得接，好怀那惜向君倾。"
        ], 
        "title": "次韵张伯纯见寄", 
        "type": "律诗", 
        "yun": "庚"
    }, 
    {
        "author": "王行", 
        "era": "元", 
        "subtype": "七言律诗", 
        "text": [
            "山中风雪下三日，日出未消溪上寒。", 
            "行路不辞穿窈窕，人家何处有琅玕。", 
            "初春草色缘沙见，数树梅花隔水看。", 
            "此景欲摹难泼墨，拟将粉笔写林峦。"
        ], 
        "title": "雪后西湾访友道中即事", 
        "type": "律诗", 
        "yun": "寒"
    }, 
    {
        "author": "王行", 
        "era": "元", 
        "subtype": "七言律诗", 
        "text": [
            "怀刺归来卧枕书，白云满榻闭门初。", 
            "草《玄》未信扬雄病，礼法从知阮籍疏。", 
            "短障夕阳悲蟋蟀，方塘秋水老芙蕖。", 
            "南村口燥呼难得，一任狂风捲弊庐。"
        ], 
        "title": "次韵杨孟载见寄", 
        "type": "律诗", 
        "yun": "鱼"
    }, 
    {
        "author": "王行", 
        "era": "元", 
        "subtype": "七言律诗", 
        "text": [
            "廿载谁询独处情，翛然江郭养馀清。", 
            "老颜照水同梅瘦，短发临风斗雪明。", 
            "寒雁联行轻落渚，晚鸦结队远归城。", 
            "匆匆岁暮相思切，又辱沙塘折简行。"
        ], 
        "title": "次韵高季迪见寄", 
        "type": "律诗", 
        "yun": "庚"
    }, 
    {
        "author": "王行", 
        "era": "元", 
        "subtype": "七言律诗", 
        "text": [
            "频年湖上读书多，束帛戋戋忽见过。", 
            "霄汉明良图治理，林泉英俊遍遮罗。", 
            "登朝簠簋材偏美，调鼎盐梅味较和。", 
            "只恐西风秋欲起，四鳃回忆渺烟波。"
        ], 
        "title": "送莫礼敬应聘之京", 
        "type": "律诗", 
        "yun": "歌"
    }, 
    {
        "author": "王行", 
        "era": "元", 
        "subtype": "七言律诗", 
        "text": [
            "君在江村我在家，各巡篱落看黄花。", 
            "一庭閒日迟迟景，两岸微茫浅浅沙。", 
            "不使好怀留世故，偶因佳节感年华。", 
            "身轻随处聊堪乐，况有吟哦解叹嗟。"
        ], 
        "title": "次俞有立客中九日", 
        "type": "律诗", 
        "yun": "麻"
    }, 
    {
        "author": "王行", 
        "era": "元", 
        "subtype": "七言律诗", 
        "text": [
            "素业承家学有师，江湖声誉旧闻知。", 
            "风生客座谈天处，云满山衣相地时。", 
            "已向支干搜隐秘，更於龙虎探幽奇。", 
            "何当示我青囊术，为尔凭轩一赋诗。"
        ], 
        "title": "赠地理师", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": null, 
        "text": [
            "檐耸数株松子。", 
            "村绕一湾菰米。", 
            "鸥外迥闻鸡，望望云山烟水。", 
            "多此。", 
            "多此。", 
            "酒进玉盘双鲤。"
        ], 
        "title": "如梦令 菰村赋赠", 
        "type": "词", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "溪上鹅儿柳色黄，溪边花树妾身长。", 
            "浮薸可是无情物，采得归来好遗郎。"
        ], 
        "title": "和张率性经历竹枝词二首 其一", 
        "type": "词", 
        "yun": "阳"
    }, 
    {
        "author": "王逢", 
        "era": "元", 
        "subtype": null, 
        "text": [
            "道傍花发野蔷薇，绿刺长条绊客衣。", 
            "不及沙边水杨柳，叶间开眼望郎归。"
        ], 
        "title": "和张率性经历竹枝词二首 其二", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "云外孤亭，空怅望、烟霞仙客。", 
            "还试问、飞吟诗句，为谁留别。", 
            "三入岳阳人不识，浮生扰扰苍蝇血。", 
            "道老精、知向树阴中，曾来歇。", 
            "松稚在，虬枝结。", 
            "皮溜雨，根盘月。", 
            "恨还丹不到，后来豪杰。", 
            "尘世千年翻甲子，秋空一剑横霜雪。", 
            "待他时、携酒赤城游，相逢说。"
        ], 
        "title": "满江红", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "行遍江南，算只有、青山留客。", 
            "亲友间、中年哀乐，几回离别。", 
            "棋罢不知人换世，兵余犹见川留血。", 
            "叹昔时、歌舞岳阳楼，繁华歇。", 
            "寒日短，愁云结。", 
            "幽故垒，空残月。", 
            "听阁阎谈笑，果谁雄杰。", 
            "破枕才移孤馆雨，扁舟又泛长江雪。", 
            "要烟花、三月到扬州，逢人说。"
        ], 
        "title": "满江红", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "费尽长绳，系不住、西飞白日。", 
            "客窗外、满庭秋草，露蛩寒泣。", 
            "酒后看花空眼乱，花前把酒从衣湿。", 
            "要一尘、归老作菟裘，何难觅。", 
            "仙客老，巴园橘。", 
            "封万户，燕山栗。", 
            "且栽培松竹，伴人孤寂。", 
            "岂有梁鸿高世志，也无司马题桥笔。", 
            "便与君、同访洞庭春，和云吸。"
        ], 
        "title": "满江红", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "云鬓犀枕，谁似得、钱塘人物。", 
            "还又喜、小窗虚幌，伴人幽独。", 
            "荐枕恰疑巫峡梦，举杯忽听阳关曲。", 
            "问泪痕、几度浥罗巾，长相续。", 
            "南浦远，归心促。", 
            "春草碧，春波绿。", 
            "黯销魂无际，后欢难卜。", 
            "试手窗前机织锦，断肠石上簪磨玉。", 
            "恨马头、斜月减清光，何时复。"
        ], 
        "title": "满江红 庚戌春别燕城", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "过了重阳，寒惨惨、秋阴连日。", 
            "尚何事、满城风雨，漏天如泣。", 
            "点染一林红叶暗，飘萧三径黄花湿。", 
            "听敲门、忽有客三人，来相觅。", 
            "时节好，夸橙橘。", 
            "儿女喜，分梨栗。", 
            "罄一樽聊慰，老怀岑寂。", 
            "想像曾来神女赋，伤心似失文通笔。", 
            "破残年、催酿酒如川，长鲸吸。"
        ], 
        "title": "满江红 重阳后二日王彦文并利用秦山甫相过小饮", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "雅燕飞觞，清谈挥麈，主人终夜留欢。", 
            "密云双凤，碾破缕金团。", 
            "□品香泉味好，须臾看、蟹眼汤翻。", 
            "银瓶注，花浮兔碗，雪点鹧鸪斑。", 
            "双鬟。", 
            "微步稳，春纤擎露，翠袖生寒。", 
            "觉清风扶我，醉玉颓山。", 
            "照眼红纱画烛，吟鞭送、月满银鞍。", 
            "归来晚，芸窗未寝，相伴小妆残。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "夕阳王谢宅。", 
            "对草树荒寒，亭台欹侧。", 
            "乌衣旧时客。", 
            "渺双飞万里，水云宽窄。", 
            "东风羽翅，也迷却、当时巷陌。", 
            "向寻常百姓人家，孤负几回春色。", 
            "凄恻。", 
            "人空不见。", 
            "画栋栖香，绣帘窥额。", 
            "云兜雾隔。", 
            "锦书至付谁拆。", 
            "刘郎只见惯，金陵兴废，赠得行人鬓白。", 
            "又争如复到玄都，兔葵燕麦。"
        ], 
        "title": "瑞鹤仙 登金乌衣园来燕台", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "冻结南云，寒风朔吹。", 
            "纷纷六出飞花坠。", 
            "海仙剪水看施工，仙人种玉来呈瑞。", 
            "梅萼清香，竹梢点地。", 
            "画栏倚湿湖山翠。", 
            "先生方喜就烹茶，销金帐里何人醉。"
        ], 
        "title": "踏莎行 咏雪", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "玉露冷，蛩吟砌。", 
            "听落叶西风渭水，寒雁儿长空嘹唳。", 
            "陶元亮醉在东篱。"
        ], 
        "title": "桂殿秋", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "云鬟风鬓浅梳妆，取次樽前唱。", 
            "比著当时江上，减容光，故人别后应无恙。", 
            "伤心留得，软金罗袖，犹带贾充香。"
        ], 
        "title": "【越调】小桃红", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "门前六出花飞，樽前万事休提，为问东君消息。", 
            "急教人探，小梅江上先知。"
        ], 
        "title": "【越调】天净沙 冬", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "暖风迟日春天，朱颜绿鬓芳年，挈榼携童跨蹇。", 
            "溪山佳处，好将春事留连。"
        ], 
        "title": "【越调】天净沙 春", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "庭前落尽梧桐，水边开彻芙蓉，解与诗人意同。", 
            "辞柯霜叶，飞来就我题红。"
        ], 
        "title": "【越调】天净沙 秋", 
        "type": "词", 
        "yun": null
    }, 
    {
        "author": "白朴", 
        "era": "元", 
        "subtype": null, 
        "text": [
            "参差竹笋抽簪，累垂杨柳攒金，旋趁庭槐绿阴。", 
            "南风解愠，快哉消我烦襟。"
        ], 
        "title": "【越调】天净沙 夏", 
        "type": "词", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "秋水净菰蒲，天风送舳舻。", 
            "海云红日近，江国使星孤。", 
            "帝运无盆子，戎行有亚夫。", 
            "伤时恨离别，林下重诹咨。"
        ], 
        "title": "赠李宣使", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "梁驩难冲城，干将难补履。", 
            "历块过都百战材，枉送怀铅提椠士。", 
            "左手控紫游缰，右手执青丝鞭，身试上文锦鞯。", 
            "吴台越苑山浪涌，连城花暗摇红烟。", 
            "由来得意虞失脚，率府元僚早辞却。", 
            "方图安步傍林泉，敢许横行向沙漠。", 
            "野庭憩马荒鸡鸣，马思故枥雄风生。", 
            "殷勤目送使上道，驾牛万一至南平。"
        ], 
        "title": "辞帅幕后王左丞复以淮省都事过举且送马至以诗辞还", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "周氏饶望族，自宋世德茂。", 
            "鹤林卧麟冈，山脉萃芝秀。", 
            "笃生侍御公，犹坰在天厩。", 
            "襁抱器太父，青佩齿国胄。", 
            "诸经内沦浃，百氏旁研究。", 
            "鸾凤暂枳栖，鸳鹭寻羽簉。", 
            "冰衔十职馆，相府六衣绣。", 
            "荐掌西曹兵，雨听南垣漏。", 
            "滦京侈篇翰，海岳肃笾豆。", 
            "太子端本时，古传躬口授。", 
            "遂致问龙寝，罔或爽鸡候。", 
            "江东遭乱去，吴下为时救。", 
            "非同使尉佗，常存谕廷凑。", 
            "时将巨寓公，垂白竟拂袖。", 
            "朝廷整风纪，坚志起不复。", 
            "嘉鱼兼莼菰，小坞矗岩岫。", 
            "短筇杖琅然，消摇几心噣。", 
            "齐云楼始毁，承露盘既仆。", 
            "新亭对泣暮，锦衣独归昼。", 
            "禄赐无嬴金，乡饮惟醇酎。", 
            "含凄歌《黍离》，委顺正丘首。", 
            "孔戣真伯仲，张纲孰先后。", 
            "逢也楚狂人，频年展良觏。", 
            "拙诗序高父，家训赞大籀。", 
            "楷书《河清颂》，俨若临九奏。", 
            "兴来赫𨂜笺，往往法急就。", 
            "数谓麋鹿姿，合置文王囿。", 
            "桑枢原宪贫，饭颗杜陵瘦。", 
            "有怀感长笛，无才传耆旧。", 
            "玉雪梅花坡，寒尽想春透。", 
            "翛翛豹尾车，昨梦过圭窦。", 
            "朔庭烟草丰，灵其祜巡狩。"
        ], 
        "title": "故南台侍御史周公挽辞（讳伯琦，字伯温，号玉雪坡真逸。七十一卒）", 
        "type": "古风", 
        "yun": "宥"
    }, 
    {
        "author": "王逢", 
        "era": "元", 
        "subtype": null, 
        "text": [
            "箕舌兮房耳，交烛兮东鄙。", 
            "顾谢病兮四三，胡谣诼兮迭萋菲。", 
            "鹄高飞兮翼焉假，兰幽幽兮林下。", 
            "烂晨霞兮莫餐，潦秋清兮爰酌之斝。"
        ], 
        "title": "隐忧六章时有司奉吏部符敬依令旨起取 其一", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "兽有越阹，鱼有跋扈。", 
            "居巢处穴，知谨风雨。", 
            "辛荐临兮下载周，以朝以夕兮五春十秋。", 
            "年老癃病兮勿遣有诏，人事噂沓兮紫芝丛桂聊夷犹。"
        ], 
        "title": "隐忧六章时有司奉吏部符敬依令旨起取 其二", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "芡团团兮崟叶长，镜吾知兮眉如霜。", 
            "车尔华兮服尔章，素履谅气咎兮贞也悔亡，所未亡兮隐忧中肠。"
        ], 
        "title": "隐忧六章时有司奉吏部符敬依令旨起取 其三", 
        "type": "古风", 
        "yun": "阳"
    }, 
    {
        "author": "王逢", 
        "era": "元", 
        "subtype": null, 
        "text": [
            "虞士不往兮招维旌，鲁有两生兮没齿无名。", 
            "古道悠兮时事并，疑莫稽兮拔茅征。", 
            "贞菊延年兮姑餐以落英。"
        ], 
        "title": "隐忧六章时有司奉吏部符敬依令旨起取 其四", 
        "type": "古风", 
        "yun": "庚"
    }, 
    {
        "author": "王逢", 
        "era": "元", 
        "subtype": null, 
        "text": [
            "鸡鸣兮苍龙上蟠，鹤驾其朝兮窃谢病枕安。", 
            "须捷萧萧兮云栖檐端。", 
            "于乎！", 
            "策良被轻兮七子阙下，白帽管宁兮亦容于野。"
        ], 
        "title": "隐忧六章时有司奉吏部符敬依令旨起取 其五", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "牛山兮鸮林，材充兮培深，彼薮泽兮大狝禽。", 
            "于乎！", 
            "穷檐短景兮身衰遐心。"
        ], 
        "title": "隐忧六章时有司奉吏部符敬依令旨起取 其六", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "素痴得名侯君房，自享大案焦征羌。", 
            "莫嫌卫旌不举箸，口简授使多严光。", 
            "世间堪鄙是何物，粪上之英裈中虱。", 
            "后园石壁倚秋林，醉有髫孙旁执笔。"
        ], 
        "title": "寄桃浦诸故知即事五首 其一", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "山床折足琴暗徽，种菊不种西山薇。", 
            "愿从汉士碑有道，梦逢秦鬼歌无衣。", 
            "閒园不入烟火境，巨浸尽漂桃上梗。", 
            "老伴惟馀卧陇云，抱晦含光体常静。"
        ], 
        "title": "寄桃浦诸故知即事五首 其二", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "有章掷还太尉阁，有版不受丞相垣。", 
            "南朝天子许谢病，窃长木石仪鸾园。", 
            "平生气节诗千首，才非元亚。", 
            "素闻鲁庙铸金人，晚学程门坐泥偶。", 
            "双平原里庶全归，他日圹铭辞大手。"
        ], 
        "title": "寄桃浦诸故知即事五首 其三", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "贵不难得富可嗟，二事亦到园丁家。", 
            "雷王药吏锦裆绔，野藤络树金银花。", 
            "园丁横筇坐梧下，窃愧长年释耕者。"
        ], 
        "title": "寄桃浦诸故知即事五首 其四", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "鸿鹄巢高林，鼋鼍穴深渊。", 
            "所以庞德公，躬耕岘山田。", 
            "当时刘表侪雄材，万金足置燕王台。", 
            "台成禽荒鸩毒甘，醉氓臂锦呼鹰来。", 
            "鹰饥受呼饱则去，非熊之伦孰得驭。", 
            "诸儿豚犬遗以危，况复苍生天下虑。", 
            "苏岭石鹿双耸然，霞日绚烂芝茎鲜。", 
            "囊衣里鹥车连连，白骡青㹀参后先。", 
            "举家相携入长烟，竟托采药终天年，至今事迹有在心无传。", 
            "呜呼！", 
            "孔明不遇大耳主，亦必老向隆中眠。"
        ], 
        "title": "庞公携家图引为张橘隐题", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "东坡楚颂存虚名，止乌作亭殊有情。", 
            "枇杷换叶何青青，雪中开花来远馨。", 
            "多仁多核知尔少，柏树根添郑玄草。", 
            "慧海禅师识侯景，华容女儿哭刘表。", 
            "如何太白谪仙人，竟坐夜郎唐绝徼。", 
            "裁诗寄与多才郎，尘间宠辱要相忘。", 
            "霸桥吟兴驴背上，月盎冰壶齑味长。"
        ], 
        "title": "寄桃浦诸故知即事五首 其五 身膏草野身土苴，语孙耰锄莫轻把", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "莲公画称东吴精，草蔓花房未尝写。", 
            "森张意象亭毒表，辄有神人助挥洒。", 
            "常州貌得剑井松，剑气曣温相郁葱。", 
            "膏流节离祸幸免，至今颜色青于铜。", 
            "孔庙之桧尤硉矹，地媪所守龙所窟。", 
            "栾柯落阴根走石，疑是忠臣旧埋骨。", 
            "松兮桧兮岂偶然，陵霜轹雪兵燹年。", 
            "箭痕刀瘢尽皲裂，用命欲拄将崩天。", 
            "王姚凭城亲被坚，身歼城破百代传。", 
            "无人上请配张许，日夜二物风雷缠。", 
            "郑君古君子，此文此画良有以。", 
            "我题短章非斗靡，用吊忠魂附遗史。", 
            "吁嗟烈士长已矣。"
        ], 
        "title": "僧莲松桧图歌书遂昌山人郑明德序后", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "少年快恩仇，辞家建边勋。", 
            "手中弄铣鋧，目空万马群。", 
            "转壁入不毛，水咽山留云。", 
            "槥还亲抚哭，悔识李将军。"
        ], 
        "title": "古从军行七首 其一", 
        "type": "古风", 
        "yun": "文"
    }, 
    {
        "author": "王逢", 
        "era": "元", 
        "subtype": null, 
        "text": [
            "义结豪侠场，日趋燕赵风。", 
            "攻城数掠地，帝赉主将功。", 
            "玉带十球马，金镝双解弓。", 
            "弓马分赐谁，赤脉干绿瞳。"
        ], 
        "title": "古从军行七首 其二", 
        "type": "古风", 
        "yun": "东"
    }, 
    {
        "author": "王逢", 
        "era": "元", 
        "subtype": null, 
        "text": [
            "大旗萧萧寒，长槊列万夫。", 
            "令下簸逻鸣，铁骑分四驱。", 
            "尘黄日黑惨，相视人色无。", 
            "锋交血溅野，首将方援枹。"
        ], 
        "title": "古从军行七首 其三", 
        "type": "古风", 
        "yun": "虞"
    }, 
    {
        "author": "王逢", 
        "era": "元", 
        "subtype": null, 
        "text": [
            "白月流银河，三五星芒寒。", 
            "牛马卧草上，帐幕罗云端。", 
            "镦鼓舂容鸣，众飨独鲜欢。", 
            "群虏在吾目，九地攒吾肝。"
        ], 
        "title": "古从军行七首 其四", 
        "type": "古风", 
        "yun": "寒"
    }, 
    {
        "author": "王逢", 
        "era": "元", 
        "subtype": null, 
        "text": [
            "彼虏或有人，我师岂无名。", 
            "上计贵伐谋，掩袭非示征。", 
            "草塞狼反顾，一水西流声。", 
            "寇恂斩皇甫，余子乌足程。"
        ], 
        "title": "古从军行七首 其五", 
        "type": "古风", 
        "yun": "庚"
    }, 
    {
        "author": "王逢", 
        "era": "元", 
        "subtype": null, 
        "text": [
            "郤縠敦诗书，祭遵事雅歌。", 
            "非才衒空名，覆败诚不多。", 
            "小范真吾师，匹马双导戈。", 
            "笑拥兵十万，夜下白鹿坡。"
        ], 
        "title": "古从军行七首 其六", 
        "type": "古风", 
        "yun": "歌"
    }, 
    {
        "author": "王逢", 
        "era": "元", 
        "subtype": null, 
        "text": [
            "大钧播万物，无言自功成。", 
            "郦生掉寸舌，不智遭鼎烹。", 
            "非熊为王师，饭牛惭客卿。", 
            "辕门鼓角动，整驾河汉横。"
        ], 
        "title": "古从军行七首 其七", 
        "type": "古风", 
        "yun": "庚"
    }, 
    {
        "author": "王逢", 
        "era": "元", 
        "subtype": null, 
        "text": [
            "我志千载前，而生千载后。", 
            "间劳济胜具，或寓醉乡酒。", 
            "东郊秀壁参错明，螮蝀下饮波神惊。", 
            "看云衣上落照赤，放棹却赴糟台盟。", 
            "糟台筵开戛秦筑，霜寒入帘吹绛烛。", 
            "沉香刳槽压蔗露，风过细浪生纹縠。", 
            "水晶碗，苍玉船，载酬载酢陶自然。", 
            "鼻头火出逐獐未必乐，髀里肉消骑马良可怜。", 
            "五侯七贵真粪土，蜀仉如飘烟。", 
            "闻鸡懒舞饭牛耻，中清中浊方圣贤。", 
            "岂不闻县谯更阑漏迟滴，又不见天汉星疏月孤白，几家门锁瓦松青，仅留校书坟上石。", 
            "坟上石，终若何，醴泉曲车更进双叵罗。"
        ], 
        "title": "韩醴泉先辈余曲车道士邀游东欢桥钓矶岩壁既赴郑糟台宴众谓予同有高世志属赋进酒歌遂走笔", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "明公枉珍遗，开缄霜雪色。", 
            "自非玉女春，必假天孙织。", 
            "剡藤失浮薄，海苔无光泽。", 
            "元是秘府藏，亲向御手得。", 
            "秋风柿叶馆，笔研久荒寂。", 
            "飞来一朵云，列弟厌金碧。", 
            "如何上所赐，波及沧浪客。", 
            "焚香再封裹，还坐翻太息。", 
            "盗发唐昭陵，无复晋墨迹。", 
            "顾兹抱贞素，恬阅世代易。", 
            "尚怜先代时，龙翰溢邦国。", 
            "蚕缲尽输征，鹑结曾不惕。", 
            "吾元本恭俭，世祖膺圣德。", 
            "羊鞟代白麻，遂尔混区域。", 
            "侈用几何年，离乱亦以极。", 
            "明星烂河岳，鸡叫扶桑白。", 
            "当写大宝箴，直上玉阶侧。", 
            "讵敢轻点涴，令人却湔涤。"
        ], 
        "title": "奉谢杨山居宣慰寄遗茧纸", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "游鲤山石高孱颜，游鲤溪水清洄湾。", 
            "中有峨峨青结鬟，望如春云不可攀。", 
            "壬辰仲冬寇蜂起，乳臭将军先披靡，民人颠连社稷圮。", 
            "我固当为贞白鬼，后来小妹复被驱，亦葬鱼腹全其躯。", 
            "山高水清几千载，虹月夜贯双骊珠。", 
            "夜深鲛宫屏机杼，风吹草寒髑髅语。", 
            "何由生长江沱间，及见王睢鼓衣羽。", 
            "愿回尧天行化日，女子有家男有室，地下甘心灯似漆。"
        ], 
        "title": "赵氏双珠辞", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "日光青寒杀气白，山童林髡水缩脉。", 
            "城舂堕指扌朱送馁，莽苍坤舆大宵宅。", 
            "齐东赵原吴下客，辞荣养母韩康伯。", 
            "酒狂忽忆雍熙时，画法荆关海岳窄。", 
            "魁峰杰岭大将颜，秀厓峭壁仙卿班。", 
            "云岚滃勃嵩华表，石栈荦确崤函间。", 
            "翚飞楼阁深翠隐，兽群远迹人烟近。", 
            "一瀑天垂雪练绅，万松花落黄金粉。", 
            "森萝翳槲杳莫尽，若闻行歌采芝菌。", 
            "旁观众攫攘，妙洒独心苦。", 
            "神工精会合，鬼物毛竦竖。", 
            "烓爨扁舟露沙溆，磨轮新坊俯场圃。", 
            "雌伏鸡窠悬在梁，磬折田翁饲其牯。", 
            "土膏不假酥雨润，帘脚似逐东风顺。", 
            "贡联包匦旅裹粮，驴驱马驮力角奋。", 
            "怛然阁笔泪满腮，龙虎虚卧滦阳台。", 
            "累朝德泽百年运，短褐老去江南哀。", 
            "我诗题罢春泼眼，又见他乡鸿雁回。"
        ], 
        "title": "题赵善长为李原复所画山水", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "老生不能臣诸侯，却来题名凤山头。", 
            "霜晴木脱壁峭立，鸦儿大字淋漓秋。", 
            "于是陈邵隐佘薛，遥睇中原心耳热。", 
            "两人既仕李河南，雁断鹃啼荣梦歇。", 
            "迎承弈相游兹山，三复旧记松萝间。", 
            "野僧有待碧纱护，画图已自传人寰。", 
            "君本家西河，钟秀西湖曲。", 
            "龙城倚高寒，雁荡濯深渌。", 
            "华亭道阻泛雪船，乘鳃鲈买梅花前。", 
            "青衣童保进斗酒，解后意气凌吴天。", 
            "好将金城图略上天子，回首共访巴园仙。"
        ], 
        "title": "醉赠相子先（有引）", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "世治多福人，时危多贵人。", 
            "贵人乃鬼朴，福人真天民。", 
            "缅忆曹云西，生死太平辰。", 
            "高秋下孤鹤，想见英风神。", 
            "菀菀露榉间，幽幽水石滨。", 
            "桨打甫里船，角垫林宗巾。", 
            "往访赵松雪，满载九峰春。", 
            "斯图作何年，援笔为嘅呻。", 
            "池废余野鸨，井渫摇青蘋。"
        ], 
        "title": "曹云西山水", 
        "type": "古风", 
        "yun": "真"
    }, 
    {
        "author": "王逢", 
        "era": "元", 
        "subtype": null, 
        "text": [
            "大王气盖世、力拔山，七十馀战龙蛇间。", 
            "得人为霸失人虏，有妾如花无死所。", 
            "夜寒苍苍星月高，不惜倾身帐中舞。", 
            "大王恩深浅东海，青血荧荧春草在。", 
            "当时早化剑双飞，四面楚歌那慷慨。", 
            "芒砀山开五色云，雌雉竟与雄鸾群。", 
            "呜呼后世乱纷纷，非君择臣臣亦当择君。"
        ], 
        "title": "虞美人行赠邵倅", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "白兜罗，青衲襫，金鸦翠翎七宝饰。", 
            "圆方反正无定式，国人戴之天下惜。", 
            "后宫如花醉妆美，君王无心冠带理。", 
            "大木昼拔贪狼风，犹汎楼船济江水。", 
            "承平礼乐亦草草，岂但当时帽危脑。", 
            "可怜来者忘丧元，红缨末乱如云扰。", 
            "君不见玉帛万国先王朝，会弁如星丽九霄。", 
            "凤凰麒麟在郊棷，夔龙前殿奏箫韶。"
        ], 
        "title": "危脑帽歌读五代前蜀史有感而作", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "天门高高俯四极，寸田尺地登版籍。", 
            "泽梁无禁渔者多，瀚海横戈恣充斥。", 
            "去年官饟私敚攘，今年私醝官价偿。", 
            "屠烧县邑诚细事，大将不死鲸鲵乡。", 
            "烹羊椎牛醉以酒，腰缠白带红帕首。", 
            "定盟歃血许自新，禦寇征蛮复何有。", 
            "国家承平岁月久，念汝纷纷迫糊口。", 
            "羽林坚锐莫汝撄，慎勿轻誇好身手。", 
            "春风柳黄开阵云，号令始见真将军。"
        ], 
        "title": "天门行", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "苍梧月落乌号霜，寒泉幽凝金井床。", 
            "绮疏光流大星白，梦惊万里长城亡。", 
            "女郎报父收囹圄，匍匐将身赎无所。", 
            "官家圣明如汉主，妾心愧死缇萦女。", 
            "井临交衢下通海，海枯衢迁井不改。", 
            "银瓶同沈意有在，万岁千春露神采。", 
            "魂今归来风泠然，思陵无树容啼鹃，先王墓木西湖边。"
        ], 
        "title": "银瓶娘子辞", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "好风东来快雨俱，夫须亭观《职贡图》。", 
            "厥酋高鼻深目胡，冠插翟尾服绣襦。", 
            "革带鞮鞻貂襜褕，左女执盏右执壶。", 
            "手容恭如下大夫，酋妻髻椎将湛卢。", 
            "五采杂佩相萦纡，转顾飞虎飞龙旟。", 
            "锼耳者殿帕首驱，璎珞袒跣两侏儒。", 
            "一檠木难珊瑚株，一戴玉琢狻猊炉。", 
            "神獒髬髵状乳貙，复谁牵之鬈发须。", 
            "最后峨弁饰宝珠，若将入朝谨进趋。", 
            "秃奚踉蹡亦在途，锦膊骢带汗血驹。", 
            "尊贵卑贱各尔殊，经营意匠穷锱铢。", 
            "唐称二阎道元吴，今也少监称京都。", 
            "少监材抱岂画史，禹迹曾为帝亲理。", 
            "河伯川后备任使，无支祈氏甘胥靡。", 
            "大德延祐贞观比，辇陆航海填筐篚。", 
            "鸟言夷面远能迩，少监临古不无以。", 
            "赵公商公暨高李，颉颃霄汉嗟已矣？", 
            "霱云曙开俨斧扆，包茅不入颡谁泚？", 
            "周编大书王会礼。", 
            "安得臣臣奉天纪，陋儒作歌歌正始。"
        ], 
        "title": "任月山少监职贡图引", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "蓐收行秋将满秩，解印荣归严办集。", 
            "清道迎冬俟腊来，积雪严霜应有日。", 
            "遗蝗入地作年丰，禾黍登场吾事毕。", 
            "九月中旬之望夕，天大雷霆轰霹雳。", 
            "虾蟆蚯蚓尽出游，碧潭惊起蛟龙蛰。", 
            "炎炎溽暑胜暮春，赤日行天欲焚炙。", 
            "玄英勒驾遽奔迥，意恐中途例遭殛。", 
            "电掣金蛇走林莽，势似金桴击天鼓。", 
            "浮花浪蕊乱青红，痴蝶狂蜂恣飞舞。", 
            "唯贪过眼暂繁华，宁虑来年百斯苦。", 
            "应是苍生罪恶深，过犯弥天致天怒。", 
            "我愿天公怜赤子，抚绥恩育宜如故。", 
            "渴饮饥餐贵得时，夏热冬寒合常度。", 
            "寄声司令省厥躬，燮理阴阳勿乖误。"
        ], 
        "title": "秋冬之交雷电大作", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "我先落魄何所为，百年生计巢南枝。", 
            "迎风吸露饮山渌，枕泉漱石吟新诗。", 
            "一丝不挂心自乐，澹然性灵学无学。", 
            "洗耳熟听空山猿，知心更有空山鹤。", 
            "漫漫长夜何时晨，纷纷尘世何日清。", 
            "餔糟啜醨难自强，独醒肯图千古名。", 
            "君不见严光片石生白云，江湖夜永秋水深。", 
            "碧丝牵动潭底月，直钩钓断人间心。"
        ], 
        "title": "偶成", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "昔公曾住金芙蓉，白云为侣栖丹峰。", 
            "乾坤爽气星斗胸，手弄明月烟雾中。", 
            "十年灯下诗书工，今年试艺棘闱中。", 
            "其气似欲附冥鸿，翅拍天水摇天风。", 
            "行将杖策朝圣主，岂止小展天南东。", 
            "愿公献赋明光宫，直驱造化超洪濛。", 
            "笔阵纵横谁敢攻，八荒一扫空奸雄。", 
            "致君在上竭我忠，要令四海歌重曈。", 
            "有如医王逞神功，下与浊世针盲聋。", 
            "梦魂夜夜思见公，凝望不来忧心忡。", 
            "人生飘忽浮萍踪，百年光景转眼中。", 
            "秋风道上会相遇，便须握手一笑谈空空。"
        ], 
        "title": "寄王善甫", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "苏秦辩口人共知，黑貂敝尽朋旧疏。", 
            "六侯相印幸得佩，一朝身戮埋荒墟。", 
            "贾生才调天下奇，几年献策承明庐。", 
            "谗言入耳竟不用，长沙抱恨何当纡。", 
            "玉川先生妙人物，秋风破屋聊自居。", 
            "观其大节死不变，家中岂有担石储。", 
            "香山居士亦足数，达哉达哉谁得如。", 
            "二程兄弟百世士，孔孟之道赖以舒。", 
            "谈经说理妙无尽，天下学徒来挽车。", 
            "尧夫君实古淳士，胸中包裹混沌初。", 
            "西京华丽推第一，春光只满二老闾。", 
            "前乎说客姑且置，后来贤哲世所誉。", 
            "洛阳古俗称多士，遗风扫地今无馀。", 
            "陈生亦是嵩山客，从军久戍江南潴。", 
            "弯弓走马非所慕，无事闭门长读书。", 
            "抱琴辞我欲归去，因思往事难自摅。", 
            "归与瞑坐倘神会，为言每谭斯道，未必不为叹息涕泪增欷歔。"
        ], 
        "title": "送洛阳陈秀才", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "中郎一绝爨下音，流水无思山无情。", 
            "仲尼一为麟后尘，乾坤日月无光明。", 
            "圣贤自古多轗轲，吁嗟吾子难独鸣。", 
            "青山虽贵何足钦，黑貂未敝君休惊。", 
            "片言不用脱屣去，富贵于我浮云轻。", 
            "日饮一瓢岂予辱，日餐万钱非我荣。", 
            "进退于道苟无愧，对人何必面发赪。", 
            "幸有浮蛆之桑落，为君斟酌平生诚。", 
            "幸有栖鸾之桐木，为君弹出无弦声。", 
            "一弹石涧漱寒玉，再弹满耳松风清。", 
            "酒酣更鼓三五曲，鱼龙鼓舞波涛萦。", 
            "男儿出处须磊落，肯同儿女徒营营。", 
            "麻鞋布衲见天子，谁能干谒公与卿。", 
            "指踪利害谈世事，坐令海内皆升平。", 
            "不将归卧南山阴，荷衣未必输尘缨。", 
            "青山绿野总旧物，白鸥玄鹤皆昔盟。", 
            "上饮千寻之涧瀑，下采百岁之春英。", 
            "食之不饥复不老，永为终古天地精。", 
            "斯言虽鄙倘见听，便当尽决沧浪之水，洗净平生不朽无用之虚名。"
        ], 
        "title": "招友人归隐行", 
        "type": "古风", 
        "yun": "庚"
    }, 
    {
        "author": "叶颙", 
        "era": "元", 
        "subtype": null, 
        "text": [
            "群峰嵯峨互相依，九龙跳跃万马随。", 
            "苍松怪石倚天碧，岚气日夕沾人衣。", 
            "幽花野草香涧谷，山中寒暑自四时。", 
            "孝标当年隐其内，劲节上与山争奇。", 
            "纷纷馀辈方进取，谁能退缩山之陲。", 
            "困来和云卧白石，醒后冲烟登紫微。", 
            "古今名利天下重，此子似欲一手提。", 
            "白头老僧好事者，泛览景物裁为诗。", 
            "使我一读重叹息，玩味展转忘其疲。", 
            "世途扰攘吾已厌，便欲命驾寻荒祠。", 
            "左骖白鹿右黄鹄，与子相从不尔离。"
        ], 
        "title": "次韵灵源唯堂上人游九龙山", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "芙蓉堂中见嘉什，与君似有三生约。", 
            "高才磊落亦可怜，谁谓今人不如昨。", 
            "我疑此子胸有天地春，不然别有一丘壑。", 
            "男儿趣向贵如此，慎勿恋他儿女乐。", 
            "一襟爽气已逼人，尘氛不假沧浪濯。", 
            "笔端滚滚龙蛇飞，纸上霏霏烟雾落。", 
            "谪仙苏二呼不来，江湖夜雨蛩声哀。", 
            "观子新诗何所似，秋空一鹤山崔嵬。", 
            "山灵起舞神鬼笑，林泉变色云屏开。", 
            "波光月色清可掬，风露满身寒肃肃。", 
            "还君此子不复言，骊龙抱珠海底浴。"
        ], 
        "title": "芙蓉堂次郑氏子韵", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "古木千年隐林麓，傲雪凌寒久幽独。", 
            "霜皮虽无四十围，中有昂霄气盈掬。", 
            "孔明庙前色颇同，草堂诗老惯抚育。", 
            "雨淋日炙岁月摩，干槁根摧忽颠踣。", 
            "樵夫刍客不我顾，长伴苍苔映寒绿。", 
            "今年公府创高堂，梁栋求之苦不足。", 
            "幕官骑马自入山，匠者驱驰如鬼速。", 
            "自惭拙才复何用，例辱斧斤蒙齿录。", 
            "山翁因笑百无能，一生支离同此木。", 
            "抚木三叹为木言，如此奖擢非我欲。", 
            "不愿尔为秦皇阿房宫，不愿尔为汉武黄金屋。", 
            "两君富贵骄且淫，是中唯蓄美女藏珠玉。", 
            "但愿尔为幽人庐，满贮烟霞寄空谷。", 
            "有时惟闻读古书，凛凛忠义横在腹。", 
            "有时惟闻弹古桐，高调凄凉声断续。", 
            "否则搆作承明庐，岿然长在天子目。", 
            "广延天下之英豪，献可替否干王禄。", 
            "此时不独木尔荣，四海苍生尽蒙福。"
        ], 
        "title": "樟木歌", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "今夕何夕夜未终，长空月出光瞳眬。", 
            "乾坤一色净如镜，水天上下磨寒铜。", 
            "晃如径寸珠，高耀冯夷宫。", 
            "清寒泣神鬼，奇怪惊蛟龙。", 
            "我乘万斛舟，直入玻璃中。", 
            "双浆击空明，孤帆飏天风。", 
            "狂吟发长啸，有似苏长公。", 
            "湘水居其西，采石居其东。", 
            "屈原与李白，此地遗高踪。", 
            "我处二者间，拍手招两翁。", 
            "独醒醉魄呼不返，扣舷大叫应耳聋。", 
            "百年清赏谁与同，茫茫千载情何穷。", 
            "采兰芷兮水冷，探明珠兮江空。", 
            "诗成叹息无可语，因风寄与天地之内古今不朽之群雄。"
        ], 
        "title": "月夜泛舟", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "冯夷仙人冰玉莹，绿盖云鬟踏明镜。", 
            "嫣然一笑隔烟波，露湿胭脂容貌正。", 
            "道人心地亦清雅，不染淤泥出正定。", 
            "岂无奇士同品题，亦有山僧共涵泳。", 
            "芙蓉山色秋更癯，斜日黯红愁对影。", 
            "唤回西子昔年梦，淡妆浓抺娇相并。", 
            "不向湖山逞颜色，天香槁死无人境。", 
            "有如禅僧懒出游，白首甘心老乡井。"
        ], 
        "title": "芙蓉峰下有梵宫曰智者禅苑寺左右塘莲花盛开僧与文士赓和者多予次其韵", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "六丁剑搅天地水，倒泻银河洒寒雨。", 
            "舞空鳞甲动天风，玉龙飞下玻璃圃。", 
            "乾坤万里混清光，广寒谁借脩月斧。", 
            "奇葩异卉恣粘缀，宁烦獭髓鸾胶补。", 
            "无朋懒棹子猷𦨣，何人肯扣袁安户。", 
            "不愁僵卧酒杯空，石鼎烹茶试鹦鹉。"
        ], 
        "title": "雪中见寄", 
        "type": "古风", 
        "yun": "麌"
    }, 
    {
        "author": "叶颙", 
        "era": "元", 
        "subtype": null, 
        "text": [
            "玄冥神人眼如水，剪绮裁云雨花雨。", 
            "翩然骑却玉麒麟，东游弱水西瑶圃。", 
            "手移泰华与祝融，削平岂假巨灵斧。", 
            "似嫌尘世有高下，纷纷乱把琼琚补。", 
            "梦里浑疑月满床，醒来但觉云封户。", 
            "销金帐暖阿谁家，唱饮羊羔醉鹦鹉。"
        ], 
        "title": "次韵雪中见寄", 
        "type": "古风", 
        "yun": "麌"
    }, 
    {
        "author": "叶颙", 
        "era": "元", 
        "subtype": null, 
        "text": [
            "神仙姓字留丹书，神仙旧宅岩谷居。", 
            "昔曾蹑险探仙迹，问我俗虑何当除。", 
            "长生妙诀诚足学，读书万卷将奚如。", 
            "曩思封侯食五鼎，今愧半世成踌蹰。", 
            "顽躯七尺走尘土，多情白发劳自梳。", 
            "因君赠我锦绣句，梦魂日月金芙蕖。", 
            "桃源烟水但如昨，欲寻旧路仍趑趄。", 
            "焉得琼杯酌仙醑，与子共驾五色车。", 
            "碧云望断杳莫致，临川结网徒羡鱼。", 
            "已办刀圭生羽翼，脱凡换骨乘天与。", 
            "长揖安期赤松去，握手大笑凭空虚。", 
            "童髫绿鬓垂两耳，天风一任寒萧疏。"
        ], 
        "title": "和王存诚洞天长篇", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "百花憔悴东风寒，六花烂漫开正繁。", 
            "东君似欲誇富贵，琼台玉榭真珠阑。", 
            "绿杨无力晴抛絮，青松不老云生树。", 
            "贪观天女跨鸾归，失却仙人骑鹤处。", 
            "斜斜整整复霏霏，却忆衔枚入蔡围。", 
            "奇功未立英雄老，壮志虽存气力衰。", 
            "酒酣舞剑情难歇，指点银瓶莫教竭。", 
            "醉中犹自忆当时，鹅鸭城边一池月。"
        ], 
        "title": "春雪", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "落花香径红堆积，莺老慵歌蝶懒拍。", 
            "平生爱花复爱春，为见春归痛怜惜。", 
            "杖藜𢬵却十日游，春风满袖云生屐。", 
            "功名于我果何有，弃置有如机断织。", 
            "但喜杯中面发红，宁愁镜里头添白。", 
            "空嗟口读书万卷，却笑身不满七尺。", 
            "长安富贵轻薄儿，甘心老死黄尘陌。", 
            "大开冷眼看青山，旋拾枯枝煮白石。", 
            "有手不掣东海鲸，何心更钓西江鲫。", 
            "麻衣草履万念空，深悟黄金与瓦砾。", 
            "因君语我徐晓山，我亦闻名未曾识。", 
            "人生岂在见颜色，但从意气中相觅。"
        ], 
        "title": "童子良和徐晓山春暮行乐", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "东阳太守廉而忠，风骨自是人中龙。", 
            "分明面带冰霜容，双眸烱烱悬方曈。", 
            "皎然一镜磨青铜，世间何物堪蔽蒙。", 
            "昔年眷顾恩宠隆，绣衣持斧骑碧骢。", 
            "如今五马白玉騣，下饮双溪浙水东。", 
            "金鞍玉勒相磨砻，大江南来财阜丰。", 
            "贡赋号称天下雄，迩来贼盗飞虻虫。", 
            "潢池弄兵惊儿童，贪官污吏复妄庸。", 
            "诛求何异虿与蜂，饕餮不已民心忡。", 
            "温处在在罹兵锋，花溪小邑俱烟烽。", 
            "可怜州郡一扫空，明公抚安竭至衷。", 
            "至诚感物人共宗，扬清激浊体大穹。", 
            "见善是辅恶乃攻，不吐不茹恪且恭。", 
            "视民疾苦劳厥躬，爱育备至久不慵。", 
            "有如名医治盲聋，盲能再睹聋再聪。", 
            "又如大造运化工，初不用力理自融。", 
            "十日一雨五日一风，根器厚薄随所逢。", 
            "春风桃李秋芙蓉，白者俾白红俾红。", 
            "有蔬可茹谷可舂，化工何恩及吾侬。", 
            "父老感泣涕泪濛，不图见此矍铄翁。", 
            "我愿公心与天通，舍其小者大是从广陈方略达九重。", 
            "尽化四海之群凶，卖剑买犊为年丰。", 
            "不然上书乞总戎，驾御豪杰如转蓬。", 
            "殄灭丑类无遗踪，四海混一车书同。", 
            "廓平天宇路不壅，露布直到天子宫。", 
            "献俘受馘太庙中，脩文偃武开辟雍。", 
            "尅期封禅泰华峰，大快义士平生胸。", 
            "令当建此补衮功，论功合受大国封。", 
            "堂堂政府食万钟，揖逊进退咸肃雍。", 
            "身佩安危势位崇，富贵岂下汾阳公。", 
            "海枯石烂物有终，公之勋业高岱嵩，公之令德传无穷。"
        ], 
        "title": "谢东阳太守赵子威牧守有理诗以美之（时为御史）", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "轩前古柏颜色苍，郁如车盖当两厢。", 
            "霜皮虽无四十围，老干似有千尺强。", 
            "云梢已足庇猿鹤，月树或能栖凤皇。", 
            "孔明庙前曾识面，饱沾雨露凌雪霜。", 
            "清阴时作长蛟舞，壮气每学苍龙翔。", 
            "虬枝直上九万里，荫覆天下为清凉。", 
            "常疑半夜风雨响，怒潮驾浪翻钱塘。", 
            "少焉女娲奏笙簧，仙人环佩朝玉皇。", 
            "岿然俯瞰君子室，鸾台凤阁遥相望。", 
            "连甍接栋眩青碧，雕楹刻桷施铅黄。", 
            "往来吟啸谢樵牧，冠盖络绎多金章。", 
            "娇鞍俊马势豪逸，弭貂鸣玉声铿锵。", 
            "内中有人貌异常，峨冠大带美且臧。", 
            "紫霞之佩云锦裳，当轩危坐轩中央。", 
            "手弄瑶琴音琅琅，耳边雅调流宫商。", 
            "金盘承露倾天浆，忽然饮我琼琚觞。", 
            "柏兮特立阶砌下，岁晚相对操愈刚。", 
            "岂无朱阑护文杏，下视不啻儿女行。", 
            "奇才偃蹇不世出，声价岂减楩楠樟。", 
            "吁嗟尔柏后必昌，大匠遇之未易量。", 
            "或为柱石或栋梁，岂可久客卿相傍。", 
            "慎勿搆作祖龙宅，骊山突兀之阿房。", 
            "慎勿搆作黄金屋，茂陵秋风之刘郎。", 
            "惟帡珍禽贮奇兽，多蓄美婘闲娇嫱。", 
            "宁当架为幽人庐，三重茅屋山之阳。", 
            "虽无精金乏良玉，瓶储斗粟书满床。", 
            "床头常留酒一缸，壁上高悬琴一张。", 
            "读书弹琴饮醇酎，醉卧不梦封侯王。", 
            "死生无可无不可，身无富贵名字香。", 
            "达则营建天子堂，不倾不倚安四方。", 
            "招延英杰纳俊良，致君尧舜弼禹汤。", 
            "群后欢呼趋庙廊，要令华夏歌虞唐。", 
            "海宇雍熙万姓康，天锡百福寿命长。", 
            "子孙持此传无疆，柏兮女与有耿光。", 
            "再三语柏柏无语，愿言终久毋相忘。"
        ], 
        "title": "题爱柏轩古风", 
        "type": "古风", 
        "yun": "阳"
    }, 
    {
        "author": "叶颙", 
        "era": "元", 
        "subtype": null, 
        "text": [
            "霜台宪郎文且武，曾侍绣衣持玉斧。", 
            "指挥猛士气如虹，要缚南山白额虎。", 
            "檄书下县点壮丁，十万农夫胜羽林。", 
            "不跨黄牛骑白马，腰弓直入秋云深。", 
            "丧乱以来无定止，民物萧条半为鬼。", 
            "郡县诛求犹未已，眼观如宜泪如雨。", 
            "于戏安得老天开太平。", 
            "尽戮奸贪天下治。"
        ], 
        "title": "美许士谦选壮丁有法二章 其一", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "乌台宪史天下奇，姓氏久为人所知。", 
            "风霜面目松柏操，铁石肠肚冰玉肌。", 
            "群凶肆虐干天诛，潢池弄兵如小儿。", 
            "中原在处皆反侧，掳攘岂独东南陲。", 
            "寓兵于农古王制，宪史于此力主之。", 
            "羽书差兵以万计，顷刻而集敢后期。", 
            "厉兵秣马在此举，指日要斩蚩尤旗。", 
            "廓平天宇清海岳，献俘授馘朝丹墀。", 
            "东州老翁头雪白，拭目愿见承平时。", 
            "南山有石踞如虎，携归我欲镌公碑。"
        ], 
        "title": "美许士谦选壮丁有法二章 其二", 
        "type": "古风", 
        "yun": "支"
    }, 
    {
        "author": "叶颙", 
        "era": "元", 
        "subtype": null, 
        "text": [
            "丈夫生世六尺躯，饥餐渴饮当及期。", 
            "目观鼻嗅耳司听，各职乃事尔勿离。", 
            "喜怒哀乐无妄施，威赏之柄不倒持。", 
            "雍容进退动合宜，天其相汝百福随。", 
            "神清虑淡寿且耆，颜色丰泽毛发黟。", 
            "无不足兮何所望，子孙妻妾皆欢怡。", 
            "寒温风雨倘失时，人心私欲复蔽亏。", 
            "堂堂正气日以衰，瘵疠始得乘其危。", 
            "膏肓一穴自古有，区区二竖宁知斯。", 
            "惜哉医缓不务此，仓卒遽谓疾弗治。", 
            "若药暝眩罔不愈，缩手退避计或迟。", 
            "乃知用药如用将，用非其类悔曷追。", 
            "芫巴乌附吾所用，参术之辈胡能为。", 
            "信乎药者亦凶器，古人不得已用之。", 
            "姜君职医识此理，愚民攀慕贤守知。", 
            "延年却老学妙术，回生起死参神奇。", 
            "杏林春色香韵美，芳葩渐满东风枝。", 
            "他年丹石亿万斛，慎勿往取虎窃窥。", 
            "我身刚强甚无恙，半世落魄癖在诗。", 
            "赋性掘强成傲物，胸次未扫平生痴。", 
            "高谈惊世鄙俗讶，左计失策群儿嗤。", 
            "疏狂往往激众怒，而我戏笑方嘻嘻。", 
            "岂无甘言悦人意，胡塞巨口而不谀。", 
            "后先颠倒皆类此，愿将斯疾祈君医，愿将斯疾祈君医。"
        ], 
        "title": "姜明德医学录任满诗用美之并以医之利害语之", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "乱后依然旧城郭，青山不老秋云薄。", 
            "人民皆非可奈何，岁月无情随逝波。", 
            "短世功名何暇论，相逢存殁惊相问。", 
            "夜寒儿女泣牛衣，紫凤天吴颠倒披。", 
            "访旧惊心生百感，两脚如麻春不暖。", 
            "秪多幽滞哭酸风，何人背面啼春红。"
        ], 
        "title": "辛丑岁军乱后李元常赋诗伤感予次其韵", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "驴载新诗仆抱琴，白云幽径夕阳林。", 
            "天风十里青松顶，满耳笙箫太古音。"
        ], 
        "title": "松径清游", 
        "type": "绝句", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "枯枝旋拾带冰烧，雪水茶香滚夜涛。", 
            "党氏岂知风韵美，向人犹说饮羊羔。"
        ], 
        "title": "丁酉仲冬即景十六首 其一 雪水煎茶", 
        "type": "绝句", 
        "yun": "豪"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "地炉煨芋足充饥，凉薄家声胜富儿。", 
            "李密懒残风味在，寒灰冷火澹相知。"
        ], 
        "title": "丁酉仲冬即景十六首 其二 地炉煨芋", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "烟梢深处稳栖翎，标格孤高迥出群。", 
            "只恐听琴惊梦醒，踏翻松顶一巢云。"
        ], 
        "title": "丁酉仲冬即景十六首 其三 云巢鹤睡", 
        "type": "绝句", 
        "yun": "文"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "树头清啸两三声，纸帐梅花睡欲成。", 
            "唤醒冷泉亭上梦，岭云飞动月初明。"
        ], 
        "title": "丁酉仲冬即景十六首 其四 月岭猿啼", 
        "type": "绝句", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "天风吹笛落天涯，万瓦霜清月影斜。", 
            "惊醒羁人犹自可，江城只怕落梅花。"
        ], 
        "title": "丁酉仲冬即景十六首 其五 玉楼吹笛", 
        "type": "绝句", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "琴张瓯茗伴炉薰，三弄梅花月下庭。", 
            "香影孤高音调古，空阶谁许鹤来听。"
        ], 
        "title": "丁酉仲冬即景十六首 其六 梅屋弹琴", 
        "type": "绝句", 
        "yun": "青"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "拥被酸吟雪未晴，拾樵路断闭松扃。", 
            "相如病渴谁来管，自整冲寒贳酒瓶。"
        ], 
        "title": "丁酉仲冬即景十六首 其七 冲寒贳酒", 
        "type": "绝句", 
        "yun": "青"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "云碍前村路不通，暗香疏影杳无踪。", 
            "琼琚踏碎知何处，月上孤山第一峰。"
        ], 
        "title": "丁酉仲冬即景十六首 其八 踏雪寻梅", 
        "type": "绝句", 
        "yun": "冬"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "斗转参横午漏迟，一轮寒魄堕南枝。", 
            "玉箫吹彻青霜冷，正是诗人梦破时。"
        ], 
        "title": "丁酉仲冬即景十六首 其九 梅梢月落", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "数片和烟裹石苔，空林长惹鹤猿猜。", 
            "天风吹度长松下，僮子殷勤扫不开。"
        ], 
        "title": "丁酉仲冬即景十六首 其十 松径云深", 
        "type": "绝句", 
        "yun": "灰"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "月色波光共一溪，水天上下漾玻璃。", 
            "孤舟蓑笠清如许，何必山阴访戴逵。"
        ], 
        "title": "丁酉仲冬即景十六首 其十一 雪夜乘舟", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "霜月凌凌独凭阑，推敲未定怯衣单。", 
            "眼前佳句无人识，诗比梅花瘦一般。"
        ], 
        "title": "丁酉仲冬即景十六首 其十二 霜晨觅句", 
        "type": "绝句", 
        "yun": "寒"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "老树经霜带夕晖，十围横跨小桥西。", 
            "群鸦不怕云巢冷，夜夜黄昏来上啼。"
        ], 
        "title": "丁酉仲冬即景十六首 其十三 枯木寒鸦", 
        "type": "绝句", 
        "yun": "齐"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "城郭依前岁月非，巢空云冷影相依。", 
            "长松月落天风远，时向青山尽处飞。"
        ], 
        "title": "丁酉仲冬即景十六首 其十四 孤松老鹤", 
        "type": "绝句", 
        "yun": "微"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "疏花冷蕊映书窗，勾引逋仙蝶梦狂。", 
            "纵使春风吹散后，又随霜月上书囊。"
        ], 
        "title": "丁酉仲冬即景十六首 其十五 书窗梅影", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "青山茅屋白云中，汲水煎茶火正红。", 
            "十载不闻尘世事，饱听石鼎煮松风。"
        ], 
        "title": "丁酉仲冬即景十六首 其十六 石鼎茶声", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "石根岩畔与山阴，瘦马羸僮到处寻。", 
            "流水溪桥沙路远，何愁云密更林深。"
        ], 
        "title": "寻梅二首 其一", 
        "type": "绝句", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "落日孤村石径斜，挨云深入野人家。", 
            "小溪流水春风暖，恐有枝头半吐花。"
        ], 
        "title": "寻梅二首 其二", 
        "type": "绝句", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "梦破虚堂生暮愁，晚云将雨过南楼。", 
            "西风扫净长空翳，留得天边桂子秋。"
        ], 
        "title": "秋日南楼晚霁即景", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "寒蜂冻蝶谩惊猜，积案春风拨不开。", 
            "霜月满窗诗梦醒，更无一点暗香来。"
        ], 
        "title": "梅影二首 其一", 
        "type": "绝句", 
        "yun": "灰"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "夜深随月上纱窗，妆点西湖处士房。", 
            "惊醒一床胡蝶梦，春风冷落淡无香。"
        ], 
        "title": "梅影二首 其二", 
        "type": "绝句", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "衡石稽程了万几，日斜犹未下丹墀。", 
            "巡南筑北关防尽，祸起萧墙却不知。"
        ], 
        "title": "读秦始皇纪", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "貌古如松卧壑秋，虬髯鹤发炯双眸。", 
            "衰颜未用烦公相，自许书生老不侯。"
        ], 
        "title": "赠相士二首 其一", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "虎视阴阳胆气粗，平生事业遂雄图。", 
            "不知侃侃怡怡辈，也入先生相法无。"
        ], 
        "title": "赠相士二首 其二", 
        "type": "绝句", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "妆点琼英上玉梢，懑人春雪遍芳郊。", 
            "情知不是丰年瑞，赢得长安酒价高。"
        ], 
        "title": "春雪", 
        "type": "绝句", 
        "yun": null
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "落花庭院晚风轻，芳草池塘夜雨晴。", 
            "独步独吟消白日，闲愁闲闷过清明。"
        ], 
        "title": "清明有感", 
        "type": "绝句", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "晓枕不闻喧涧瀑，夜窗宁听响松风。", 
            "虽然未遇马师喝，也胜前人三日聋。"
        ], 
        "title": "得耳聋疾戏呈无闻聪老", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "白云青巘是吾家，门外长松树树花。", 
            "身在异乡归未得，梦中犹赏旧烟霞。"
        ], 
        "title": "怀赤松云𩕢旧隐", 
        "type": "绝句", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "万片白云归岫后，一轮明月到天时。", 
            "乾坤清气无人识，借得樵夫短笛吹。"
        ], 
        "title": "月夜", 
        "type": "绝句", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "一献无功便合休，殷勤三献欲何求。", 
            "至今寒璞荆山下，月色苍苍万古秋。"
        ], 
        "title": "题卞和泣玉图手卷二首 其一", 
        "type": "绝句", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "忍把连城价放低，临刑刖足未心灰。", 
            "丈夫自古惭轻献，女子从来耻自媒。"
        ], 
        "title": "题卞和泣玉图手卷二首 其二", 
        "type": "绝句", 
        "yun": "灰"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "托根孤峻极尊崇，俯视群芳迥不同。", 
            "到底谦恭隐君子，何曾仰面笑春风。"
        ], 
        "title": "题雪岩画倒兰（黄瑨卿题云袅袅春风一样吹托根高处欲何为从渠自作颠倒想终有悬崖撒手时瑨卿举进士历官至行省左丞乞身归私第幅巾布衣澹如也予喜赋一绝于其后）", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "飘零湖海昔年僧，握手论心久未能。", 
            "梦里匆匆忽相睹，解言云屋共青灯。"
        ], 
        "title": "梦故友清玉泉首座", 
        "type": "绝句", 
        "yun": "蒸"
    }, 
    {
        "author": "叶颙", 
        "era": "元", 
        "subtype": "七言绝句", 
        "text": [
            "云边仙女夜骖鸾，月下霓裳舞袖宽。", 
            "吹彻紫箫风露下，玉容玄发不胜寒。"
        ], 
        "title": "月中仙女骖鸾图", 
        "type": "绝句", 
        "yun": "寒"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "吟榻障松屏，岩扉护竹亭。", 
            "临风梳白发，对月读黄庭。", 
            "涧古千寻碧，峰奇万叠青。", 
            "弹琴坐云石，频惹鹤来听。"
        ], 
        "title": "山居即事", 
        "type": "律诗", 
        "yun": "青"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "黑白未分时，其中一著奇。", 
            "已空生死见，宁堕战争危。", 
            "持重机常速，争先计或迟。", 
            "捐微存大勇，勍敌尽吾归。"
        ], 
        "title": "围棋", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "华发映清流，江山事晚游。", 
            "云舒江影净，霜落水痕收。", 
            "雁阵新横浦，蟾光欲上楼。", 
            "钟鸣枫树岭，秋老荻花洲。"
        ], 
        "title": "江村晚景", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "烟棹越波东，渔歌逐断虹。", 
            "云粘青树冷，潮驾翠涛空。", 
            "梦醒孤舟月，情舒短笛风。", 
            "曲终秋渐老，江阔暮山重。"
        ], 
        "title": "孤舟夜泊（舟一作洲）", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "杖屦陟崇邱，丝纶钓浅洲。", 
            "冲烟游野寺，玩月上溪楼。", 
            "屡访云林鹤，闲盟沙路鸥。", 
            "渔歌音调美，声撼半江秋。"
        ], 
        "title": "日暮江村杂兴二首 其一", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "钓艇已收缗，无人深闭门。", 
            "云生沙上石，月出水南村。", 
            "寂寞寒潮远，微茫烟浪昏。", 
            "孤舟中夜笛，感慨动吟魂。"
        ], 
        "title": "日暮江村杂兴二首 其二", 
        "type": "律诗", 
        "yun": "元"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "钓艇近黄昏，孤篷载夕曛。", 
            "烟潮归柳港，凉月出蒲根。", 
            "短笛云端弄，清讴夜半闻。", 
            "渔灯明复灭，寂寞度前村。"
        ], 
        "title": "渔舟晚泊", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "春去欲何归，江南古路岐。", 
            "日长莺燕懒，花谢蝶蜂疑。", 
            "香径红应减，高峰翠益奇。", 
            "薰风琴调远，众绿上芳枝。"
        ], 
        "title": "春晚", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "红日转岩扉，幽人清梦迷。", 
            "远游黄叶径，横过白云溪。", 
            "芳兴随流去，高情与岭齐。", 
            "庄周身外蝶，栩栩柏庭西。"
        ], 
        "title": "晚窗", 
        "type": "律诗", 
        "yun": "齐"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "倚槛看云飞，开帘放燕归。", 
            "草生烟翠冷，花落晚红稀。", 
            "对酒歌金缕，弹琴弄玉徽。", 
            "醉醒深院月，芳影上荷衣。"
        ], 
        "title": "山庄即事二首 其一", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "策杖步松关，衔杯看远山。", 
            "青鞋陪月出，翠袖裹云还。", 
            "芳草斜阳外，落花流水间。", 
            "山林多乐意，无梦到尘寰。"
        ], 
        "title": "山庄即事二首 其二", 
        "type": "律诗", 
        "yun": "删"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "茅屋小柴门，前峰烟树昏。", 
            "夕阳芳草径，霁雨落花村。", 
            "竹下安茶灶，山边置酒尊。", 
            "吟翁常款曲，佳句细评论。"
        ], 
        "title": "山庄小隐", 
        "type": "律诗", 
        "yun": "元"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "乱后须兼白，春来草复青。", 
            "水环垂钓石，云护读书亭。", 
            "与客论孤愤，从人笑独醒。", 
            "艰难思避世，贫贱欲忘形。"
        ], 
        "title": "辛丑年乱后归故园", 
        "type": "律诗", 
        "yun": "青"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "翠袖倚天风，云封路万重。", 
            "屡登猿啸岭，频抚鹤巢松。", 
            "渔唱孤舟曲，僧撞半夜钟。", 
            "山空禅榻冷，月上碍星峰。"
        ], 
        "title": "游山夜宿僧寺", 
        "type": "律诗", 
        "yun": "冬"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "野水溪桥外，荒村八九家。", 
            "雨晴渔网晒，风定酒旗斜。", 
            "红树霜江叶，黄芦月岸花。", 
            "何当从此隐，重整钓云槎。"
        ], 
        "title": "江村晚景", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "小径入云斜，幽居魏野家。", 
            "庭轩环竹石，窗牖纳烟霞。", 
            "户外经霜树，阶前浥露花。", 
            "童沽村店酒，妇煮石炉茶。"
        ], 
        "title": "题溪翁隐居", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "有客过山家，停骖暂脱车。", 
            "旋呼徐邈酒，新煮玉川茶。", 
            "命子开东阁，呼童扫落花。", 
            "殷勤话畴昔，握手入烟霞。"
        ], 
        "title": "客至", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "石枕翠松屏，吟翁清梦醒。", 
            "风前搔白发，月下读黄庭。", 
            "枣熟从猿摘，琴弹唤鹤听。", 
            "南山新齐雨，秀色入虚棂。"
        ], 
        "title": "疏斋睡醒", 
        "type": "律诗", 
        "yun": "青"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "人倚白云楼，蟾陪翠浪游。", 
            "天高峰影净，潮落水痕收。", 
            "枫叶孤洲冷，芦花两岸秋。", 
            "渔舟清唱晓，声断玉溪头。"
        ], 
        "title": "江楼晚眺", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "弄雨玉芙蓉，经霜苍翠松。", 
            "池莲销艳质，岸柳作衰容。", 
            "菊圃香方溢，蘋洲态更浓。", 
            "芦花迷夜月，枫叶舞霜风。"
        ], 
        "title": "秋色", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "谈笑策藜筇，丘园兴正浓。", 
            "点书研竹露，煮茗听松风。", 
            "吟咏诗怀爽，疏狂世虑空。", 
            "古今兴废迹，斜日落霞中。"
        ], 
        "title": "晚兴", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "欲写宜春事，先书饯腊篇。", 
            "词华辉璧月，文彩丽晴烟。", 
            "金燕寒欹鬓，泥牛晓试鞭。", 
            "香风匝罗绮，语笑竞秋千。"
        ], 
        "title": "立春日", 
        "type": "律诗", 
        "yun": "先"
    }, 
    {
        "author": "王逢", 
        "era": "元", 
        "subtype": "五言排律", 
        "text": [
            "西北皇华早，东南白发侵。", 
            "雪霜苏武节，江海魏牟心。", 
            "独夜占秦分，清秋动越吟。", 
            "蒹葭黄叶暮，苜蓿紫云深。", 
            "野旷风鸣籁，河横月映参。", 
            "择巢幽鸟远，催织候虫临。", 
            "衣揽重裁褐，貂馀旧赐金。", 
            "不知年号改，那计使音沈。", 
            "国久虚皮币，家应咏藁砧。", 
            "豚鱼曾信及，鸿雁岂难任。", 
            "素帛辞新馆，敦弓入上林。", 
            "虞人天与便，奇事感来今。"
        ], 
        "title": "读国信大使郝公帛书", 
        "type": "排律", 
        "yun": "侵"
    }, 
    {
        "author": "王逢", 
        "era": "元", 
        "subtype": "五言排律", 
        "text": [
            "昭代优勋旧，平章谢斗班。", 
            "堂开新绿野，玉隐小丹山。", 
            "曣皖文璀错，孚尹气往还。", 
            "昆丘玄圃畔，台峤赤城间。", 
            "不假工雕琢，元承帝宠颁。", 
            "静容宾从仰，明烛鬼神奸。", 
            "秩礼均恒岱，谦光俯粤蛮。", 
            "俨持周勃节，秀拥楚巫鬟。", 
            "树错珊瑚朵，苔封翡翠斑。", 
            "座裀联绮縠，车毂映朱殷。", 
            "或跂双么凤，时窥一白鹇。", 
            "炉香岚勃勃，檐雨瀑潺潺。", 
            "地缩三鳌岛，天长九虎关。", 
            "文饶淫玩好，灵运癖跻攀。", 
            "日月由来绕，风云不暂閒。", 
            "殷曾求傅说，汉亦聘商颜。", 
            "金匮盟藏券，青春诏赐环。", 
            "皇基同永固，国步罢多艰。", 
            "馆阁题千首，琮璜价百镮。", 
            "愿移铭盛烈，褒史著人寰。"
        ], 
        "title": "奉题执礼和台平章丹山隐玉峰石时寓江阴", 
        "type": "排律", 
        "yun": "删"
    }, 
    {
        "author": "王逢", 
        "era": "元", 
        "subtype": "五言排律", 
        "text": [
            "诏立淮南省，符张阃外兵。", 
            "风雷朝焕发，牛斗夜精明。", 
            "参政材超伟，元僚器老成。", 
            "武林多树政，禁籞旧蜚英。", 
            "凤暖文章蔚，鲲秋羽翼横。", 
            "天池今并奋，嶰管后和鸣。", 
            "地要尤膏沃，时危必战争。", 
            "辅车依海岱，衣带限蛮荆。", 
            "玉叶开王邸，烟花匝子城。", 
            "万艘盐雪积，千里稻云平。", 
            "织贝殊珍粲，红楼艳曲萦。", 
            "并缘胥狡黠，货殖驵骄盈。", 
            "汝祲初萌起，河流浸妄行。", 
            "镇绥增屏翰，赞画授权衡。", 
            "爱稼须除螣，怜牛贵搏虻。", 
            "式蛙曾霸主，斩马乃书生。", 
            "青汗三千牍，丹心一寸诚。", 
            "相臣连万骑，郡邑望双旌。", 
            "甓社湖移蚌，缲丝井露鲸。", 
            "里无安堵乐，野有望尘惊。", 
            "舄卤烟侵燧，孤嫠胆碎钲。", 
            "五贤迷古辙，六咏歇新赓。", 
            "瓦砾皆王土，逋逃本尔氓。", 
            "长驱劳组练，尽扫愧欃枪。", 
            "喻拟相如檄，降惩白起坑。", 
            "跋胡狼曷备，毒尾虿难撄。", 
            "济猛收神略，疏恩涣虏情。", 
            "伫闻鹿栅下，莫作鬼方征。", 
            "回鹘卑唐室，天骄挠汉营。", 
            "乾坤一羽扇，社稷几羊羹。", 
            "杕杜交加影，芙蓉袅娜茎。", 
            "超然延爽笏，肃若卫寒更。", 
            "虑念真如是，功勋孰与京。", 
            "誓清怀晋逖，虚左慕齐婴。", 
            "好定龙蟠价，毋登狗盗名。", 
            "石洪重胤辟，韩愈建封迎。", 
            "故典何其盛，斯文与有荣。", 
            "中州襟陕陇，上国掖幽并。", 
            "麟阁将来绘，鸡坛宿昔盟。", 
            "刍荛言慎择，葵藿义同倾。", 
            "契阔商参恨，栖迟𤱶亩耕。", 
            "小斋馀苜蓿，四境半芜菁。", 
            "酒忆涓涓缥，鲂炊个个赪。", 
            "悲歌垂短褐，慷慨眷长缨。", 
            "亲病常忧惧，身奇鲜弟兄。", 
            "君公终隐迹，充国燀家声。", 
            "楚角关山晚，吴陵草树晴。", 
            "莺知幽谷候，雁识大江程。", 
            "报政梅全发，封诗月迥清。", 
            "遥应语何逊，开閤少阴铿。"
        ], 
        "title": "奉寄赵伯器参政尹时中员外五十韵", 
        "type": "排律", 
        "yun": "庚"
    }, 
    {
        "author": "王逢", 
        "era": "元", 
        "subtype": "五言排律", 
        "text": [
            "武德兴元运，文恬近百年。", 
            "一隅初难作，四境遂兵连。", 
            "斧扆朝元早，彤弓授命专。", 
            "冯岑材并济，李郭驾争先。", 
            "路入延陵邑，星分左辖躔。", 
            "著名黄阁上，虚位紫宫前。", 
            "汗血驹千匹，跿跔士两甄。", 
            "帐寒龙守剑，城曙虎飞旃。", 
            "迹扫齐门瑟，身亲楚醴筵。", 
            "慧山屏列野，震泽镜涵天。", 
            "刁斗军中堠，锄犁乱后田。", 
            "白无遗朽骨，青有续炊烟。", 
            "插羽书閒署，封泥诏抚边。", 
            "阵容催画鼓，蜂气动楼船。", 
            "旧政犹霜肃，新安素地偏。", 
            "蜃精尝感梦，帝子或逢仙。", 
            "漆叶云羞密，茶花雪妒妍。", 
            "诵弦家栉比，冠盖里班联。", 
            "邹鲁流风洽，瓯蛮习俗迁。", 
            "比来疲赋敛，况复值戈鋋。", 
            "饩稍官曹待，讴歌父老传。", 
            "挽屯吴幼节，总体汉文渊。", 
            "裴度归休近，羊公卧治便。", 
            "鼎彝今燀赫，韦布数周旋。", 
            "小阁牛行炙，长楸鹘试拳。", 
            "王融五杂组，孙武十三篇。", 
            "华夏残河汴，神州岿蓟燕。", 
            "殄除才蚋蠓，睥睨满鲸鳣。", 
            "狂斐言姑及，高明义莫捐。", 
            "忧君尚有疏，傥寄麦光笺。"
        ], 
        "title": "赠别浙省黑黑左丞国宝自常州移镇徽州三十韵时岁癸巳", 
        "type": "排律", 
        "yun": "先"
    }, 
    {
        "author": "王逢", 
        "era": "元", 
        "subtype": "五言排律", 
        "text": [
            "蝌斗秦皆废，灵光鲁独存。", 
            "豆笾漂海国，丹雘暗淮村。", 
            "苔藓花侵础，蒲芦叶拥门。", 
            "青春深雾潦，白日老乾坤。", 
            "德化三王并，威仪百代尊。", 
            "郊麟初隐遁，野兕遂崩奔。", 
            "先辈俱冥漠，诸生罢讲论。", 
            "断编尘树冷，遗像网虫昏。", 
            "尽变衣冠俗，终归礼义源。", 
            "江南游学士，瞻拜敢忘言。"
        ], 
        "title": "题马洲书院", 
        "type": "排律", 
        "yun": "元"
    }, 
    {
        "author": "王逢", 
        "era": "元", 
        "subtype": "五言排律", 
        "text": [
            "列郡歌岑晊，孤城颂李膺。", 
            "文华仙掌露，人品玉壶冰。", 
            "画本黄荃学，诗兼毕曜能。", 
            "关河千里道，风雨十年灯。", 
            "荐鹗知无忝，登龙贵早承。", 
            "朔云低紫禁，东璧映青绫。", 
            "郎署新帷幄，儒门古豆登。", 
            "鼋梁初隐见，羽檄遂飞腾。", 
            "军事诸曹服，元僚太守称。", 
            "芙蓉秋独卧，骠骑日同兴。", 
            "众仰宽民力，谁堪作帝肱。", 
            "扫除尘澒洞，屏蔽雪侵陵。", 
            "野戍销锋镝，田家罢棘矜。", 
            "昆崙天柱正，宸极泰阶升。", 
            "顾此心常切，多君兴远乘。", 
            "崇桃红雾敛，丰草绿波增。", 
            "喻蜀汉司马，归吴张季鹰。", 
            "宦情轻比蜕，行色澹于僧。", 
            "三洞金晶发，双溪白练澄。", 
            "过家饶赏咏，来纸细缄縢。"
        ], 
        "title": "送郡知事李仲常还金华", 
        "type": "排律", 
        "yun": "蒸"
    }, 
    {
        "author": "王逢", 
        "era": "元", 
        "subtype": "五言排律", 
        "text": [
            "华夷今代壹，畿甸上京遥。", 
            "游豫循常度，恬熙属累朝。", 
            "六飞龙夹日，独角豸昂霄。", 
            "御史箴何忝，贤臣颂早超。", 
            "咨诹新境俗，观采众风谣。", 
            "文用弥邦典，忠惟振宪条。", 
            "执徐当景运，仲吕浸炎歊。", 
            "愠解民心结，烦除圣念焦。", 
            "雨工趋汛扫，市令薄征徭。", 
            "大口欢移跸，庸关肃卫刁。", 
            "缙云峰立晓，芗月水涵宵。", 
            "徼道臣臣俊，清尘骑骑骁。", 
            "豹貙严御靮，驼象妥銮镳。", 
            "仪仗真如画，车徒不敢嚣。", 
            "侏言来部落，皮币贽荒要。", 
            "岳牧恭迎舜，封人愿祝尧。", 
            "六宫程缓缓，列寺思飘飘。", 
            "丝袅双行鞚，璆鸣杂佩瑶。", 
            "宝钿榆荚小，锦罽草花娇。", 
            "绣袄珠鞲络，香鬟玉步摇。", 
            "婕妤辞并载，王母会频邀。", 
            "拾翠深沙岭，梯虹复涧桥。", 
            "天长躔北日，斗近建南杓。", 
            "珍味高陀鼠，丹馨散地椒。", 
            "庐儿分逐兔，土屋竞停雕。", 
            "白貉衣温座，黄羊酪冻瓢。", 
            "桓城金合沓，滦阙紫嶕峣。", 
            "社稷尊王统，山河固庙祧。", 
            "明明神爽降，秩秩礼文饶。", 
            "宠遂光幽朔，畋同阅狝苗。", 
            "蹛林酺已举，款塞福皆徼。", 
            "棕殿三呼岁，枫墀九奏箫。", 
            "祝融回酷暑，少昊戒灵飙。", 
            "旧制先回軷，良辰次起轺。", 
            "谢恩多帝胄，纪实得台僚。", 
            "至治音俱雅，于皇德孔昭。", 
            "相如惭禅议，谋父感祈招。", 
            "蕞尔蕲兴祲，纷然颖煽妖。", 
            "漕输横蜃鳄，衡祀阙膋萧。", 
            "边警初传箭，军容半珥貂。", 
            "荐添烽堠迫，有甚火云骄。", 
            "衮服中垂拱，微垣外寂寥。", 
            "几多遗鹤发，曾共望鸡翘。", 
            "二洛遄通晋，三韩复入辽。", 
            "不无双国士，正赖一嫖姚。", 
            "求剑舟难刻，更弦瑟好调。", 
            "扶颠须砥柱，拨乱岂刍荛。", 
            "戎幕辞巢父，诗坛老伍乔。", 
            "式瞻阿阁凤，驯止泮林鸮。", 
            "并论公殊迹，吾知迈董鼌。"
        ], 
        "title": "览周左丞伯温壬辰岁拜御史扈从集感旧伤今敬题五十韵", 
        "type": "排律", 
        "yun": "萧"
    }, 
    {
        "author": "王逢", 
        "era": "元", 
        "subtype": "五言排律", 
        "text": [
            "君迁正字职，秩视校书郎。", 
            "太乙藜分焰，铜仙露湛光。", 
            "鹓班清漏里，鹤驾霱云傍。", 
            "署转宫花密，沟迂御柳长。", 
            "芸窗填竹素，蓬观启银铛。", 
            "鱼豕知讹舛，铅黄属订详。", 
            "圣王经贯道，家世桂名坊。", 
            "一气根幽朔，群英萃豫章。", 
            "比蒙青眼待，益见白眉良。", 
            "传癖称元凯，文宗得子昂。", 
            "冠将峨獬廌，豺已避康庄。", 
            "大器遭斯运，凡材信彼苍。", 
            "哭亲岚瘴邑，怀友月萝房。", 
            "病谢台臣荐，书烦驿使将。", 
            "暖馀牛背日，寒远马蹄霜。", 
            "野褐方山帽，畦蔬德操桑。", 
            "策陈怜贾谊，裾曳耻邹阳。", 
            "任性何孤僻，伤时或慨慷。", 
            "圜丘虚墠壝，太庙摄烝尝。", 
            "珥笔谁丹扆，纡金尽玉堂。", 
            "海涵恩靡极，衮补责宜偿。", 
            "十样笺霞粲，双壶酒雪香。", 
            "珠玑新杰作，龙虎古雄疆。", 
            "好约重觞咏，秦淮夜对床。"
        ], 
        "title": "寄契正字", 
        "type": "排律", 
        "yun": "阳"
    }, 
    {
        "author": "王逢", 
        "era": "元", 
        "subtype": "七言排律", 
        "text": [
            "遗庙湖阴四百年，斑斑江竹映婵娟。", 
            "鱼龙水落萑蒲外，鸡犬村成檿柘边。", 
            "不待清名垂女史，尚存贞魄降神弦。", 
            "君王社稷今焉在，伏腊粢盛自俨然。", 
            "帷箔夜凉临月榻，佩环晨响起云軿。", 
            "湘灵鼓瑟虞风盛，蔡琰闻笳汉鼎迁。", 
            "嗟彼生还羞故国，何如死节报皇天。", 
            "明妆靓服黄尘里，重为伤时涕泗涟。"
        ], 
        "title": "题烈女庙", 
        "type": "排律", 
        "yun": "先"
    }, 
    {
        "author": "王逢", 
        "era": "元", 
        "subtype": "七言排律", 
        "text": [
            "选郎分手楚天涯，万里春明稳到家。", 
            "庭下已生书带草，马头初见米囊花。", 
            "汴淮湠漫经梁苑，星斗参差犯汉槎。", 
            "中国未应风俗异，旧京宁觉路途赊。", 
            "鲛宫献佩当明月，鹄殿吹笙隐太霞。", 
            "貂弊世怜苏季子，赋成人哭贾长沙。", 
            "若为抚事伤遗迹，正用怀才待物华。", 
            "闻道乡闾诸父母，杖藜期看马卿车。"
        ], 
        "title": "送宋宗道归洛阳", 
        "type": "排律", 
        "yun": "麻"
    }, 
    {
        "author": "王逢", 
        "era": "元", 
        "subtype": "五言绝句", 
        "text": [
            "暄风宜男花，凉日忘忧草。", 
            "一种两含情，亲容梦中老。"
        ], 
        "title": "萱图为李恒题于茂清轩中", 
        "type": "绝句", 
        "yun": "皓"
    }, 
    {
        "author": "王逢", 
        "era": "元", 
        "subtype": "五言绝句", 
        "text": [
            "和戎汉明妃，亡吴越西子。", 
            "鬼妾赐元臣，孰受卢弓矢。"
        ], 
        "title": "马头曲 其一", 
        "type": "绝句", 
        "yun": "纸"
    }, 
    {
        "author": "王逢", 
        "era": "元", 
        "subtype": "五言绝句", 
        "text": [
            "前时楚襄梦，今夕伶玄妾。", 
            "琼断蓝桥浆，红流御沟叶。"
        ], 
        "title": "马头曲 其二", 
        "type": "绝句", 
        "yun": "叶"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "露湿金茎月转西，披香太液净无泥。", 
            "梨云散尽千官影，独见桐花小凤栖。"
        ], 
        "title": "题焦白圻画其父奉礼府君夜直诗意图", 
        "type": "绝句", 
        "yun": "齐"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "羁雌见月可怜生，月落江昏过雁声。", 
            "不特题诗想夫婿，汉家多少玉关情。"
        ], 
        "title": "和戍妇陈闻雁有感 其一", 
        "type": "绝句", 
        "yun": "庚"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "介胄多年虮虱生，客窗今夜落边声。", 
            "螭头钗子鸳鸯股，独自挑灯万里情。"
        ], 
        "title": "和戍妇陈闻雁有感 其二", 
        "type": "绝句", 
        "yun": "庚"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "两地何知死与生，雁来愁听月边声。", 
            "多应万里孤飞影，只抵长门一片情。"
        ], 
        "title": "和戍妇陈闻雁有感 其三", 
        "type": "绝句", 
        "yun": "庚"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "江南江北荻花生，妾处君边第一声。", 
            "何似春风湖上宅，银筝玉柱白头情。"
        ], 
        "title": "和戍妇陈闻雁有感 其四", 
        "type": "绝句", 
        "yun": "庚"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "旌旗交影凤池边，退食微闻午漏传。", 
            "犹比至元无事日，印文铜绿长苔钱。"
        ], 
        "title": "简任伯温检校二首 其一", 
        "type": "绝句", 
        "yun": "先"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "官厨日送蒲萄酒，画省春看芍药阑。", 
            "不忘旧为丞相掾，手图天马献金銮。"
        ], 
        "title": "简任伯温检校二首 其二", 
        "type": "绝句", 
        "yun": "寒"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "紫桐生乳竹含胎，草细花幽石径回。", 
            "独自去来人不觉，茶烟风扬过池台。"
        ], 
        "title": "杂题三首 其二", 
        "type": "绝句", 
        "yun": "灰"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "五月无花草满原，天回南极夜当门。", 
            "龙香一篆魂同返，犹藉君王旧赐恩。"
        ], 
        "title": "感宋遗事", 
        "type": "绝句", 
        "yun": "元"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "吴王台对越王城，岁岁春风燕麦生。", 
            "一片范家湖上月，照人心事独分明。"
        ], 
        "title": "登越城故基", 
        "type": "绝句", 
        "yun": "庚"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "西王春宴百娉婷，玉碧桃花满洞扃。", 
            "自饮一杯璚屑露，东风吹梦不曾醒。"
        ], 
        "title": "和张率性推官小游仙词二首 其一", 
        "type": "绝句", 
        "yun": "青"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "云幢烟节紫霞裾，齐御泠风集步虚。", 
            "若受人间尘一点，长门又属汉相如。"
        ], 
        "title": "和张率性推官小游仙词二首 其二", 
        "type": "绝句", 
        "yun": "鱼"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "道人独坐览辉楼，海底青天入座流。", 
            "燕子飞来又飞去，游丝挂在玉帘钩。"
        ], 
        "title": "登双凤普福宫东楼赠吴道传时周境存隐君同席二首 其一", 
        "type": "绝句", 
        "yun": "尤"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "楼殿岧峣上赤霞，水纹蟠凤卧灵槎。", 
            "石棋盘静香烟直，帘下双头百合花。"
        ], 
        "title": "登双凤普福宫东楼赠吴道传时周境存隐君同席二首 其二", 
        "type": "绝句", 
        "yun": "麻"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "踏臂歌残壁月昏，骊龙犹藉井生存。", 
            "石阑漫涴胭脂色，不似湘筠染泪痕。"
        ], 
        "title": "景阳井", 
        "type": "绝句", 
        "yun": "元"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "桃花昨夜愁尽发，燕子今春疑不来。", 
            "雪衣鹦鹉亦可怪，错唤主人非一回。"
        ], 
        "title": "和惠子及雨中", 
        "type": "绝句", 
        "yun": "灰"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "烟雨楼台晻霭间，画图浑是浙江山。", 
            "中原板荡谁回首？只有春随北雁还。"
        ], 
        "title": "题李唐江山烟雨图", 
        "type": "绝句", 
        "yun": "删"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "万年枝上月团团，一色珠衣立露寒。", 
            "独有君王遥认得，扇开双尾簇红鸾。"
        ], 
        "title": "古宫怨二首 其一", 
        "type": "绝句", 
        "yun": "寒"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "误报迎銮出禁宫，阶前草是雁来红。", 
            "玉颜岂就秋枯落，万一和亲在选中。"
        ], 
        "title": "古宫怨二首 其二", 
        "type": "绝句", 
        "yun": "东"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "洄塘昨夜绿波增，偶策交州鬼面藤。", 
            "一雨百花香洗尽，流春矼上立鱼鹰。"
        ], 
        "title": "杂题四首 其一", 
        "type": "绝句", 
        "yun": "蒸"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "几杖琴尊共一丘，燕归巢近午香篝。", 
            "游丝不挂山人眼，直趁东风入别楼。"
        ], 
        "title": "杂题四首 其二", 
        "type": "绝句", 
        "yun": "尤"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "水凉风搅一池荷，睡眼醒来手自摩。", 
            "数席云阴乱疏樾，髫孙惊报鹤群过。"
        ], 
        "title": "杂题四首 其三", 
        "type": "绝句", 
        "yun": "歌"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "藻池岸匝水仙开，满面香飘玉蝶梅。", 
            "遗事罢书山馆寂，鼠狼行过雉鸡来。"
        ], 
        "title": "杂题四首 其四", 
        "type": "绝句", 
        "yun": "灰"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "游鲤客山高刺云，天门山小旧称君。", 
            "插江鹅鼻移沙脉，愁杀浪撞黄歇坟。"
        ], 
        "title": "江边竹枝词八首 其一", 
        "type": "绝句", 
        "yun": "文"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "乱石呀声大小湾，石中无玉作连环。", 
            "楚江风浪吴烟雨，翠锁修眉八字山。"
        ], 
        "title": "江边竹枝词八首 其二", 
        "type": "绝句", 
        "yun": "删"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "社酒吹香新燕飞，游人裙幄占湾矶。", 
            "如刀江鲚白盈尺，不独河鲀天下稀。"
        ], 
        "title": "江边竹枝词八首 其三", 
        "type": "绝句", 
        "yun": "微"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "南北两江朝暮潮，郎心不动妾心摇。", 
            "马驼少个天灯塔，暗雨乌风看作标。"
        ], 
        "title": "江边竹枝词八首 其四", 
        "type": "绝句", 
        "yun": "萧"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "北望大江南望城，席帽马鞍屏障横。", 
            "侬是小山渔泊户，水口风门过一生。"
        ], 
        "title": "江边竹枝词八首 其五", 
        "type": "绝句", 
        "yun": "庚"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "石筏横津蛟莫窥，近山张弩或眠旗。", 
            "侬作神衫与神女，祈水祈风郎不知。"
        ], 
        "title": "江边竹枝词八首 其六", 
        "type": "绝句", 
        "yun": "支"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "巫子惊湍天下闻，商人望拜小龙君。", 
            "茹藘草染榴红纸，好剪凌波十幅裙。"
        ], 
        "title": "江边竹枝词八首 其七", 
        "type": "绝句", 
        "yun": "文"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "潮落蟆山连狗沙，黄泥鞋浦趁江斜。", 
            "阿侬十指年娇小，曾比个中春荻芽。"
        ], 
        "title": "江边竹枝词八首 其八", 
        "type": "绝句", 
        "yun": "麻"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "竹树藏山石作门，鱼矼水带洗花痕。", 
            "莺声又在鸡声外，老不胜官只住村。"
        ], 
        "title": "园馆杂书二首 其一", 
        "type": "绝句", 
        "yun": "元"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "殊乡春色不曾浓，才力新兼病思慵。", 
            "一枕清风闻格磔，半瓶香雪浸苁蓉。"
        ], 
        "title": "园馆杂书二首 其二", 
        "type": "绝句", 
        "yun": "冬"
    }, 
    {
        "author": "王逢", 
        "era": "元", 
        "subtype": "七言绝句", 
        "text": [
            "帝作奎章儗石渠，花明长日幸銮舆。", 
            "丹丘词气凌司马，封禅何如谏猎书。"
        ], 
        "title": "题柯博士敬仲宫词后", 
        "type": "绝句", 
        "yun": "鱼"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "泽国李膺舟，风霜季子裘。", 
            "家依南越鸟，身适大宛骝。", 
            "甲乙帷虚夜，蓬莱殿敞秋。", 
            "到京王母喜，休语万方忧。"
        ], 
        "title": "送太常奉礼郎刘仲庸以二宫命使南省织金段龙帐还京师二首 其一", 
        "type": "律诗", 
        "yun": "尤"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "秋风吹蕨薇，宫使别乡闱。", 
            "中夏苍黄色，孤舟锦绣辉。", 
            "勾骊龙昼偃，瑶水鸟云飞。", 
            "万一回天眷，均裁大布衣。"
        ], 
        "title": "送太常奉礼郎刘仲庸以二宫命使南省织金段龙帐还京师二首 其二", 
        "type": "律诗", 
        "yun": "微"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "玉帐虎文茵，弓旌左右陈。", 
            "鸾刀飞脔炙，龙勺滟浮春。", 
            "舞困珠璎脱，歌深翠黛颦。", 
            "心存大臣体，授简属嘉宾。"
        ], 
        "title": "常州分省席上二首 其一", 
        "type": "律诗", 
        "yun": "真"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "兵戈时事改，贫贱道心同。", 
            "泥饮悲长夜，高歌忆《大风》。", 
            "龙衔剑花白，凤绕烛莲红。", 
            "犹得斯须间，宾僚语即戎。"
        ], 
        "title": "常州分省席上二首 其二", 
        "type": "律诗", 
        "yun": "东"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "月破山河影，天垂雾露阴。", 
            "西风寒不竞，东井夜空临。", 
            "独棹沧波阔，疏灯落木深。", 
            "无官恤民隐，思尔细论心。"
        ], 
        "title": "淀湖舟中怀谢府倅履庵", 
        "type": "律诗", 
        "yun": "侵"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "扁舟何所好，日夜不相离。", 
            "风雨情难测，山河影暗移。", 
            "采蘋游女惯，载鹤去官宜。", 
            "一任无依著，黄头莫漫维。"
        ], 
        "title": "扁舟", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "长虹垂绝岸，形势压东吴。", 
            "风雨三江合，梯航百粤趋。", 
            "葑田连沮洳，鲛室乱鱼凫。", 
            "私怪鸱夷子，初心握霸图。"
        ], 
        "title": "题垂虹桥亭", 
        "type": "律诗", 
        "yun": "虞"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "醉酒高阳里，题诗左氏庄。", 
            "碧云垂草带，红旭散花房。", 
            "流水循除活，飞丝拂鬓长。", 
            "座中谁潦倒，遗却紫香囊。"
        ], 
        "title": "忆旧游二首 其一", 
        "type": "律诗", 
        "yun": "阳"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "紫累妨过马，青苔委佩鱼。", 
            "名通天上籍，腹有架间书。", 
            "春水浮斋舰，山云落板车。", 
            "尚怀仁里好，耕凿对休居。"
        ], 
        "title": "忆旧游二首 其二", 
        "type": "律诗", 
        "yun": "鱼"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "小筑洄溏上，春阴水暂寒。", 
            "柳遮莲叶艇，花碍竹皮冠。", 
            "生理寻常足，閒心一寸宽。", 
            "知予厌奔走，绝口不言官。"
        ], 
        "title": "题沈氏别墅", 
        "type": "律诗", 
        "yun": "寒"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "云掩金戈日，风生铁马尘。", 
            "乱离谁事主？贫贱独为民。", 
            "鸡犬人烟绝，鼪鼯草木邻。", 
            "喜闻同舍语，天已厌荆榛。"
        ], 
        "title": "壬辰冬十一月避乱绮山简丘文中贡原父二教授", 
        "type": "律诗", 
        "yun": "真"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "夜宿仙茅坞，金鳌涌乱山。", 
            "天风来海外，烟火落人间。", 
            "白石思同煮，青萝喜独攀。", 
            "絺衣弄华月，公子亦忘还。"
        ], 
        "title": "仙茅坞", 
        "type": "律诗", 
        "yun": "删"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "茅土分封在，金章渡海归。", 
            "事殊生马角，心愧著戎衣。", 
            "星月晶光并，山河带砺非。", 
            "秋风紫塞上，依旧雁南飞。"
        ], 
        "title": "闻武昌庐州二藩王渡海归朝", 
        "type": "律诗", 
        "yun": "微"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "木叶满关河，辕门肃佩珂。", 
            "将军提剑舞，烈士击壶歌。", 
            "月黑辉铜兽，风高啸紫驼。", 
            "不堪城上角，五夜《落梅》多。"
        ], 
        "title": "塞上曲五首 其一", 
        "type": "律诗", 
        "yun": "歌"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "将令传中阃，交欢浃两军。", 
            "地形龙虎踞，阵伍鸟蛇分。", 
            "清野辉燕日，黄河泻岱云。", 
            "生灵如有赖，绛灌不无文。"
        ], 
        "title": "塞上曲五首 其二", 
        "type": "律诗", 
        "yun": "文"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "月照小长安，风生大将坛。", 
            "虎皮开玉帐，牛耳割铜盘。", 
            "霸气寒逾肃，军声夜不欢。", 
            "皇天眷西顾，慎取一泥丸。"
        ], 
        "title": "塞上曲五首 其三", 
        "type": "律诗", 
        "yun": "寒"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "鞗革带钩膺，联镳猎楚陵。", 
            "白肥霜后兔，青没海东鹰。", 
            "千里榛芜辟，三年稆谷登。", 
            "中郎示閒暇，呼酒出房烝。"
        ], 
        "title": "塞上曲五首 其四", 
        "type": "律诗", 
        "yun": "蒸"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "诸夏皇威立，三边虏气衰。", 
            "角弓分虎圈，乳酒下龙墀。", 
            "蜂午歊氛远，鼍更窟宅移。", 
            "舆图欲尽入，中道勿颁师。"
        ], 
        "title": "塞上曲五首 其五", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "羽猎罢长杨，宸游入未央。", 
            "鸾开双画扇，鹤舞百霓裳。", 
            "玉盏琼花露，金盘紫蔗霜。", 
            "长门谁闭月，流影在仓琅。"
        ], 
        "title": "宫中行乐词六首 其一", 
        "type": "律诗", 
        "yun": "阳"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "望幸影娥池，微吟纨扇词。", 
            "露盘迎月早，宫漏出花迟。", 
            "佩杂銮和响，云连雉尾移。", 
            "君王肯时顾，从爱赵昭仪。"
        ], 
        "title": "宫中行乐词六首 其二", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "明月窥彤管，双星直罽軿。", 
            "宴分王母乐，诏拟薛涛笺。", 
            "谷雨亲蚕近，花朝拾翠连。", 
            "鱼龙曼衍戏，吹进玉阶前。"
        ], 
        "title": "宫中行乐词六首 其三", 
        "type": "律诗", 
        "yun": "先"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "积翠澄波阔，披香暖殿开。", 
            "天低烽火树，日动蔓金苔。", 
            "獭髓匀犹湿，羊车过不回。", 
            "剩陈列女史，万一汉皇来。"
        ], 
        "title": "宫中行乐词六首 其四", 
        "type": "律诗", 
        "yun": "灰"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "芍药为离草，鸳鸯是匹禽。", 
            "君无神女梦，妾有楚王心。", 
            "日短黄金屋，宵长绿绮琴。", 
            "相将戒霜露，拜月绣帘阴。"
        ], 
        "title": "宫中行乐词六首 其五", 
        "type": "律诗", 
        "yun": "侵"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "金钥鱼司夜，瑶筝雁列春。", 
            "后庭通绮阁，清路接芳尘。", 
            "同备三千数，谁辞第一人。", 
            "君王寿万岁，行乐此时均。"
        ], 
        "title": "宫中行乐词六首 其六", 
        "type": "律诗", 
        "yun": "真"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "舟泊东西客，诗招大小青。", 
            "山高白月堕，草偃黑风腥。", 
            "植物钟英爽，精蓝被宠灵。", 
            "凉阴慎剪伐，留护石函经。"
        ], 
        "title": "题虎树亭", 
        "type": "律诗", 
        "yun": "青"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "嘉兴马录判，归筑水村居。", 
            "土锉长腰米，莼羹巨口鱼。", 
            "青衫沾露薄，华发向秋疏。", 
            "尚尔丹心壮，无时去玉除。"
        ], 
        "title": "过马天章水村居", 
        "type": "律诗", 
        "yun": "鱼"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "蜡炬绕红鸾，盆花玉露漙。", 
            "无家憎月色，多难薄春寒。", 
            "毛颖时旌鬼，黄金少铸官。", 
            "西邻浊酒熟，得罄一回欢。"
        ], 
        "title": "邻饮", 
        "type": "律诗", 
        "yun": "寒"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "白草生畿甸，黄沙走塞庭。", 
            "直忧星入斗，兼畏雨淋铃。", 
            "殿阁馀龙气，衣冠自鹄形。", 
            "吴粳断供饷，陇麦向人青。"
        ], 
        "title": "闻畿甸消息", 
        "type": "律诗", 
        "yun": "青"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "近故儒林老，于予起叹嗟。", 
            "清秋书柿叶，落日赋桃花。", 
            "碑碣留吴满，云山向越赊。", 
            "多情楚宫月，来照未栖鸦。"
        ], 
        "title": "近故二首 其一", 
        "type": "律诗", 
        "yun": "麻"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "近故维扬老，威仪本汉官。", 
            "才高《三礼赋》，心折一泥丸。", 
            "露气金盘湿，箫声碧落寒。", 
            "空馀茂苑树，鹃血几时乾？"
        ], 
        "title": "近故二首 其二", 
        "type": "律诗", 
        "yun": "寒"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "百里绕吴烟，重过喜地偏。", 
            "深城迟闭户，细港倒回船。", 
            "暮汐蛏开甲，秋原木放绵。", 
            "民风返淳厚，正赖使君贤。"
        ], 
        "title": "简夏嘉定", 
        "type": "律诗", 
        "yun": "先"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "寸舌解重围，长歌振短衣。", 
            "不成巢父去，空似鲁连归。", 
            "蔡港沙田薄，黄山宰木稀。", 
            "伯鸾吾所慕，梅李况鱼肥。"
        ], 
        "title": "丙申八月纪事时自乡里入吴还华馆遂卜隐鸿山", 
        "type": "律诗", 
        "yun": "微"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "病就山中隐，烽催海上舟。", 
            "连城新鬼哭，深壁大臣羞。", 
            "赤眚躔金火，炎风汗马牛。", 
            "遥占女兄弟，先已下长洲。"
        ], 
        "title": "常州江阴再失无锡告警病中自鸿山将迁海上", 
        "type": "律诗", 
        "yun": "尤"
    }, 
    {
        "author": "王佐", 
        "era": "元", 
        "subtype": null, 
        "text": [
            "潇湘绿玉昆仑石，移向高堂之素壁。", 
            "四座凉风带雪吹，半窗疏雨和烟滴。", 
            "九疑梦断瑶瑟寒，贴云影落双飞鸾。", 
            "霓旌掩冉欲归去，美人持赠青琅玕。", 
            "也曾拂拭苍苔色，坐弄参差楚天碧。", 
            "曲终日暮山鬼啼，自写幽情寄相忆。"
        ], 
        "title": "画竹", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "淡日泊在扶桑边，四山浮云来蔽天。", 
            "本是阳和变杀气，发出燥土如云烟。", 
            "吾皇神圣来赫怒，诸公饱饭日晏然。", 
            "去年五月南海翻，九月三边烽火连。", 
            "旅人潦倒衰暮年，有怀明主徒拳拳。", 
            "袖中常怀书一编，不得上陈徒自怜。", 
            "有时问天天不语，仰天大笑龙楼前。", 
            "不如回去长安市上酒家眠，明日收拾东归理钓船。"
        ], 
        "title": "己丑元旦过承天门作是日大风", 
        "type": "古风", 
        "yun": "先"
    }, 
    {
        "author": "王佐", 
        "era": "元", 
        "subtype": null, 
        "text": [
            "圣明天子齐唐虞，四方混一同车书。", 
            "大宛西域总臣附，万马入贡皆名驹。", 
            "天闲十二森成列，牝牡骊黄色俱别。", 
            "罗帕轻笼锦作鞯，丝缰稳鞚金为勒。", 
            "玉堂学士真老臣，日日趋朝侍紫宸。", 
            "承恩特赐飞黄马，骑出通衢不动尘。", 
            "飞黄之精直天驷，四足腾飞苦星驶。", 
            "况拜亲题御制诗，奎壁垂芒照人世。", 
            "须知君恩如海深，臣骑黄马当赤心。", 
            "风云会遇有如此，彤笔宜书焕古今。"
        ], 
        "title": "应制赐宋承旨马", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "开元天子承平日，锦绣山河壮京室。", 
            "金殿璿题表集贤，玉屏粉绘图无逸。", 
            "夔龙接武居阿衡，万方旭日当文明。", 
            "衡山老仙何所有，亦复通籍承恩荣。", 
            "缟衣白发酡颜老，自说时来致身早。", 
            "彩箧初开玉仗分，白骡突出银鞍小。", 
            "榻前制号赐通玄，始信人间别有天。", 
            "楼船未遣蕊珠赐，岁籥俄更天宝年。", 
            "九龄归卧曲江上，牛郎又入中书相。", 
            "花雨香飘兰若钟，柳云春扑金鸡帐。", 
            "万机日少乐事多，梨园法谱声相和。", 
            "斗鸡舞马看不足，不独仙人呈白骡。", 
            "仙人岂是呈仙伎，画者传之有深意。", 
            "延秋门外羽书飞，却驾青骡向西避。", 
            "青骡剑阁雨淋铃，一段闲愁尚不胜。", 
            "不道画图今若此，碧云芳树满昭陵。"
        ], 
        "title": "唐仙方伎图", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "我昔趋神京，道出匡庐峰。", 
            "手持绿玉杖，遍踏金芙蓉。", 
            "是时秋高天气肃，最爱秋声满岩谷。", 
            "万顷湖光带白蘋，九叠屏风挂飞瀑。", 
            "结巢便欲栖云间，夔龙趋赴鹓鸾班。", 
            "才名用世果何有，赢得归来双鬓班。", 
            "至今梦想烟霞趣，拟托毫缣写情素。", 
            "君家此图谁所摹，似我当时旧游处。", 
            "远山缥缈如游龙，好处尽在烟岚中。", 
            "晴波落日曳澄练，枯林老叶鸣秋风。", 
            "屠苏高下林间起，水色山光画图里。", 
            "软红无路到柴扉，空翠常时扑书几。", 
            "中流放棹知何人，锦袍坐岸方乌巾。", 
            "若非高洁鲁连子，应是风流贺季真。", 
            "我生垂老愿未酬，鲁人讵识东家丘。", 
            "图中胜概倘易致，便从此地营菟裘。"
        ], 
        "title": "题桑直阁江山胜概图", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "东吴钱高士，索赋醉梦诗。", 
            "十年不是不题句，我亦醉梦无醒时。", 
            "问君醉梦缘何事，君言不解其中意。", 
            "但知痛饮复高眠，即此悠悠是生计。", 
            "沧溟倾泻供杯盂，乾坤偃仰如蘧庐。", 
            "神游溟滓钧天外，心寓鸿荒太古初。", 
            "人皆掉舌谈臧否，君方默坐糟丘底。", 
            "人皆明目辨妍媸，君独懵腾黑甜里。", 
            "君不见汨罗江边人独醒，捐躯博得千载名。", 
            "又不见王戎钻李执牙筹，昼夜营营算不休。", 
            "人生适意此为乐，何须苦觅扬州鹤。", 
            "竹叶杯中阅四时，芦花被底舒双脚。", 
            "钱公钱公真我师，平生此意君得之。", 
            "连床未遂论文约，润笔先求买酒资。", 
            "我生落魄惟贪饮，百事无闻只酣寝。", 
            "生死真同力士铛，荣枯付与邯郸枕。", 
            "邯郸枕上意如何，笑杀当年春梦婆。", 
            "贪看北海清尊满，谁愿南山白石歌。", 
            "吾闻醉梦之乡一万八千里，中有仙人长不死。", 
            "李白佯狂乐自如，陈抟鼻息呼难起。", 
            "行行又入无何有之乡，麒麟作脯琼为浆。", 
            "借得仙人笙与鹤，三清八极同翱翔。"
        ], 
        "title": "醉梦轩为钱公铉赋", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "洛阳山水多佳致，春日迟迟景明媚。", 
            "耆英乐此恣遨游，古刹名园无不至。", 
            "庞眉鹤发金玉相，衣冠济济相辉光。", 
            "功名事业付青史，解官林下同徜徉。", 
            "翠阴深处云屏敞，閒理丝桐寄清赏。", 
            "桃花乱落红雨飘，一𣲖天风送遗响。", 
            "雍容相与临楸枰，昼长消此烟霞情。", 
            "手谈但适橘中乐，胜负宁为蝠燕争。", 
            "或来扫石题新句，笑撚吟髭觉幽趣。", 
            "或来共阅无声诗，清思满怀无着处。", 
            "观泉策蹇兴何多，长松落落蟠烟萝。", 
            "小桥水滑拖冰练，远峰矗矗浮青螺。", 
            "人生得志贵知止，脱屣如公曾有几。", 
            "争知宦海多风波，何必栖栖恋金紫。", 
            "君不见香山九老人中仙，卷舒与道相周旋。", 
            "又不见急流勇退称明哲，士论铮然重风节。", 
            "吁嗟世事能几何，朱颜转眼双鬓皤。", 
            "会当仰止前修德，乐游莫遣空蹉跎。"
        ], 
        "title": "题洛社耆英图", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "桐江八月西风急，冠盖纷纷送行客。", 
            "相看俱是异乡身，满目离愁禁不得。", 
            "君持教铎今十霜，缤纷桃李罗门墙。", 
            "桷榱梁栋收时誉，行将此绩陈明光。", 
            "明光尚远家林近，拨棹西还逐归兴。", 
            "柯山云散晚峰青，苕溪水落寒潭净。", 
            "到家正值黄花开，摧柑击蟹罗尊罍。", 
            "霞觞满注为亲寿，华堂顿觉移蓬莱。", 
            "人生百岁贵行乐，何必拘拘恋名爵。", 
            "由来宦海多风波，伊孰如君独先觉。", 
            "我来托交虽未深，多君意气如南金。", 
            "欲知去住两相忆，明月一天千里心。"
        ], 
        "title": "送王宣乐先生秩满归西江", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "江南五月薰风起，烂熳荷花映湖水。", 
            "翩翩属玉胡为来，结队连拳艳香里。", 
            "缟衣鹤鹤明秋霜，高飞远举参翱翔。", 
            "御风旋绕频睇盼，欲下不下仍徜徉。", 
            "回头仰顾云边影，一声叫断波纹冷。", 
            "惊回叶底锦鳞潜，唤破舟中渔梦醒。", 
            "或来并宿垂杨矶，困倚斜晖两翼低。", 
            "水面风烟共明没，湖边景物初凄迷。", 
            "或来潜倚芙蕖立，侧身欲啄游鱼食。", 
            "粉翅斜翻白练飞，荷盘露走明珠滴。", 
            "止兹栖啄得其时，满目红芳良自怡。", 
            "不随鸥鸟沙汀宿，不逐鸳鸯芦岸飞。", 
            "有时直上青云内，鸾凤为班鹓作对。", 
            "有时移入紫罗衣，能与皇家著荣贵。", 
            "嗟哉君子有九思，貌此雪禽期自规。", 
            "披图拂拭一观览，顿觉清风生羽仪。"
        ], 
        "title": "题九鸶图", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "三秋已半无炎暑，皎月行空净如洗。", 
            "主人是夜绮筵开，如在广寒宫阙里。", 
            "妙舞清歌乐未央，翻翻桂子飘清香。", 
            "银蟾影落金樽酒，露华凉滴紫罗裳。", 
            "翛翛轻吹摇庭竹，云母屏间莹如玉。", 
            "坐中急管间繁弦，花底绛纱笼凤烛。", 
            "主人欲作朝天行，会我宾朋陈别情。", 
            "以兹罄饮不辞酌，况值良宵对月明。", 
            "明月满地琼瑶色，类子文光初奋迹。", 
            "白璧离尘瑞影增，青萍出匣寒芒溢。", 
            "酒酣为道行边程，吴山潞水蓟阳城。", 
            "虎拜玉阶三策献，赢取青钱万选名。", 
            "人生得志无逾此，肯学鹪鹩栖棘枳。", 
            "尧舜君民当此时，要使勋名昭太史。"
        ], 
        "title": "题中秋宴别卷赠杨文英应贡之京", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "春江水滑流寒玉，碧树笼烟暗江曲。", 
            "小舟撑出柳阴来，荡破粼粼镜光绿。", 
            "渔翁喜得鱼盈筐，议向前村换醽醁。", 
            "陶然共醉艳阳天，杏花风暖推篷宿。"
        ], 
        "title": "春江鱼乐", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "江南昨夜东风动，冰花半吐横山洞。", 
            "翠禽啼月雪初消，春光隐隐枝头送。", 
            "罗浮梦散暮云平，寒溪淅淅流澌声。", 
            "逋仙呵笔写吟景，孤高风调谁能京。"
        ], 
        "title": "和江东黄谦咏梅韵", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": null, 
        "text": [
            "解缆探奇胜，寻真觅旧踪。", 
            "水帘晴霰落，丹灶暝云笼。", 
            "鸾鹤无方跨，蓬壶有路通。", 
            "一声长啸罢，身在洞天中。"
        ], 
        "title": "游上清宫", 
        "type": "古风", 
        "yun": null
    }, 
    {
        "author": "王佐", 
        "era": "元", 
        "subtype": "七言绝句", 
        "text": [
            "梁园飞雪玉缤纷，坐列金貂酒半醺。", 
            "借问当时谁授筒，相如词赋最淩云。"
        ], 
        "title": "题李谷清雪景", 
        "type": "绝句", 
        "yun": "文"
    }, 
    {
        "author": "王佐", 
        "era": "元", 
        "subtype": "七言绝句", 
        "text": [
            "蹄影参差踏软红，曾观万马拥飞龙。", 
            "旌旗不动金笳歇，一片川原锦绣中。"
        ], 
        "title": "百马图", 
        "type": "绝句", 
        "yun": null
    }, 
    {
        "author": "王佐", 
        "era": "元", 
        "subtype": "七言绝句", 
        "text": [
            "谢家夫人咏柳絮，黄陵女儿歌竹枝。", 
            "谁信长门秋淡淡，西风黄叶断肠词。"
        ], 
        "title": "美人红叶图", 
        "type": "绝句", 
        "yun": "支"
    }, 
    {
        "author": "王佐", 
        "era": "元", 
        "subtype": "七言绝句", 
        "text": [
            "江水悠悠行路长，孤鸿啼月有微霜。", 
            "十年踪迹浑无定，莫更逢人问故乡。"
        ], 
        "title": "江行", 
        "type": "绝句", 
        "yun": "阳"
    }, 
    {
        "author": "王佐", 
        "era": "元", 
        "subtype": "七言绝句", 
        "text": [
            "多君为我写江山，珍重摩挲老眼看。", 
            "五十年前同笔砚，交情多在此图间。"
        ], 
        "title": "谢周序班叔理写画", 
        "type": "绝句", 
        "yun": null
    }, 
    {
        "author": "王佐", 
        "era": "元", 
        "subtype": "七言绝句", 
        "text": [
            "为禽禽语是禽言，何必声声学语论。", 
            "莫道性灵多巧舌，金笼深锁度黄昏。"
        ], 
        "title": "题鹦鹉", 
        "type": "绝句", 
        "yun": "元"
    }, 
    {
        "author": "王佐", 
        "era": "元", 
        "subtype": "七言绝句", 
        "text": [
            "羽仙邀我饮流霞，不觉松梢日已斜。", 
            "鹤背洞箫归路晚，一声吹落碧桃花。"
        ], 
        "title": "上清宫留饮", 
        "type": "绝句", 
        "yun": "麻"
    }, 
    {
        "author": "王佐", 
        "era": "元", 
        "subtype": "七言绝句", 
        "text": [
            "紫翠丛中独隐奇，风霜饱历灿东篱。", 
            "寄语柴桑老居士，好归吟赏莫教迟。"
        ], 
        "title": "题菊柬林司成先生", 
        "type": "绝句", 
        "yun": "支"
    }, 
    {
        "author": "王佐", 
        "era": "元", 
        "subtype": "七言绝句", 
        "text": [
            "朝拥红妆出大家，酣歌玉树后庭花。", 
            "谁知擒虎兵临日，背井风寒泣丽华。"
        ], 
        "title": "读花蕊词", 
        "type": "绝句", 
        "yun": "麻"
    }, 
    {
        "author": "王佐", 
        "era": "元", 
        "subtype": "七言绝句", 
        "text": [
            "芙蓉帐冷减容光，愁倚薰笼懒着床。", 
            "寒气逼人眠不得，钟声催月下回廊。"
        ], 
        "title": "宫怨", 
        "type": "绝句", 
        "yun": "阳"
    }, 
    {
        "author": "王行", 
        "era": "元", 
        "subtype": null, 
        "text": [
            "把剑欲一舞，援琴思一弹。", 
            "弹协太古心，舞激壮士肝。", 
            "弹舞非衒技，深愧相知难。", 
            "出处分已然，中道敢不安。", 
            "但恐韶光迈，清霜殒丛阑。", 
            "所以陋鸡栖，梳刷排鹓鸾。", 
            "云霄一展举，九万凌风翰。", 
            "昔似丹穴雏，志薄金琅玕。", 
            "今同涸辙鲋，鬐鬣摧泥蟠。", 
            "吐沫不自濡，引领空长叹。", 
            "至人倾天瓢，何吝一滴悭。", 
            "毋令东海若，惭绝西江澜。"
        ], 
        "title": "寓怀呈王太守观", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "青山无古今，松柏有岁年。", 
            "不为时所易，讵将春共妍。", 
            "兹轩号宜晚，庭除带林泉。", 
            "胜地惬高爽，闲门谢啾喧。", 
            "青红复苍翠，山光杂溪烟。", 
            "懿彼轩中人，阅世情淡然。", 
            "明霞晕晴颊，微霜点秋颠。", 
            "开口无别语，娓娓羲皇前。", 
            "膝上玉雪弦，手中瑶华编。", 
            "予每与谈笑，高怀欲腾骞。", 
            "馀年释尘缨，休佚谅所便。", 
            "为我赋招隐，毋云孤愿言。"
        ], 
        "title": "宜晚轩", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "水色映蒹葭，遥山更晚霞。", 
            "扁舟载诗去，秋思满天涯。", 
            "重觅旧池台，孤村夕照开。", 
            "闲情聊共写，携得素琴来。"
        ], 
        "title": "题画", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "旌阳有遗𦙍，亦赋仙人姿。", 
            "萧散薄世荣，结楼水之湄。", 
            "酒酣弄铁笛，丹凤鸣雄雌。", 
            "又如孙公和，长啸苏门时。", 
            "爰名铁啸轩，见者称其宜。", 
            "云间有吟翁，时与同襟期。", 
            "昔倒楼上尊，今看卷中诗。", 
            "翩翩继芳躅，屡诵骚人词。", 
            "因之一凭阑，翛翛起遐思。", 
            "馀韵渺犹在，春江烟树滋。"
        ], 
        "title": "铁啸轩", 
        "type": "古风", 
        "yun": "支"
    }, 
    {
        "author": "王行", 
        "era": "元", 
        "subtype": null, 
        "text": [
            "松风谡谡生夜凉，白露欲湿练衣裳。", 
            "苍苍古苔遍幽石，石根烟筱连疏篁。", 
            "携手道人同徙倚，应是禅床定初起。", 
            "笑指天边明月光，方寸要当如此耳。"
        ], 
        "title": "题寒山拾得图", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": null, 
        "text": [
            "湖海觅佳士，氛埃叹销沉。", 
            "独有遗世踪，不异古与今。", 
            "上人莅名刹，素声著丛林。", 
            "㔻生无滞怀，逸气凌孤岑。", 
            "兹焉远相过，清风洒烦襟。", 
            "方欣共徜徉，歘然起遐心。", 
            "岁月易云晏，新阳复来寻。", 
            "去去何当还，愿贻金玉音。", 
            "毋令积遥思，江山烟雾深。"
        ], 
        "title": "赠无相", 
        "type": "古风", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "平安一桥吾旧游，君屋乃在桥东头。", 
            "晚山得月更宜酒，春水到门还放舟。", 
            "太守诗成写素壁，老夫兴发思沧洲。", 
            "淮南丛桂不得往，抚卷因之生远愁。"
        ], 
        "title": "王唯贤东里草堂", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "先生八月乘烟雾，妻子同随海上槎。", 
            "太守宾筵先肃客，广文官舍即为家。", 
            "波涛浩荡藏阴火，岛屿微茫接太霞。", 
            "闻说三洲多药草，可能无意到丹砂。"
        ], 
        "title": "送罗成之移居崇明其子季通亦之本州校官", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "海上孤舟作冷官，也知清选重儒冠。", 
            "秋潮好掣珊瑚网，晓日休歌苜蓿盘。", 
            "士子几家能食禄，汝翁早岁已遗安。", 
            "老人亦有乘桴意，僦屋西沙度岁寒。"
        ], 
        "title": "送罗季通之崇明学政", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "白发儒臣著武冠，公卿相送出朝端。", 
            "恭承斧钺行天讨，喜见旌旗拥夏官。", 
            "直北声名从此振，平南筹策有人看。", 
            "虎皮会见包戈甲，十郡苍生奠枕安。"
        ], 
        "title": "送黄观澜尚书吴伯尚廉使之江西征讨 其一", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "江西寇盗本王民，正赖诸公为解纷。", 
            "使者精忠悬白日，尚书高义抗浮云。", 
            "喜传天上旌旗出，肯使山中玉石焚。", 
            "千古鲁连高世士，尚将谈笑却秦军。"
        ], 
        "title": "送黄观澜尚书吴伯尚廉使之江西征讨 其二", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "青军黄军日自斗，西城南城门不开。", 
            "诸侯相对面似土，今我不乐心如灰。", 
            "饥乌在树噤无语，苍蝇满案从何来。", 
            "年衰但愿饱粝食，意到聊且持吾杯。"
        ], 
        "title": "八月三日书所见", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "醉里摩挲望眼开，江天寥落暗风埃。", 
            "犹闻西府兵麾满，不见中原驿马来。", 
            "今日贾生须痛哭，当时祖逖是英才。", 
            "翩然一笑下山去，试看高僧话劫灰。"
        ], 
        "title": "秋日登甘露寺晚眺", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "素王之后多贤者，清稼今为几代孙。", 
            "能以纪纲持宪法，每将节义答君恩。", 
            "江淮一道风霜肃，汝颍三秋雾雨昏。", 
            "不有俊良当世用，可无章疏达天阍。"
        ], 
        "title": "送孔士瞻宪史考满归曲阜", 
        "type": "律诗", 
        "yun": "元"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "对酒悲歌泪满衣，楚天摇落又斜晖。", 
            "风尘万里与君别，江海一舟何处归。", 
            "老去且留吾舌在，愁来长惜壮心违。", 
            "临岐不尽平生意，沙苑无云鹤自飞。"
        ], 
        "title": "送张明善归武昌随又移家眷入蜀", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "岁岁双栖傍主人，昔年谁与号嘉宾。", 
            "应图夜半衔环报，不比阶前得食驯。", 
            "公干题诗犹未远，不疑作颂秪如新。", 
            "东风更得周郎便，看尔翩翩上苑春。"
        ], 
        "title": "南安周知事瑞雀", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "万里番禺入贡来，过淮一日到蓬莱。", 
            "海中药草无人识，天上桃花有处栽。", 
            "圣代宾兴方重士，星郎年少况多才。", 
            "也知白璧虞卿礼，犹在黄金郭隗台。"
        ], 
        "title": "送广东帅郎郑彦昭贡香药入京诗一首", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "短发晨梳雪几茎，老来那复爱虚名。", 
            "只凭药饵扶衰朽，更藉诗篇写性情。", 
            "天地此心唯报主，江淮多事尚闻兵。", 
            "香粳分得谁相送，舒雁笼来未忍烹。"
        ], 
        "title": "谢冯仁伯送米与舒雁", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "风尘如此送君行，念尔才华独老成。", 
            "军旅未闻忘俎豆，掾曹多见到公卿。", 
            "沧江日射旌旗影，紫阁风悲鼓角声。", 
            "玉麈谈玄何事业，云台图像是功名。"
        ], 
        "title": "送马士瞻帅掾高擢", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "环堵萧然一室宽，只除诗酒寄清欢。", 
            "瓶中有粟分寒士，袖里无书上热官。", 
            "扬子暮年空识字，庞公早岁已遗安。", 
            "先生独卧风尘表，吾欲相从接羽翰。"
        ], 
        "title": "寄静逸处士顾仲庸", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "此心随感与天同，念尔斯人水火中。", 
            "拯溺未能空下涕，救焚何以自成功。", 
            "百年底事多残忍，四海于今喜扩充。", 
            "将见运之于掌上，世间无物不春风。"
        ], 
        "title": "题周子端恻隐斋", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "满目风尘秪自怜，轻装已办有行缠。", 
            "也知避乱依城郭，更欲移家傍渚田。", 
            "紫步于今无士马，沧溟何处有神仙。", 
            "桃源只在人间世，还许渔郎放钓船。"
        ], 
        "title": "吾欲卜居海上未有定止先作诗寄紫步刘子彬", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "年年送人作校官，也知当代重儒冠。", 
            "固因学舍人才盛，自觉戎藩礼数宽。", 
            "一县士风今日见，百年师道后来看。", 
            "淮山堂上清于水，莫遣惊尘到杏坛。"
        ], 
        "title": "送遆思诚出盱眙教谕", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "衡门风雪人稀到，一个幽轩竹四围。", 
            "半子送年将旧酒，诸孙迎岁索新衣。", 
            "惊鸿此日犹南去，老鹤何年共北飞。", 
            "却忆太常张博士，天香携袖早朝归。"
        ], 
        "title": "和张仲举博士见寄至日诗", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "江湖如此两閒人，除是玄真与季真。", 
            "长笛自吹皆古调，短篷相并即比邻。", 
            "科头不异今渔者，托迹空闻古逸民。", 
            "亦有渌阳湖上客，买舟来约理丝纶。"
        ], 
        "title": "题渔乐手卷", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "蓬莱阁前春水生，丹邱之凤双飞鸣。", 
            "沧波照见云锦色，碧落散作箫韶声。", 
            "岂无仙人下刷羽，亦有隐者来濯缨。", 
            "池上于今望吾子，一曲阳春歌太平。"
        ], 
        "title": "赋吴陵凤凰池送陈子成", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "四月上林蒲笋出，玉堂风致一时新。", 
            "也知天上樱桃宴，不致山中草莽臣。", 
            "皂帽醉归当此日，金盘分赐共何人。", 
            "吾家一树红堪摘，取荐春醪莫笑贫。"
        ], 
        "title": "和张仲举五月荐樱桃之作", 
        "type": "律诗", 
        "yun": "真"
    }, 
    {
        "author": "王佐", 
        "era": "元", 
        "subtype": "五言律诗", 
        "text": [
            "寂寞江城晚，依依独立时。", 
            "回风低雁鹜，返照散旌旗。", 
            "家在无人问，愁来只自知。", 
            "几回挥涕泪，忍诵《北征》诗。"
        ], 
        "title": "戊戌客南雄", 
        "type": "律诗", 
        "yun": "支"
    }, 
    {
        "author": "王佐", 
        "era": "元", 
        "subtype": "五言律诗", 
        "text": [
            "庭草秋仍绿，江枫晚渐稀。", 
            "年光随水去，事业与心违。", 
            "远海犹传箭，殊方未授衣。", 
            "翩翩南去雁，故作一行飞。"
        ], 
        "title": "忆舍弟彦常", 
        "type": "律诗", 
        "yun": "微"
    }, 
    {
        "author": "王佐", 
        "era": "元", 
        "subtype": "五言律诗", 
        "text": [
            "几宵红杏雨，此日𣼽湖滨。", 
            "水满兼天涌，凫轻逐浪奔。", 
            "离离青草色，浩浩洞庭春。", 
            "烟渚谁横艇，能无去越人。"
        ], 
        "title": "𣼽湖春水", 
        "type": "律诗", 
        "yun": null
    }, 
    {
        "author": "王佐", 
        "era": "元", 
        "subtype": "五言律诗", 
        "text": [
            "历尽风霜苦，髭须一旦皤。", 
            "青看颏下少，白觉镜中多。", 
            "不为诗肠累，其如酒病何。", 
            "功名成底事，空自叹蹉跎。"
        ], 
        "title": "叹髭白", 
        "type": "律诗", 
        "yun": "歌"
    }, 
    {
        "author": "王佐", 
        "era": "元", 
        "subtype": "五言律诗", 
        "text": [
            "嗟彼猛虎群，纵横负嵎穴。", 
            "眈眈劲气喷，桓桓威武烈。", 
            "一啸风水号，两眸电光掣。", 
            "惟有父子心，相从复相挈。"
        ], 
        "title": "虎引子图", 
        "type": "律诗", 
        "yun": "屑"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "才过中年百虑轻，独于尊酒未忘情。", 
            "穷将入骨诗还拙，事不萦心梦亦清。", 
            "万卷岂图金马贵，一竿当与白鸥盟。", 
            "灞陵卖药原无意，女子何从识姓名。"
        ], 
        "title": "中年", 
        "type": "律诗", 
        "yun": "庚"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "早岁承书问草莱，忍将怀抱向人开。", 
            "秋霜荆棘关头墓，寒雨钩辀海上台。", 
            "须鬓已从青镜改，梦魂曾逐片帆回。", 
            "天涯一掬思亲泪，待洒泷阡万树梅。"
        ], 
        "title": "和元正见寄", 
        "type": "律诗", 
        "yun": "灰"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "忆昨交游日罄欢，清时曾议共弹冠。", 
            "春风草檄将军幕，夜月联诗羽客坛。", 
            "江海只今来远信，云霄无复望飞翰。", 
            "惟应剩酿陶尊酒，迟尔归来共岁寒。"
        ], 
        "title": "酬孙典籍仲衍见寄", 
        "type": "律诗", 
        "yun": "寒"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "日日摛毫纪玉音，敢期清梦到山林。", 
            "贾生对策曾前席，疏傅归来更赐金。", 
            "日月行瞻丹阙迥，烟霞归去草堂深。", 
            "相看已是康衢叟，击壤无忘报国心。"
        ], 
        "title": "发龙湾别王惟吉张廷彦", 
        "type": "律诗", 
        "yun": "侵"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "翰墨同时侍禁闱，恩荣宁谓及寒微。", 
            "舍人旧掌丝纶诰，御史新裁锦绣衣。", 
            "天上鹓鸾还接武，江边鸥鹭已忘机。", 
            "他时行部如相觅，秋水芦花是钓矶。"
        ], 
        "title": "舟次匡庐寄同朝诸公", 
        "type": "律诗", 
        "yun": "微"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "百顷芙蓉罨画船，贺家湖上水平天。", 
            "金盘送果沈冰碗，罗扇题诗散舞筵。", 
            "往事氛埃成远梦，佳辰风雨忆华年。", 
            "涧蒲九节根如玉，服食于今笑学仙。"
        ], 
        "title": "午日呈郑久诚参政", 
        "type": "律诗", 
        "yun": "先"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "小小银筝压坐偏，曾将古调寄新弦。", 
            "芙蓉绿水秋将老，鹦鹉金笼语可怜。", 
            "两鬓秋霜明镜里，十年春梦夜灯前。", 
            "湖山隐约人如画，空负当年罨画船。"
        ], 
        "title": "书所见感旧", 
        "type": "律诗", 
        "yun": "先"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "玉帛戋戋贲野蒿，天恩浩荡比雄涛。", 
            "休誇樗散耽泉石，且竭葵忠答旆旄。", 
            "骚席共留青玉案，山人先制绿荷袍。", 
            "凤台别后空回首，五色云中日月高。"
        ], 
        "title": "金陵赠别诗送彦晦先生南归", 
        "type": "律诗", 
        "yun": "豪"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "十里长堤旧筑沙，桥林犹自拥高牙。", 
            "九霄鸡犬神仙宅，七叶貂蝉宰相家。", 
            "徐榻清风挥麈尾，谢庭春雨长兰芽。", 
            "辉煌不独金符重，紫诰千函灿墨花。"
        ], 
        "title": "赠吕希曾", 
        "type": "律诗", 
        "yun": "麻"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "紫殿金光坠九霄，鱼龙峡里骇波涛。", 
            "夜闻风雨空山动，晓见云霞别殿高。", 
            "灵鹊翱翔栖未定，野猿魍魉去还号。", 
            "昨游绿鬓今如雪，莫怪栽松鹤已巢。"
        ], 
        "title": "峡山飞来寺", 
        "type": "律诗", 
        "yun": null
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "韶江西望是龙山，猿鹤曾闻响佩环。", 
            "草色映檐苍翠合，茶烟绕树白云闲。", 
            "陶潜笑傲羲皇上，谢朓文章伯仲间。", 
            "松下石泉清似玉，何由一掬洗尘颜。"
        ], 
        "title": "龙山", 
        "type": "律诗", 
        "yun": "删"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "平生最爱方壶画，又见新城湛碧图。", 
            "别业须如徐孺宅，好山浑似贺家湖。", 
            "白鱼入馔宁论价，绿酒盈筒不用沽。", 
            "何日闲寻杨处士，钓竿随意拂珊瑚。"
        ], 
        "title": "湛碧亭", 
        "type": "律诗", 
        "yun": "虞"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "闹处偏多静处稀，飘扬无力望中微。", 
            "弱条织雨牵闺恨，断缕迎风惹客衣。", 
            "低挂檐前萦落絮，高飏天外系斜晖。", 
            "伤情最怕春归去，网住桃花不与飞。"
        ], 
        "title": "游丝", 
        "type": "律诗", 
        "yun": "微"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "飒飒凉飙起素商，横斜几阵向南翔。", 
            "寒依菰米陂田熟，夜宿芦花水国凉。", 
            "片影带云横朔漠，数声呼雨下潇湘。", 
            "往来天北天南路，遥认长汀是故乡。"
        ], 
        "title": "新雁", 
        "type": "律诗", 
        "yun": "阳"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "百尺峰头草树齐，肩舆遥上白云梯。", 
            "一林秋景山如画，满地藤花径欲迷。", 
            "风引磬声知寺近，雾连岩石觉天低。", 
            "清游自有无边趣，拄笏松阴听鸟啼。"
        ], 
        "title": "游乌石山", 
        "type": "律诗", 
        "yun": "齐"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "水边楼馆绝纤埃，高捲湘帘碧嶂开。", 
            "一点飞蟾破秋色，清光先入座间来。"
        ], 
        "title": "先月楼二首 其一", 
        "type": "绝句", 
        "yun": "灰"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "月下相逢缟袂寒，松枝清露湿烟鬟。", 
            "祇因翠羽能歌舞，留得春风满醉颜。"
        ], 
        "title": "杏田画", 
        "type": "绝句", 
        "yun": "删"
    }, 
    {
        "author": "王行", 
        "era": "元", 
        "subtype": "七言绝句", 
        "text": [
            "老去无聊即访僧，芒鞋棕帽白云层。", 
            "此心不竞红尘久，柳絮沾衣悟上乘。"
        ], 
        "title": "书宝积印衲子房", 
        "type": "绝句", 
        "yun": "蒸"
    }, 
    {
        "author": "王翰", 
        "era": "元", 
        "subtype": null, 
        "text": [
            "早发黎城县，一水横其前。", 
            "其涘立行人，相聚声喧喧。", 
            "我问今何之，欲渡无所缘。", 
            "县官欲安桥，漂流随奔湍。", 
            "邑人议舟航，沙浅胶其船。", 
            "几人徒涉之，激射若洄涟。", 
            "相望无百步，艰险如登天。", 
            "我观古圣人，舟楫用济川。", 
            "杠梁有国政，使民无病褰。", 
            "圣人知有穷，而况私智焉。", 
            "退居待水落，王事匪可延。", 
            "扶掖一济之，河伯诚所怜。", 
            "作诗识吾喜，书之山石巅。"
        ], 
        "title": "涉潞水", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "芳树吐佳花，时近君子居。", 
            "君子惜芬香，且爱枝叶敷。", 
            "外饰内不德，细叶含辛毒。", 
            "妖蝗群飞来，四野无嘉谷。", 
            "此木免噬啮，为尔受性独。", 
            "所喜彼偶存，所悼惟脩竹。", 
            "抗节异群木，畜甘胜诸菽。", 
            "坐见颜色改，无复青阴穆。", 
            "向恶尚免祸，外直恒遭戮。", 
            "转首霜节至，问讯南窗菊。"
        ], 
        "title": "讲堂前右植石榴左植脩竹是年蝗灾竹为所食石榴味苦感而有作", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "秋风拂庭梧，有客远行迈。", 
            "行迈将何之，家林稍云外。", 
            "向与父母别，来叙兄弟爱。", 
            "褰裳上中条，秋河方迅快。", 
            "握手复几时，良会止一再。", 
            "华筵接高论，芳德曳兰佩。", 
            "归计何匆匆，令人增永嘅。"
        ], 
        "title": "送胡仲雅南归三首 其一", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "郊园秋气薄，征骖方载路。", 
            "送客上中条，执手话离素。", 
            "摇摇千里心，竟以亲爱故。", 
            "高亭多秋风，假道繁晓露。", 
            "念子远行迈，空山日将暮。", 
            "搔首望江南，高林起烟雾。"
        ], 
        "title": "送胡仲雅南归三首 其二", 
        "type": "古风", 
        "yun": "遇"
    }, 
    {
        "author": "王翰", 
        "era": "元", 
        "subtype": null, 
        "text": [
            "中秋明月低，疋马独南归。", 
            "雨馆虫声切，霜皋树影稀。", 
            "云开鸿雁过，沙暖鹡鸰飞。", 
            "想到江南日，高堂戏綵衣。"
        ], 
        "title": "送胡仲雅南归三首 其三", 
        "type": "古风", 
        "yun": "微"
    }, 
    {
        "author": "王翰", 
        "era": "元", 
        "subtype": null, 
        "text": [
            "袅袅庭下竹，移根自当年。", 
            "时沾雨露滋，近砌摇芳妍。", 
            "持此冰霜操，岁寒心特坚。", 
            "𧕏虫自何来，绕丛乱飞遝。", 
            "致使枝叶碎，劲节亦亏骞。", 
            "嘉实竟不成，凤饥亦可怜。", 
            "百绕高堂下，令我心忧煎。"
        ], 
        "title": "讲堂前种竹旧极盛茂近为𧕏蝗所食顿见枯落斐然君子无所托兴复有可类者甚可悼焉", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "商家社稷垂年久，如何竟落独夫手。", 
            "妖姬一宠四海毒，犬马纷纷鹿台走。", 
            "周侯神圣天命新，渭滨晚起钓璜臣。", 
            "旌旗东指盟津野，朝歌王气空沉沦。", 
            "兄弟辽海古墨胎，数言马首惊风雷。", 
            "君臣义分固如此，天意丧殷谁能回。", 
            "归来怀义腹应饱，周粟无食可终老。", 
            "首阳山暖蕨薇甘，想见形容不枯槁。", 
            "黄河水浑难濯缨，世贤岂待文王兴。", 
            "一穷直与天地并，景公千驷鸿毛轻。", 
            "披图一见长太息，习习清风生几席。", 
            "衣冠俨若见仪刑，贪夫而廉懦夫立。"
        ], 
        "title": "叩马图", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "纷纷天下逐秦鹿，白蛇中断鬼夜哭。", 
            "将军晚从隆准公，仗剑登坛万人服。", 
            "西来铁马疾如风，魏豹就虏犹儿童。", 
            "背水一战赵壁破，飞书才入燕城崩。", 
            "叱咤素号万人敌，龙生败死犹骨栗。", 
            "帐下悲歌骓不逝，霸业无成剑铓赤。", 
            "将军有功当封齐，假王一请君臣疑。", 
            "鸟尽弓藏良可惜，拭泪更读归赐碑。"
        ], 
        "title": "过韩庙", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "七夕家家望河鼓，乌鹊翩翩彩鸾举。", 
            "玉宇无声河汉流，风递吹歌喧万户。", 
            "我自少小攻文章，天孙为乞云锦裳。", 
            "五色炫烂秋霞光，对客落笔声锵锵。", 
            "刻楮三年费心曲，画蛇岂容添一足。", 
            "人生所贵在真醇，以巧衒人犹衒玉。", 
            "劝君乞巧莫乞深，巧深入骨淫人心。", 
            "人心淫慝不可涤，柳州商监犹昨今。", 
            "我为多技足忧患，宁复此夕杂童丱。", 
            "闭门却扫省前非，遥礼舂陵香一瓣。"
        ], 
        "title": "七夕篇", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "近山青青绾髻螺，远山淡淡浮黛蛾。", 
            "乔松荫石铁作柯，白云帖水迷涧阿。", 
            "几家老屋岩石侧，长林落木秋瑟瑟。", 
            "枯槎侧倒枕长溪，路入阴崖行转窄。", 
            "楼台隐隐出木末，山下僧归背夕日。", 
            "渡头市散卖鱼归，平芜落日苍烟堆。", 
            "儿子柴门指相似，遥望沙觜孤帆开。", 
            "行人走迭山店宿，髯客跨驴如跨鹿。", 
            "苍头苦怨行李重，步武跛蹩胼生足。", 
            "画工以画传其意，人生所贵在寡欲。", 
            "蜀山楚水天下险，君胡为乎苦踧踖。", 
            "此图题作行路难，非写烟霞乐心曲。"
        ], 
        "title": "毛述古山水", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "宗亮风神本潇洒，胸中自有万竹竿。", 
            "苍龙雨过影在壁，彩凤月冷鸣空山。", 
            "新诗数句细字写，银钩挂在青琅玕。", 
            "毫素醉挥乌帽脱，鹅绿浅蘸端溪寒。", 
            "当时直欲乘兴写，岂料今日垂涕看。"
        ], 
        "title": "樊宗亮墨竹", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "士清世上清狂士，狂写墨竹竟得名。", 
            "狂发拈笔写一个，铁网出海珊瑚青。", 
            "持缣候谒四方客，醉卧木榻呼不醒。", 
            "如山白璧不敢换，时拂素壁千竿成。", 
            "士清士清狂且真，死为狂鬼应有神。", 
            "南山松下昔有坟，坟作平地松为薪。", 
            "壁间墨竹墨如新，我诗便作筼筜记，千载更有如斯人。"
        ], 
        "title": "徐士清墨竹", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "妾念嫁时新铸镜，铸成团团秋月色。", 
            "从夫从军藏入匣，镜面已昏妾面隔。", 
            "红颜落为霜叶枯，绿发已随秋草白。", 
            "妾颜虽改心不转，手携团镜情脉脉。", 
            "昨日书来在桑乾，新衣未寄旧衣单。", 
            "秋风入户吹罗幌，妾身未衣念郎寒。", 
            "何时降王来款塞，罢负长戈卸征铠。", 
            "归来对镜试春衫，团镜重磨妾扫黛。"
        ], 
        "title": "铸镜行", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "十月雪花大如手，朔吹奔腾撼北牖。", 
            "闭门伏几读古书，招客围炉饮醇酎。", 
            "世上行路风尘多，河冰寒积白峨峨。", 
            "为儒无补谩痴绝，坐窃俸廪将如何。", 
            "夙昔早有林泉兴，野鹤山猿自天性。", 
            "一落红尘竟不归，白云久塞南山径。", 
            "庙堂之臣夔与龙，明堂之材柏与松。", 
            "揖逊尧舜迈往古，制作礼乐同皇风。", 
            "我本山中钓鱼者，偶弄文墨自陶写。", 
            "沐猴安可着衣冠，梦入云林亦潇洒。", 
            "沧浪之水何时清，水清待我濯长缨。", 
            "束书从此便归去，为续沙头鸥鹭盟。"
        ], 
        "title": "冬日斋居遣怀", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "赤日当天凝不移，黄尘吹风双眼迷。", 
            "刘生触此入关西，百趼不倦轻路蹊。", 
            "我问刘生胡为尔，载酒问道严登跻。", 
            "自言我生如醯鸡，欲挟扶摇运天池。", 
            "又言我生如枥马，拟弃栈豆追駃騠。", 
            "关中形胜天下少，壮观奇闻恣探讨。", 
            "浊泾清渭光动摇，太华终南翠如扫。", 
            "橐泉西去吊三良，商颜南来寻四皓。", 
            "渭河桥边杨夫子，直节千年照青史。", 
            "常平坂下马太史，万丈文光犹不死。", 
            "金童仙去谩荒凉，石马陵空自埼礒。", 
            "刘生兹游冠平生，胸次磊落气峥嵘。", 
            "豪迈不尽远游兴，抠衣载质仍传经。", 
            "归来多载晋唐帖，璞玉精金等奇绝。", 
            "知生好古不好馀，青李来禽满筐箧。", 
            "我将得此课群儿，日向明窗临一叶。", 
            "我亦平生湖海心，会稽禹穴穷幽深。", 
            "孰知病废坐空室，门屏咫尺如遥岑。", 
            "送君斯游伤我心，不觉泪下沾衣襟。"
        ], 
        "title": "送刘允中游关中", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "中条山下三尺雪，狡兔不出深藏穴。", 
            "连日不食仍苦饥，偷入林间行蹩躠。", 
            "林间山麓无丰养，草根木实恣噬齧。", 
            "岗头猎骑如云来，俛耳缩颈心惙惙。", 
            "踪迹发露一跃出，健足过眼才一瞥。", 
            "黄犬脱手疾风飞，苍鹰掣臂翻云抉。", 
            "窘迫只作婴儿啼，狼藉平原洒毛血。", 
            "兔肉不甘皮不美，徒逞骑射供笑咥。", 
            "笑者何乐死何苦，更忍搜索倒绝灭。", 
            "世上只言兔性狡，不见人心更险谲。"
        ], 
        "title": "狡兔行", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "君家旧在寒潭住，故写新图记幽趣。", 
            "木落秋山潭水空，犹把长竿倚溪树。", 
            "角巾野服身翩翩，彷佛当年孟浩然。", 
            "王门曳裾今几年，梦魂长绕寒潭边。", 
            "他年赐告承恩渥，归结草屋临风烟。", 
            "朝朝击榜向嵓石，只许白鸥伴幽寂。", 
            "春来举棹入春潭，会见桃花汎晴碧。"
        ], 
        "title": "题贾原善典宝寒潭渔隐图", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "偃蹇长鲸横北海，怒喷风雷九州垓。", 
            "九州壮士贲育徒，雄剑长弓几千队。", 
            "长鲸掉尾鳞鬣张，壮士辟易弓剑伤。", 
            "九州尘土山岳动，蔽亏日月无晶光。", 
            "长鲸长鲸尔当弭，上帝威灵不可比。", 
            "一朝怒遣似飞来，尽赤溟波千文水。", 
            "山岳重安日月明，长鲸长鲸尔独死。"
        ], 
        "title": "北海鲸时北征纳克楚", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "梁园先生夷山曲，斸地开轩种脩竹。", 
            "千竿森立隔尘嚣，十里苍云净炎燠。", 
            "弹琴焚香意不俗，满卷佳章咏淇澳。", 
            "有时曳杖冠峨峨，披拂幽丛逸兴多。", 
            "樽罍每置清阴里，日待嵇阮来经过。", 
            "高挂幽轩一凭几，绕屋娟娟翠如洗。", 
            "莫遣家僮扫落花，恐损庭前青凤尾。"
        ], 
        "title": "拥翠轩", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "稽山海上青连延，山阴自古多名贤。", 
            "毛生登第方青年，风神不减王逸少，手中巨笔如脩椽。", 
            "立马一扫三万言，飘然满纸飞云烟。", 
            "天官注意求才谞，曳裾更入东平府。", 
            "东平拣贤如拣珠，直向稠人识眉宇。", 
            "辞家跃马蔡州行，蔡州旧是悬瓠城。", 
            "汝南先贤有遗迹，劳君远访披榛荆。", 
            "天生才器元无敌，日侍贤王亲且密。", 
            "朝朝染翰擅词林，日日谈经趋讲席。", 
            "先生有德如阳春，半载交情清且真。", 
            "读书不独破万卷，吐论便欲回千钧。", 
            "汀草青青汝水绿，八月扁舟渡洄曲。", 
            "市中倘遇卖药翁，为我跪问长生录。"
        ], 
        "title": "送毛教授扈从汝宁", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "大梁城中百万家，谁家沽酒为生涯。", 
            "青帘白昼垂到地，书言美酒非为誇。", 
            "座中多是江南客，卖茶贩盐为本业。", 
            "自从伴着如花人，囊楮番番卷秋叶。", 
            "日长不厌秦筝繁，夜阑不放清歌歇。", 
            "箧里黄金索已无，朝来暮去情渐疏。", 
            "秋风吹断高唐梦，但见阳台明月孤。", 
            "昨日书来寄亲语，老病空床泪如雨。", 
            "寄与佳儿促早归，何用离乡作商贾。", 
            "市中卖得旧衣钱，独向黄河买去船。"
        ], 
        "title": "酒家谣", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "阳翟之山几千里，山头千丈神光起。", 
            "驺虞瑞世生其间，百兽争趋似群蚁。", 
            "漆光玄章耀朝日，雪色白毛濯秋水。", 
            "驺虞含仁性不残，两虎常从供饮食。", 
            "野人奔走告王庭，整驾取之劳玉趾。", 
            "鸾旗不动仙仗闲，逡巡俛首伏雕阑。", 
            "鼓吹导引入城市，填衢塞巷居民看。", 
            "咸言圣人尧舜德，基业永固安如山。", 
            "玉烛调元风雨时，草木芜芜禽兽繁。", 
            "储祥兆和四灵至，驺虞稀见从古难。", 
            "朅来赐宴承运殿，群臣拜贺欢心颜。", 
            "鹤驾东行献金阙，天门晓启红光发。", 
            "雕笼舁入龙颜喜，千官聚看称奇绝。", 
            "圣主谦冲不敢当，贤王逊美情尤切。", 
            "宠章飞动赐金敕，虎士腾挐分玉节。", 
            "归命丹青写作图，记此奇形前代无。", 
            "深林妥尾走妖狐，枯槎砺吻鸣老乌。", 
            "落木纷纷下空谷，阴风䬃䬃吹黄芦。", 
            "一朝金门拜赐归，华堂展玩皆欢呼。", 
            "什袭珍藏为至宝，金璧虽多孰敢估。"
        ], 
        "title": "驺虞图", 
        "type": "古风", 
        "yun": null
    }, 
    {
        "author": "王行", 
        "era": "元", 
        "subtype": "七言律诗", 
        "text": [
            "冠佩锵锵俨致斋，清安堂上醮筵开。", 
            "九霄共仰孤鸾至，万里俄看众鹤来。", 
            "寥唳清音风澹荡，回旋轻羽雪毰毸。", 
            "须知感召由诚敬，赞咏兼欣属上才。"
        ], 
        "title": "题来鹤辞卷", 
        "type": "律诗", 
        "yun": "灰"
    }, 
    {
        "author": "王行", 
        "era": "元", 
        "subtype": "七言律诗", 
        "text": [
            "问法西来岁月侵，乡言都已变华音。", 
            "望中故国天同覆，思入寒泉地更深。", 
            "日出未回东海梦，花开长系北堂心。", 
            "客衣尚有临行线，寸草春晖忍重吟。"
        ], 
        "title": "思缓堂", 
        "type": "律诗", 
        "yun": "侵"
    }, 
    {
        "author": "王行", 
        "era": "元", 
        "subtype": "七言律诗", 
        "text": [
            "苍崖压境竹缘坡，疏雨苔花两屐过。", 
            "童子候门施问讯，老僧入座说伽陀。", 
            "茶屏古翠连枝巧，萝屋繁阴蔽暑多。", 
            "百丈泉头借禅榻，尧天安乐有行窝。"
        ], 
        "title": "过西山海云院", 
        "type": "律诗", 
        "yun": "歌"
    }, 
    {
        "author": "王祎", 
        "era": "元", 
        "subtype": null, 
        "text": [
            "妾生南海涯，窈窕如秋花。", 
            "邻娃不识面，千里隔窗纱。", 
            "一朝嫁夫婿，共在桐城住，门前有舶船，便欲为商去。", 
            "欢好百年身，今年涉两春。", 
            "象床银烛下，生此玉麒麟。", 
            "转头才四月，忍作生离别。", 
            "临行岂不闻，怀里儿声咽。", 
            "相欢筵前酒，绿发浓如柳。", 
            "挝鼓起开帆，参差挂牛斗。", 
            "犹闭香阁卧，相逢梦边过。", 
            "倚户夕阳时，不见南归柁。", 
            "依稀四五年，顾影自知怜。", 
            "相传夫婿死，真赝尚茫然。", 
            "脱却绣襦裆，莲腮泪万行。", 
            "收得望夫泪，帟鲤独生堂。", 
            "当上双亲老，都怜外孙好。", 
            "如何妾薄命，再哭妣与考。", 
            "只影坐空帷，依依膝下儿。", 
            "儿能学人语，口授《柏舟》诗。", 
            "经年机上织，掩户秋苔碧。", 
            "俄闻叩户声，鹊语檐前日。", 
            "开扃见夫面，翻疑眼生眩。", 
            "喜极却成哀，泪迸春空霰。", 
            "儿长至父腰，再拜可怜娇。", 
            "褰衣怕父去，愁见港中潮。", 
            "归家甫涉秋，贩宝复东游。", 
            "蛮巫作神语，沧海日安流。", 
            "有约明年返，别来期未远。", 
            "怪梦不胜悲，桑田海清浅。", 
            "明年讣音至，命与青天坠。", 
            "剪纸独招魂，江流写双泪。", 
            "妾与赴黄泉，儿生未十年。", 
            "提携令长大，待与父齐肩。", 
            "唾视邻家媪，不死何为老。", 
            "殷勤讽巧言，榕生根可倒。", 
            "妾自愿为人，人谁乱鸟群。", 
            "他年泉下路，尚欲见夫君。", 
            "夫君前有妇，生儿在澉浦。", 
            "年是妾儿兄，何须口同乳。", 
            "念彼孤儿隔，辛苦谋衣食。", 
            "妾闻夫有田，质在他人宅。", 
            "卖妾金凤钗，转寄外家来。", 
            "说与孤儿道，持此赎田回。", 
            "妾身自有子，生理在十指。", 
            "纺绩不曾闲，供渠买经史。", 
            "灯前雪满窗，白发几年孀。", 
            "课儿终夜读，不暇计更长。", 
            "儿今长似父，祀事真堪付。", 
            "春秋称孝子，衔哀进觞俎。", 
            "妾老儿方壮，前期百年养。", 
            "不负妾初心，少答夫深望。", 
            "有妇配宜男，如儿奉旨甘。", 
            "一饮知姑恩，尝羹再至三。", 
            "焚香祷夜初，细语在阶除。", 
            "愿妇同儿老，毋为妾与夫。"
        ], 
        "title": "陈节妇", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "家居华川上，及此三百龄。", 
            "老桂蔽后堂，长槐列前庭。", 
            "槐阴夏散绿，桂花冬留青。", 
            "重惟根本茂，枝叶藉以荣。", 
            "吾先久种德，嘉种乃休徵。", 
            "抚躬良自爱，遗荫庶其承。"
        ], 
        "title": "家居二首 其一", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "东邻职胥吏，西邻业屠沽。", 
            "酒炙日狼籍，钱财肆求需。", 
            "口体既华饱，自谓乐有馀。", 
            "宁知生死间，身与粪壤俱。", 
            "鄙人有远志，屡空非所虞。", 
            "闭门卧风雨，穷年理诗书。", 
            "所忧道未至，不得成名誉。", 
            "修名倘树立，千载以为图。"
        ], 
        "title": "家居二首 其二", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "学官本闲曹，博士非冗职。", 
            "人存政斯举，道在时乃适。", 
            "卓哉申屠君，令闻重圭璧。", 
            "耻随茂才名，羞蹈隐士迹。", 
            "前年擢乡书，比者承省檄。", 
            "束带主歙庠，横经拥师席。", 
            "想见百里间，文风变畴昔。", 
            "大音姑小鸣，浅蓄那浅测。", 
            "区区抱歆慕，所恨未良觌。", 
            "愿言执麟经，与子相扣击。", 
            "他年老韩门，敢用追湜籍。"
        ], 
        "title": "寄赠申屠教谕", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "举酒且勿饮，请君听我歌。", 
            "我歌亦激烈，君行莫蹉跎。", 
            "圣主御宸极，治道臻泰和。", 
            "文章布海隅，玉帛来岩阿。", 
            "人生遘新会，鲜不自濯磨。", 
            "痛哭上贾策，笑谈决韩科。", 
            "经济一以展，功名良亦多。", 
            "维君瑚琏器，贵重含光华。", 
            "持以荐清庙，孰云或偏颇。", 
            "萧条岁年晏，坐使玄发皤。", 
            "终然棠溪精，百鍊非有他。", 
            "宪府新辟掾，简书起媕娿。", 
            "及兹复自傲，恐尔时已过。", 
            "由来九翮鸟，犹值一目罗。", 
            "勿谓行路难，且对双眉蛾。", 
            "桂林敛烟瘴，炎海恬风波。", 
            "道涂虽云远，行迈须逶迤。", 
            "为君陈此词，比赠珊瑚柯。"
        ], 
        "title": "赠别高进道赴广西宪府", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "我本仙中人，所友皆飞仙。", 
            "飞仙亦何为，逍遥度遐年。", 
            "飙轮朝蓬岛，羽驾夕蕊渊。", 
            "周游无停踪，八极及九泉。", 
            "口咀三危露，手弄五色烟。", 
            "自从堕尘世，不复肩期佺。", 
            "念之恍如梦，使我心茫然。", 
            "何当返初服，淩虚恣孤鶱。"
        ], 
        "title": "次韵孙道士思仙", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "丈夫生世间，虽死期不朽。", 
            "宁令七尺躯，泯没百年后。", 
            "圣主居九重，太平日云久。", 
            "勾陈肃羽卫，列象应星斗。", 
            "柰何折冲具，往往犹掣肘。", 
            "豢养空复勤，骊黄纷牝牡。", 
            "徭蛮昔梗化，淮盗近兴丑。", 
            "奇策殊不闻，深恩讵堪负。", 
            "桓桓李将军，仗节海隅守。", 
            "铁甲萦绿縢，金符绾朱纽。", 
            "平生韬略书，披绎长在手。", 
            "智勇未及宣，青萍夜常吼。", 
            "先生制夷夏，武备殊不苟。", 
            "先事防不虞，威声詟飞走。", 
            "马援革裹尸，王罴箭如首。", 
            "一怀报国志，爵禄随亦厚。", 
            "双瓶送君别，行旆依官柳。", 
            "赠言岂徒为，醉击秦声缶。"
        ], 
        "title": "赠别李千户", 
        "type": "古风", 
        "yun": "有"
    }, 
    {
        "author": "王祎", 
        "era": "元", 
        "subtype": null, 
        "text": [
            "稻禾敛嘉实，兰蕙摧孤芳。", 
            "华滋日已歇，游子多慨慷。", 
            "林皋集鸟雀，畎亩散牛羊。", 
            "物情各有适，心与归云翔。"
        ], 
        "title": "常熟西郊", 
        "type": "古风", 
        "yun": "阳"
    }, 
    {
        "author": "王祎", 
        "era": "元", 
        "subtype": null, 
        "text": [
            "旭日散微暄，乔林动清吹。", 
            "虽忻气候佳，颇觉众芳悴。", 
            "朋簪得稍盍，客屐随所憩。", 
            "华年嗟易徂，嘉会况难值。", 
            "开尊引清觞，有酒须尽醉。", 
            "情真略仪饬，理会忘物议。", 
            "维予二三子，夙宿谐深契。", 
            "岂无西掖才，未擢南宫第。", 
            "淹时姑陆沉，谁云果忘世。", 
            "独怜飘泊踪，萍蓬渺根蒂。", 
            "未知今日欢，明年复何地。"
        ], 
        "title": "金德元西园宴集得第字", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "舣舟大江口，矫首岘京山。", 
            "山色近目睫，泄云护层峦。", 
            "吾乡忠简公，丘陇在其间。", 
            "呜呼靖康乱，九鼎纷播迁。", 
            "建炎既南狩，国事已艰难。", 
            "公方任社稷，百战心力殚。", 
            "神州将全璧，抗疏请回鸾。", 
            "大谊表日月，衷言披胆肝。", 
            "谁欤独何心，忍使弃中原。", 
            "星殒孔明死，王业遂偏安。", 
            "惟留忠诚节，宇宙垂不刊。", 
            "遗坟托兹土，孰敢樵牧干。", 
            "客途有程期，无由拜荆菅。", 
            "遗武幸可蹈，英风杳难攀。", 
            "天昏白日落，凄然洒清潸。"
        ], 
        "title": "镇江望京岘山有作", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "昔读黄楼赋，颇疑过铺张。", 
            "今晨获登览，始觉词致长。", 
            "缅怀澶渊决，彭城预为防。", 
            "千年文章守，恩德在此乡。", 
            "只今河为患，居人极灾伤。", 
            "谁为任民社，乃独循故常。", 
            "山川今如昔，游子多慨慷。", 
            "长风城上来，飞雨湿我裳。", 
            "摩挲旧碑刻，欲去重徬徨。"
        ], 
        "title": "登黄楼", 
        "type": "古风", 
        "yun": "阳"
    }, 
    {
        "author": "王祎", 
        "era": "元", 
        "subtype": null, 
        "text": [
            "嗟我逼贫贱，束书来京师。", 
            "长怀出门日，含悽拜亲闱。", 
            "恐伤慈爱情，忍泪不敢挥。", 
            "飘零靡所慰，时拂身上衣。", 
            "今晨与君别，令我惨不怡。", 
            "念君富文采，烱若珊瑚枝。", 
            "成君未卒业，如何遽言归。", 
            "谓言非有他，重此定省违。", 
            "虽无毛义檄，故有阳城规。", 
            "燕郊凉风动，淮甸白云飞。", 
            "还家造膝下，再拜献酒卮。", 
            "綵衣舞且饮，此乐孰与夷。", 
            "人生适意少，处世多暌离。", 
            "东门送子行，薄言歌我辞。"
        ], 
        "title": "赠别昝德明归省", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "穷冬朔风怒，冰霰满城闉。", 
            "淩晨策我马，言送同心人。", 
            "为问将安之，南辕返江津。", 
            "关河岁已晏，胡不少逡巡。", 
            "才高世所疾，时昌命逾屯。", 
            "鹦鹉偶作赋，毕方亦遭文。", 
            "天地亦云广，宁不容子身。", 
            "子穷非我忧，道在志须伸。", 
            "所忧犯霜雪，此行多若辛。", 
            "平生离别泪，为子一沾巾。", 
            "相期有后日，去矣复何论。"
        ], 
        "title": "十一月七日出南城别陈三检讨", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "渫云散连阴，旭日照畿甸。", 
            "百卉皆华滋，青年倏流转。", 
            "驾言驱我车，南还涉江汉。", 
            "帝乡非不乐，他适岂所愿。", 
            "平生抱区区，期结明主眷。", 
            "天关九重深，先容孰吾援。", 
            "低佪出都门，顾阙情恋恋。", 
            "行矣徒自伤，怀哉又谁怨。", 
            "朋友幸知己，祖道纷缱绻。", 
            "枉被轩冕崇，饬此韦布贱。", 
            "陨穫思故人，风流逐时彦。", 
            "出处有素期，离合足深叹。", 
            "仰惟圣有训，学道贵无倦。", 
            "继兹益自修，敢待玄发变。"
        ], 
        "title": "至正庚寅二月十六日同韩秀才发都门南归并怀陈检讨", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "东南夥租赋，富庶称三吴。", 
            "吴田苦卑下，浩渺平江湖。", 
            "菑害动连岁，官府仍徵需。", 
            "纡馀脂膏地，坐见民力枯。", 
            "维时都水司，职任在开疏。", 
            "朝家重民命，务使疲瘠苏。", 
            "选官皆名卿，兴利多良图。", 
            "张君实令器，家世习文儒。", 
            "三载为列掾，岂惟承簿书。", 
            "定膺赞画间，利泽能施敷。", 
            "春风二三月，行李赴皇都。", 
            "谓将谒天官，序绩待新除。", 
            "驱车指河朔，还涉徐济墟。", 
            "洪河久为患，黔黎几成鱼。", 
            "比闻用群议，极力事防虞。", 
            "兵民十数万，官吏千百俱。", 
            "累月始就绪，国费宁无虚。", 
            "虽云幸平复，焉知久何如。", 
            "水利子所习，识见元非迂。", 
            "馀策须上献，庶以禆庙谟。", 
            "鄙人处畎亩，夙昔怀区区。", 
            "世故属可叹，赠言匪勤渠。"
        ], 
        "title": "赠别张舜俞", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "平生喜求友，结托尽名士。", 
            "英游非不多，落落鲜知己。", 
            "夫君文章伯，问学富经史。", 
            "大器须晚成，至宝不轻市。", 
            "相逢吴会间，论议发蒙鄙。", 
            "未会神先交，遽别情曷已。", 
            "萧条岁云徂，飞雪遍千里。", 
            "江寒蛰鱼龙，路远积烟水。", 
            "离异未足嗟，合并宁可拟。", 
            "独怀同门朋，为我谢屠子。"
        ], 
        "title": "赠别彭仲愈分得水字", 
        "type": "古风", 
        "yun": "纸"
    }, 
    {
        "author": "王祎", 
        "era": "元", 
        "subtype": null, 
        "text": [
            "鸿雁动成序，脊令长在原。", 
            "物情各有知，人独无弟昆。", 
            "弟昆本一气，至爱心所根。", 
            "世媮俗云薄，天性几不存。", 
            "伐树亦何恤，䦧墙或为冤。", 
            "昭哉圣有训，有耳如无闻。", 
            "东阳望蒋氏，诗礼遗子孙。", 
            "昆弟笃友爱，怡怡若春温。", 
            "我观友怡训，为尔陈此言。", 
            "匪为蒋氏歌，庶使薄俗敦。"
        ], 
        "title": "友怡斋为东阳蒋伯康赋", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "我家华川上，君住兰江滨。", 
            "百里通一水，总是金华人。", 
            "自我与君别，三载幽燕住。", 
            "及此会吴门，朱颜各如故。", 
            "同为异乡客，谊重情依依。", 
            "东风足携手，君何复言归。", 
            "归去金华山，日看好山色。", 
            "紫翠集芙蓉，绿草眠白石。", 
            "若逢牧羊子，为我寄深情。", 
            "莫令猿鹤怨，行矣寻初盟。"
        ], 
        "title": "吴门赠凌秀才", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "清夜耿不寐，仰看天象移。", 
            "天非有形体，实乃列宿为。", 
            "列宿附天转，五星自参差。", 
            "日月复自行，昼夜互东西。", 
            "三者不相谋，各各无停机。", 
            "坐使岁年迈，令人嗟老衰。"
        ], 
        "title": "感兴四首 其一", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "妇工务蚕桑，农力勤稼穑。", 
            "人理此其本，庶用给衣食。", 
            "丈夫生事疏，壮大转穷阨。", 
            "积学复积文，将以代耕织。", 
            "艺成无所售，抚卷空太息。", 
            "千载尚可期，岂忧寒饥逼。"
        ], 
        "title": "感兴四首 其二", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "秋风战庭树，落叶如败兵。", 
            "触目感时艰，油然百忧生。", 
            "四方晏安久，一旦灾祸兴。", 
            "干戈半天下，积骸比丘陵。", 
            "天子仁如尧，夙宵念苍生。", 
            "无乃吁谟者，法度徒纷更。", 
            "致兹岂无由，何时复承平。", 
            "嫠妇不恤纬，智士若为情。"
        ], 
        "title": "感兴四首 其三", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "女贫适人难，士穷事人易。", 
            "堂堂七尺躯，道义非不贵。", 
            "孰知一失身，禄爵反为累。", 
            "由来食人食，有死心弗替。", 
            "出门慎其随，大易著深义。", 
            "所以古达人，隐约居乱世。", 
            "我怀管幼安，高风邈难继。"
        ], 
        "title": "感兴四首 其四", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "春华被众卉，巨细皆敷荣。", 
            "牡丹既舒葩，荼蘼亦含英。", 
            "抚物惜芳景，开筵畅尘萦。", 
            "时从石边坐，或复池上行。", 
            "繁花转侵袖，垂条动钩缨。", 
            "心会言屡忘，理惬感忽生。", 
            "游鱼何洋洋，鸣禽自嘤嘤。", 
            "悠哉行乐意，契彼禽鱼情。"
        ], 
        "title": "饮横城蒋氏别墅", 
        "type": "古风", 
        "yun": "庚"
    }, 
    {
        "author": "王祎", 
        "era": "元", 
        "subtype": null, 
        "text": [
            "人言青云路，欲登元有梯。", 
            "古来功名士，极力事攀跻。", 
            "我身亦两足，我马亦四蹄。", 
            "如何十年走，犹复迷东西。", 
            "乃知既得意，青云偶追随。", 
            "寄语山中人，好同白云栖。"
        ], 
        "title": "偶作", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": "五言排律", 
        "text": [
            "圣代臻熙运，皇衷忆旧臣。", 
            "弛张时有待，拔擢命维新。", 
            "鲁国崇勋后，王家重望人。", 
            "暂持田使节，旋总夏官钧。", 
            "亚相登庸近，中朝献纳频。", 
            "兵谋方倥偬，衮职要弥纶。", 
            "发白缘忧国，心丹敢爱身。", 
            "遥知趋觐日，花柳禁城春。"
        ], 
        "title": "奉赠王尚书入朝", 
        "type": "排律", 
        "yun": "真"
    }, 
    {
        "author": "王祎", 
        "era": "元", 
        "subtype": "五言排律", 
        "text": [
            "百粤连交广，雄开大府权。", 
            "抚绥诚有托，杀伐果难专。", 
            "岭海风尘肃，乾坤雨露偏。", 
            "仍尊藩外阃，重选幕中贤。", 
            "硕画烦襄赞，皇威要布宣。", 
            "文星南斗避，汉节朔风旋。", 
            "剑采鸊鹈血，赋辞鹦鹉篇。", 
            "宦游非远役，从此更高骞。"
        ], 
        "title": "奉赠强仲贤之官广东帅府", 
        "type": "排律", 
        "yun": "先"
    }, 
    {
        "author": "王祎", 
        "era": "元", 
        "subtype": "五言排律", 
        "text": [
            "章子吴兴彦，多才遂壮图。", 
            "蓝田元产璞，沧海不遗珠。", 
            "事业云霄展，年华翰墨纡。", 
            "苑花春跃马，台柏夜闻乌。", 
            "辨物能悬鉴，为圜肯破觚。", 
            "从容陪宪节，慨慷握兵符。", 
            "近日闻江左，连城作盗区。", 
            "逆徒千国纪，妙略合时须。", 
            "况是周夫子，真如汉大夫。", 
            "绣衣仍直指，铁甲每先驱。", 
            "伫见收奇烈，谁犹玩细娱。", 
            "敬亭山色好，胜赏未容孤。"
        ], 
        "title": "赠章子端宪史迁江东并呈周宪使", 
        "type": "排律", 
        "yun": "虞"
    }, 
    {
        "author": "王祎", 
        "era": "元", 
        "subtype": "五言排律", 
        "text": [
            "碧宇凝瑶雪，璇霄散彩蟾。", 
            "清华交灿烂，劲气稍沉潜。", 
            "漏冻更偏永，堂虚夜正严。", 
            "徘徊云母帐，绰约水晶帘。", 
            "鹤梦疑还觉，蜗痕眩莫觇。", 
            "近林生薄曙，傍水夺初暹。", 
            "远近迷鸳瓦，高低湿草苫。", 
            "乾坤同一色，海岳混群瞻。", 
            "转讶肤生素，因疑首变黔。", 
            "无端琼屑屑，有底玉纤纤。", 
            "积处逡巡厚，消时次第渐。", 
            "应期三白见，触物六花黏。", 
            "沙际渔收艇，街头酒宿帘。", 
            "青楼娇管歇，琐闼禁铃恬。", 
            "𥯤火残鸡舌，泓冰折兔尖。", 
            "囊琴栖宝匣，台镜掩芳奁。", 
            "茶椀醒仍索，樽醪醉稍厌。", 
            "沈腰吟后瘦，潘鬓暗中添。", 
            "阮籍今青眼，孙权故紫髯。", 
            "高怀期旷世，俗态鄙趋炎。", 
            "题出寻腔和，䦰藏觅谶拈。", 
            "消闲清事迭，肆谑笑声兼。", 
            "坐久情逾浃，欢浓睡未忺。", 
            "锦䄄温翠被，缃帙冷牙签。", 
            "日杮含脂腻，霜柑剖密甜。", 
            "拥炉容少憩，促席绝微嫌。", 
            "霭霭深衷露，霏霏剩馥沾。", 
            "町畦应遂略，崖岸竟忘谦。", 
            "病怪当隅鵩，难思上钓鲇。", 
            "且须联石鼎，未用叹衣镰。", 
            "有客歌如玉，何人咏撒盐。", 
            "剡舟怀返棹，关马忆征韂。", 
            "牢落梁园赋，凄凉渭水占。", 
            "秉忠苏节在，克敌蔡师歼。", 
            "焦祖称高士，袁僵举孝廉。", 
            "世徒誇盛丽，谁复恤闾阎。", 
            "门有仙人氅，家无孝子缣。", 
            "平安传竹屋，妆点向梅檐。", 
            "兴逸真何适，才疏乏我砭。", 
            "摛辞聊纪述，文彩愧江淹。"
        ], 
        "title": "雪夜与友人同赋四十韵", 
        "type": "排律", 
        "yun": null
    }, 
    {
        "author": "王祎", 
        "era": "元", 
        "subtype": "五言排律", 
        "text": [
            "名境居近甸，胜游属芳辰。", 
            "宝珠佛塔现，珍葩御园春。", 
            "曾是布金地，乃复劫火尘。", 
            "迹陈情所感，理契意爰臻。", 
            "探奥穷䆗窱，烛遐极嶙峋。", 
            "跻攀稍毕景，俯仰殊伤神。", 
            "吾将谢往业，庶以侪前人。"
        ], 
        "title": "同游钟山分得尘字", 
        "type": "排律", 
        "yun": "真"
    }, 
    {
        "author": "王祎", 
        "era": "元", 
        "subtype": "五言排律", 
        "text": [
            "念尔仍多病，天寒近若何。", 
            "或疑诗作祟，莫讶药为魔。", 
            "带缓知腰瘦，巾深怯鬓皤。", 
            "雪声灯外听，香气枕边过。", 
            "客至还题凤，书成即换鹅。", 
            "寂寥鹦鹉赋，慷慨扊扅歌。", 
            "梦记青绫直，春回绛帐多。", 
            "寻芳倘能出，南陌共鸣珂。"
        ], 
        "title": "简性初", 
        "type": "排律", 
        "yun": "歌"
    }, 
    {
        "author": "王祎", 
        "era": "元", 
        "subtype": "五言排律", 
        "text": [
            "情逐白云飞，匆匆赋式微。", 
            "故山皆可隐，今子独能归。", 
            "晓日芙蓉佩，凉风薜荔衣。", 
            "丹房窥火候，琴屋理金徽。", 
            "度岭疑山长，经秋喜秫肥。", 
            "鹤书如赴陇，莫遣壮心违。"
        ], 
        "title": "赠别葛孟桓", 
        "type": "排律", 
        "yun": "微"
    }, 
    {
        "author": "王祎", 
        "era": "元", 
        "subtype": "五言排律", 
        "text": [
            "秉笔侍銮坡，两载尝禁脔。", 
            "既紬金鐀藏，亦掌丝纶演。", 
            "涣汗惭敷扬，直书愧褒贬。", 
            "才疏职匪任，性僻迹如懒。", 
            "方期竭鄙能，忽尔蒙严遣。", 
            "左迁责己轻，西迈程颇远。", 
            "得灾或无妄，止谤在不辨。", 
            "洪造本至仁，薄命信多蹇。", 
            "渡江心摇摇，恋阙情宛宛。", 
            "行矣复何言，赐环谅非晚。"
        ], 
        "title": "庚戌七月十五日离南京作", 
        "type": "排律", 
        "yun": null
    }, 
    {
        "author": "王祎", 
        "era": "元", 
        "subtype": "五言排律", 
        "text": [
            "客路勌驱驰，郊游稍息机。", 
            "正缘寻淡泊，岂是觅芳菲。", 
            "堤树迎行旆，檐花扑舞衣。", 
            "曲声浑觉软，酒力尚嫌微。", 
            "岁月惊春尽，功名叹志违。", 
            "写情汧水去，矫首陇云飞。", 
            "坐席醺仍促，回鞭晚不挥。", 
            "人生多聚散，明日遂东归。"
        ], 
        "title": "余至汧阳辱彦博明府孟昭赞府相留连日有郊行之乐同赋近诗八韵为别", 
        "type": "排律", 
        "yun": "微"
    }, 
    {
        "author": "王祎", 
        "era": "元", 
        "subtype": "五言排律", 
        "text": [
            "早秋未阻暑，亭午忽凝阴。", 
            "旅居坐局束，胜饯思登临。", 
            "幸获陪众彦，驾言陟幽岑。", 
            "出关仅百武，攀磴无十寻。", 
            "稍已骋遐目，遂兹舒郁襟。", 
            "乾坤正纳纳，岁月何骎骎。", 
            "斯文付重托，吾力惧难任。", 
            "道在已逾困，命玄天可谌。", 
            "终应守素志，誓勿枉初心。", 
            "浩叹真有激，微言聊自箴。"
        ], 
        "title": "七月十日新安县同权令沈子让校官张可举张子邻登县东鸡鸣台述怀十韵", 
        "type": "排律", 
        "yun": "侵"
    }, 
    {
        "author": "王祎", 
        "era": "元", 
        "subtype": "七言排律", 
        "text": [
            "中州胜槩说彭城，戏马台前俯大坰。", 
            "汴水北交河水混，淮山南入楚山青。", 
            "百年故老遗文气，今代奇才尚德馨。", 
            "乔木依依临巷陌，世家隐隐见门屏。", 
            "未妨仲蔚蓬生堵，政喜濂溪草满庭。", 
            "雨案芸香春辟蠹，风檐竹暗夜藏萤。", 
            "图书留意年华蚤，灯火关心梦寐醒。", 
            "刘向谩登天禄阁，扬雄自著太玄经。", 
            "常时下榻来今雨，几载驱车从使星。", 
            "浙水东西迁逸足，青云上下振修翎。", 
            "才名要使囊穿颖，宦业悬知刃发硎。", 
            "愧我远游殊已倦，过从何日话飘零。"
        ], 
        "title": "文窗十二韵为仲温宪郎赋", 
        "type": "排律", 
        "yun": "青"
    }, 
    {
        "author": "王祎", 
        "era": "元", 
        "subtype": "七言排律", 
        "text": [
            "公子英姿汗血驹，一朝千里尚徐徐。", 
            "近膺妙柬随银棨，旋被俞音降玉除。", 
            "讨叛载攽丞相鈛，徵才遂遣使臣车。", 
            "皇华烨烨驰英荡，束帛戋戋贲草庐。", 
            "满地干戈今若此，至尊宵旰定何如。", 
            "已应智勇俱收录，行使奸妖尽洗袪。", 
            "锥入囊中谁颖脱，瑟登门下恐音虚。", 
            "刘蕡自有经纶策，贾谊宁无痛哭书。", 
            "落落客怀真慷慨，悠悠世故足欷歔。", 
            "庙堂到日烦多语，儒术由来未阔疏。"
        ], 
        "title": "王季耕奉命徵吴谋武于江浙还赋长律以赠", 
        "type": "排律", 
        "yun": "鱼"
    }, 
    {
        "author": "王祎", 
        "era": "元", 
        "subtype": "七言排律", 
        "text": [
            "谁似君家阀阅高，宅前乔木势凌霄。", 
            "一门科目连三代，十世儒名冠两朝。", 
            "仍羡先生膺硕望，坐令后进仰馀标。", 
            "少微垂象光辉映，皇极推玄礼数超。", 
            "江左岂容安石卧，淮南曾赴小山招。", 
            "明时冠带俱为用，此日弓旌重见邀。", 
            "家学发挥疑刃剖，庙谟参赞譬羹调。", 
            "春风谈笑青油幕，晓日追随碧羽翘。", 
            "鹦鹉洲边新汗漫，凤皇台上久逍遥。", 
            "却回故国颁周祀，犹梦钧天舞圣韶。", 
            "云路功勋方烜赫，山林踪迹未萧条。", 
            "瓣香丽水祈灵贶，疋马苍山触暑熇。", 
            "近喜三苗绳系颈，共誇六国印悬腰。", 
            "归来昼锦诸亲在，老去秋霜两鬓饶。", 
            "怀土未妨淹使节，观风也复采民谣。", 
            "青田为语刘夫子，莫使亡羊付寂寥。"
        ], 
        "title": "赠林先生", 
        "type": "排律", 
        "yun": "萧"
    }, 
    {
        "author": "王逢", 
        "era": "元", 
        "subtype": null, 
        "text": [
            "淮王昔下江南城，万灶兵拥双霓旌。", 
            "锦裘绣帽白玉带，金戈铁马红鞶缨。", 
            "皂雕羽箭三十六，一一插向鲨鱼箙。", 
            "鹿麛昼号猿抱木，王师所过全生育。", 
            "彤弓亲授圣天子，弓影射入东吴水。", 
            "水波恍浸铜柱标，仰见浮屠半霄起。", 
            "王当是时戢武功，指顾草树生春风。", 
            "宋家降玺朝暮得，思罢贯革垂无穷。", 
            "浮屠上层龙所宫，宝盘绀碧莲花同。", 
            "弦张满月报驺发，忽露半笴芗云中。", 
            "铙歌啁轰鼓笳竞，父老顿足欢声应。", 
            "泗州使返睢阳亡，汉关将入天山定。", 
            "两贤成败关衰盛，雄材逸气王谁并？", 
            "我浮扁舟五湖兴，载拜何由重安靖，猛士经过合深省。"
        ], 
        "title": "淮安忠武王箭歌题垂虹桥亭", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "山环芙蓉城，私怪鹅鼻状。", 
            "奔涛锁长薄，大石凛相抗。", 
            "势雄千军垒，气敚万钟藏。", 
            "草树春不蕃，莓苔滑难傍。", 
            "刚风过灵雨，复值桃花涨。", 
            "破暝鸥鹭盘，乘阴龙鱼王。", 
            "飘鼓一苇间，揽之胆增壮。", 
            "谢安晋元臣，岂局江海量。", 
            "苍生方颠连，其敢遂疏放。", 
            "黔阳百粤地，黄雾吹虎韔。", 
            "再观神秀姿，不止西北向。", 
            "焞焞苍精出，闪闪白月漾。", 
            "三叫冯夷宫，吾奚独惆怅。"
        ], 
        "title": "扬子舟中望鹅鼻山时闻黔南消息", 
        "type": "古风", 
        "yun": "漾"
    }, 
    {
        "author": "王逢", 
        "era": "元", 
        "subtype": null, 
        "text": [
            "从亲客殊乡，所忻尘事屏。", 
            "兹承有方役，愿言千里骋。", 
            "朝辞县北山，午踰虚南岭。", 
            "湿岚冱浮阴，高日下疏耿。", 
            "乱田麦蕃膴，绝壁松秀整。", 
            "登登箯舆劳，委委萝径永。", 
            "异迹辨夔足，独往见僧影。", 
            "冲襟畼宽旷，玄趣集深静。", 
            "丘墓躬汛扫，庭闱念定省。", 
            "仆夫戒期程，乌啼复予警。"
        ], 
        "title": "自乾封归省祖垄过大南岭向玉山", 
        "type": "古风", 
        "yun": "梗"
    }, 
    {
        "author": "王逢", 
        "era": "元", 
        "subtype": null, 
        "text": [
            "穷曛经渔浦，寒水白于练。", 
            "总总星东出，猎猎风北转。", 
            "眼中兽蹄过，笛里鱼状变。", 
            "稍闻刁斗应，渐喜烟火见。", 
            "谁家长林根，系艇沙渚面。", 
            "天含潇湘思，山错吴越甸。", 
            "承平谢忧患，少壮忘羁贱。", 
            "瓜桥往未遑，云源访殊便。", 
            "明涉子陵滩，桂酒同一奠。"
        ], 
        "title": "复如乾封晚经渔浦", 
        "type": "古风", 
        "yun": "霰"
    }, 
    {
        "author": "王逢", 
        "era": "元", 
        "subtype": null, 
        "text": [
            "九鼎沸莫止，大厦倾莫支。", 
            "太阴初阳不得烛下土，小龙望望闽之陲。", 
            "六宫掩泣向北去，孤臣凭城尚南顾。", 
            "也知天命有所归，忍为生灵贷生路。", 
            "当时不死良为此，至今人说姜与李。", 
            "君家富贵八十年，露台风馆啼猩鬼。", 
            "世事茫茫难具论，遗诏幸得传诸孙。", 
            "乌丝细字书题罢，黄叶乘秋正打门。"
        ], 
        "title": "敬题谕淮安朱安抚诏后", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "画阑月照芙蓉霜，博山水暖蔷薇香。", 
            "石屏石几青黛光，郑乡君子琴中堂。", 
            "榴裙蕙带辞罗洞，玉佩珠璎脱飞鞚。", 
            "何处春深云满林，小巢并语梧花凤。", 
            "君不见湘灵鼓瑟湘江浒，苦竹祠荒愁暮雨。", 
            "遗音一听增感伤，使我无言重怀古。", 
            "重怀古，鸡喔喔。", 
            "明星烂熳东城角，谁家尚奏桑间乐？"
        ], 
        "title": "听郑廷美弹琴", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "北军南军和议时，两垒对立龙鸾旗。", 
            "群雄棋峙国瓦解，乃与妇董光门楣。", 
            "星辰错乱风云气，乾坤造就冰雪姿。", 
            "浑家性命葬鱼腹，一舸涕泪随鸱夷。", 
            "长眠自足为义鬼，后死只望予孤儿。", 
            "儿在腹中兵在目，忆夫心头臂消肉。", 
            "日昼惨惨阴灵啼，夜黑冥冥波浪触。", 
            "马驼碛远暗尘土，鸡犬村空疏树木。", 
            "峄山谁收白玉骨，蔡州地陷黄金屋。", 
            "太尉前归明主化，招抚姑存寡妻宿。", 
            "羞看人面问消息，强通语笑宽羁束。", 
            "伯顺见义勇著鞭，锐士协力锋争先。", 
            "道傍弩伏荆棘底，掌上珠还江海还。", 
            "将门有后传世世，墓祭无所从年年。", 
            "湘妃掺袂溯寥廓，汉女结佩穷幽玄。", 
            "缟衣綦巾共缥缈，文鱼赤鲩长周旋。", 
            "唇亡未久齿亦丧，独闻其风犹凛然。", 
            "中原山河想如故，目断几点滕州烟。"
        ], 
        "title": "妇董行", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "嗟嗟无家燕，飞上商人舟。", 
            "商人南北心，舟影东西流。", 
            "芹漂春雨外，花落暮云头。", 
            "岂不怀故栖，烽暗黄鹤楼。", 
            "楼有十二帘，一一谁见收？", 
            "众雏被焚荡，双翅亦敛揫。", 
            "含情盼鬼蝶，失意依训猴。", 
            "茅茨固低小，理势难久留。", 
            "昔本乌衣君，今学南冠囚。", 
            "燕燕何足道，重贻王孙忧。"
        ], 
        "title": "无家燕", 
        "type": "古风", 
        "yun": "尤"
    }, 
    {
        "author": "王逢", 
        "era": "元", 
        "subtype": null, 
        "text": [
            "大星芒鬣张，小星光华开。", 
            "皇天示兵象，胜地今蒿莱。", 
            "河岳气不分，烛龙安在哉？", 
            "参赞道岂谬，积阴故迟回。", 
            "疏风夜萧萧，野燐纷往来。", 
            "安知非游魂，相视白骨哀。", 
            "汩汩饮马窟，云冥望乡台。", 
            "于时负肝胆，慷慨思雄材。"
        ], 
        "title": "秋夜叹", 
        "type": "古风", 
        "yun": "灰"
    }, 
    {
        "author": "王逢", 
        "era": "元", 
        "subtype": null, 
        "text": [
            "积雨生夏寒，盛阴失朝景。", 
            "白鸟巢依阁，青梧叶垂井。", 
            "幽观知候变，远引忘世梗。", 
            "淮水方浸淫，吾甘系烟艇。"
        ], 
        "title": "积雨齐居", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "仙居县丞寇海邦，白昼突入干矛鏦。", 
            "帖侯亲骑大宛马，快剑跃出苍龙双。", 
            "须张眦裂赫如虎，杀气雄风助虓武。", 
            "髑髅掷地血飞雨，短兵未接寇偃鼓。", 
            "天南弧矢夜掩光，狼角赭赤云玄黄。", 
            "洪涛鲸鲵去咫尺，再战身与城存亡。", 
            "艨艟千百水犀手，主者谁欤仆旗走。", 
            "岳立不转鏦杀之，殉忠国家良亦厚。", 
            "君不见台州牧长金兜鍪，气节自是名臣流。", 
            "情钟儿女挫坚锐，卒堕贼计空贻羞。", 
            "男儿真伪那料得，长松古柏寒增色。", 
            "鸿飞冥冥我何及，落日荒山泪横臆。"
        ], 
        "title": "帖侯歌", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "仲春天气佳，万象欣改色。", 
            "我行六峰外，遥见江郎石。", 
            "二仪辟混沌，牵牛委晶魄。", 
            "鼎列台辅姿，玉蕴圭璋德。", 
            "三神浮瀛海，喷薄东一极。", 
            "钜鳌因戴之，仙宫晃金碧。", 
            "斯连厚坤轴，乃弃姑篾域。", 
            "直上青莲花，或陨樵舍侧。", 
            "安知非异境，自与三神敌。", 
            "于时揽深秀，云雾忽巾幂。", 
            "微风稍飘飖，空翠疑乱滴。", 
            "杂英敷阳艳，嘉木生午寂。", 
            "交交黄鸟音，好在千丈壁。", 
            "二年思晤对，百里今咫尺。", 
            "烟波动落照，道路阴已夕。", 
            "尚恋女娲功，踌躇望西北。"
        ], 
        "title": "望江郎石", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "苍苍吴越山，对峙束江腹。", 
            "江开白银瓮，一浪天四蹴。", 
            "金晶王高秋，风露气转肃。", 
            "常年骇壮观，委巷雷击毂。", 
            "今年官增威，旌麾被川陆。", 
            "罗衣绣龙凤，玉带缘蚕粟。", 
            "牙床锦屏帷，蛮毯随步蹙。", 
            "温温香卷阵，婉婉眉斗绿。", 
            "微闻伊梁音，渌酒光动縠。", 
            "鲜醲片晌尽，望姓空侧目。", 
            "惧成庾郎哀，窃效杜陵哭。", 
            "冥顽鳞鱼汇，屡覆舟万斛。", 
            "枭雄扈将军，竟作机上肉。", 
            "大浸交烽火，血胔腥草木。", 
            "地媪为之愁，兼恐河源缩。", 
            "熟闻灵胥庙，岁祭莫敢黩。", 
            "三叫三酹觞，愿与赤水族。", 
            "钱王射强弩，至今有遗镞。", 
            "何当起英魂，少助八州督。", 
            "中原日无事，海㝢蒙景福。", 
            "尚虞多戕残，洒泪逃亡屋。"
        ], 
        "title": "观钱塘江潮时教化平章大宴江上", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "分藩多贤劳，不敏忝宾客。", 
            "虽无官守縻，亦复与言责。", 
            "二乡虔刘祸，惨甚长平厄。", 
            "先王制礼经，孟春当掩骼。", 
            "仆夫有难色，款段才任策。", 
            "骎骎度冈坂，眇眇循薮泽。", 
            "稍稍烟微青，历历野四白。", 
            "游魂行草上，遗老候道侧。", 
            "我岂物役徒，兹来出心臆。", 
            "皇天久下悯，赤子非寇敌。", 
            "鸱鸟何不仁，衔啄血更沥。", 
            "因歌《战城南》，风悲泪狼籍。"
        ], 
        "title": "往扬名（一作阳明）开化二乡掩骼", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "水精生苗月牙直，彗芒披云电流隙。", 
            "蛰蛇断尾短草间，海鹘褪翎霜雪色。", 
            "宋斤鲁削让峭刻，金错锥刀岂其敌。", 
            "吴鸿扈稽飞著体，不曾为主开边鄙。", 
            "嗟兹神物久泥滓，用之可以报国士。", 
            "檐冰卓箸日黯空，稍玩股掌生雄风。", 
            "鲛鱼室卧缟带影，长铍辟易万雉墉。", 
            "古昔客揕秦王胸，几仆翠凤咸阳宫。", 
            "由来意气泰山重，命甘燎毛不旋踵。", 
            "谁隳古制铸小之？佩称衣冠加珌琫。", 
            "我歌三叹泪满裾，曹鱄豫聂无时无。"
        ], 
        "title": "小匕首歌", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "古青徐，十连五属桑枣墟。", 
            "黄河失经人化鱼，吕梁设险豺为徒。", 
            "船多才通玉帛贡，车多始登牛马途。", 
            "守无官军法度疏，居无钜室城隍虚，欲去卤掠当何如？", 
            "古青徐，岁久致君心烦纡。"
        ], 
        "title": "忧伤四首上樊时中参政苏伯修运使 其一", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "竹笠黄，黄金兜鍪势相当。", 
            "兜鍪本居大将坛，左剑右印增威光。", 
            "边隅将校望尘拜，州县曹佐闻风僵。", 
            "况从元首授元柄，稍忤言意违军令。", 
            "不因灾疫自焚船，那致生灵轻陨命。", 
            "竹笠黄，兜鍪相当难走藏，兜鍪旦晚先戎行。"
        ], 
        "title": "忧伤四首上樊时中参政苏伯修运使 其二", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "官柳场，青芒芒，野鹰交飞扑马骧。", 
            "年年十月辕门张，元戎始来坐虎床。", 
            "翼舒箕哆鱼丽行，鼓进金退兵家常。", 
            "起伏见讥孙武子，句卒贻笑曹成王。", 
            "千夫散尽旌旗定，偏裨队伍相呼应。", 
            "几处私恩误主恩，一回酒令行军令。", 
            "酒醉边隅事不闻，边隅扰扰多烟氛。"
        ], 
        "title": "忧伤四首上樊时中参政苏伯修运使 其三", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "江海壖，家家浮生多在船。", 
            "船居无租出无禁，竞卖田宅行盐钱。", 
            "私盐渐多法渐密，隩里干戈攘白日。", 
            "寻常恶孽不肯除，本固枝蕃祸非一。", 
            "虎符龙节王者师，赦过录功先自欺。", 
            "谏臣上疏劾已晚，蔓延及今归咎谁？", 
            "地官合为弘远计，盐价减徵同赋税。", 
            "盗源既清民瘼除，五风十雨歌《康衢》。"
        ], 
        "title": "忧伤四首上樊时中参政苏伯修运使 其四", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "翠羽无深巢，麝香无隐穴。", 
            "由来老蚌珠，泪泣沧海月。", 
            "呜乎杨员外，竟类膏自爇。", 
            "忆昨佐南省，四境正骚屑。", 
            "朝廷忌汉人，军事莫敢说。", 
            "遂罹池鱼殃，遄被柳惠黜。", 
            "寄身傍江潭，乃心在王室。", 
            "星躔错吴分，气候乖邹律。", 
            "天风摇青蘋，徒步空短发。", 
            "谯玄初谢遣，龚胜终守节。", 
            "譬如百鍊钢，不挠从寸折。", 
            "又如合抱松，岂藉涧底蘖。", 
            "我时浮扁舟，鸥外候朝日。", 
            "荒郊无留景，别业自深郁。", 
            "时清议劝忠，公冤果昭晰。", 
            "大名流天地，当与河水竭。", 
            "结交卣卓间，遗言见馀烈。"
        ], 
        "title": "过杨员外别业", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "梧西女陈氏，颜色绝胜玉。", 
            "阿耶灯窗下，古传常暗读。", 
            "义须嫁官人，麻枲心所足。", 
            "兵麾忽东指，烽火蔓平陆。", 
            "鱼鳖遭颠连，鸡狗同迫逐。", 
            "猰貐哆其口，反噬机上肉。", 
            "母子泣相誓，宁死不汝辱。", 
            "春辉黯门楣，寒日照鬼录。", 
            "皇天实鉴临，家庙为惨肃。", 
            "髽妇亦在难，自判受命独。", 
            "臂血溅贼衽，贼叹为敛缩。", 
            "差差白刃间，伟节惊耳目。", 
            "荒野云雪暮，缅想会深竹。", 
            "水流风悲鸣，星迸万羽镞。", 
            "回首陷没地，何限委沟渎。", 
            "大参行当来，恤典具简椟。", 
            "前湖百世祀，明妆俨车服。", 
            "从以双素鸾，配享畴敢黩。", 
            "孤蓬任漂转，馀齿寄草木。", 
            "倡兹三贞篇，庶用矫浮俗。"
        ], 
        "title": "三贞篇寄纳麟哈刺参政幕下僚友", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "寒日动大江，鞍马散沧洲。", 
            "沤光灭没外，回见冰梁浮。", 
            "壮士无人色，旗羽风飂飂。", 
            "杨君志弧矢，笑被黑貂裘。", 
            "祭軷千仞冈，掉鞅万斛舟。", 
            "先声掠淮甸，遥制三边州。", 
            "元帅统将权，言责在军谋。", 
            "一言关兴丧，跬步分阳秋。", 
            "天地属闭塞，波伏蛟龙湫。", 
            "孤烟起天际，薄暮青转幽。", 
            "百里静鸡犬，岂但穷兵由。", 
            "雪贸荠麦生，犹闻铸戈矛。", 
            "频年竭土壤，经时委川沟。", 
            "行其所无事，凋瘵或少瘳。", 
            "耀德不观兵，当今第一筹。", 
            "君昔甚恻隐，曲宥千俘囚。", 
            "归装轻于叶，廉价重琳球。", 
            "敝邑蒙荐临，多暇获宴游。", 
            "凤凰巢阿阁，黄鹄宜远投。", 
            "菉竹霜实繁，知止畴与侔。", 
            "芦根短刺水，鸒斯空啾啾。", 
            "顾予麋鹿姿，蓬藋翳林丘。", 
            "行藏任本性，道义期加修。"
        ], 
        "title": "送杨子明知事从观孙元帅分制沿江州郡", 
        "type": "古风", 
        "yun": "尤"
    }, 
    {
        "author": "王逢", 
        "era": "元", 
        "subtype": null, 
        "text": [
            "落日秋气昏，回溪夜喷薄。", 
            "幽花敧露榭，孤萤陨风阁。", 
            "冲襟谢烦歊，广簟生离索。", 
            "瑰履望明河，南天正飞鹊。"
        ], 
        "title": "夜坐", 
        "type": "古风", 
        "yun": "药"
    }, 
    {
        "author": "叶颙", 
        "era": "元", 
        "subtype": null, 
        "text": [
            "庞老何曾入州郭，布袜青鞋衣袖薄。", 
            "聘呼不起奈尔何，心似无风井水波。", 
            "竹帛虚名奚足论，草庐清梦毋劳问。", 
            "天风吹袂云满衣，醉骑黄犊烟蓑披。", 
            "人生有情徒感感，笑声酒面春风暖。", 
            "可怜奔走牛马风，妄自粉饰誇青红。"
        ], 
        "title": "次韵以述老怀寄前人", 
        "type": "古风", 
        "yun": null
    }, 
    {
        "author": "叶颙", 
        "era": "元", 
        "subtype": null, 
        "text": [
            "数间古屋荒村道，满地苍烟锁芳草。", 
            "酒酣独步忆当年，几逐西风访诗老。", 
            "主翁去后宁复来，户外白云人不扫。", 
            "青山依旧事尽非，斜日黄花为谁好。"
        ], 
        "title": "过李从道故居有感", 
        "type": "古风", 
        "yun": "皓"
    }, 
    {
        "author": "叶颙", 
        "era": "元", 
        "subtype": null, 
        "text": [
            "昔我游洞天，意马得休止。", 
            "平生尘土梦，尽向沧浪洗。", 
            "回首名利场，十年不挂齿。", 
            "去去青云端，褰衣访平起。"
        ], 
        "title": "和王存诚游洞天", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "衣冠相肖不相侔，棋局琴床乐胜游。", 
            "想像开元全盛日，太平人物总风流。"
        ], 
        "title": "唐三学士图", 
        "type": "绝句", 
        "yun": "尤"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "太液池边新浴罢，未央门外乍牵来。", 
            "若教立仗丹墀下，恐负平生泛驾才。"
        ], 
        "title": "奚官牵马图", 
        "type": "绝句", 
        "yun": "灰"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "睿思东阁倚阑干，貌得龙驹带笑看。", 
            "回首天闲成寂寞，青城尘土昼漫漫。"
        ], 
        "title": "宣和御马图", 
        "type": "绝句", 
        "yun": "寒"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "沧浪池水碧生春，当日临池玉作人。", 
            "故物流传遗泽在，龙泓凤咮未为珍。"
        ], 
        "title": "沧浪池砚图", 
        "type": "绝句", 
        "yun": "真"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "朝罢銮坡春昼闲，籀书飞白恣挥翰。", 
            "多因遗墨淋漓后，写作虚篁木石看。"
        ], 
        "title": "题赵魏公木石图", 
        "type": "绝句", 
        "yun": "寒"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "赤日黄尘遍九垓，故山无日不兴怀。", 
            "西溪精舍君归看，书带春深绿绕斋。"
        ], 
        "title": "赠别毛先辈", 
        "type": "绝句", 
        "yun": "佳"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "春满扬州廿四桥，何人骑鹤听吹箫。", 
            "琼花芍药犹閒事，且访平山旧柳条。"
        ], 
        "title": "扬州", 
        "type": "绝句", 
        "yun": "萧"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "庭外红梅艳染坯，径边绿橘密悬杯。", 
            "老妻指点分明说，是子为官出后栽。"
        ], 
        "title": "八月十二日夜梦", 
        "type": "绝句", 
        "yun": "灰"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "江花江水思冥冥，百里征帆带晓星。", 
            "欲托东风将别意，驿亭无许柳条青。"
        ], 
        "title": "赠穆生之任崇德", 
        "type": "绝句", 
        "yun": "青"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "一月不见陈公子，便觉令人鄙吝生。", 
            "秋风白蘋已可采，几日芳洲携手行。"
        ], 
        "title": "寄陈子隽宪郎 其一", 
        "type": "绝句", 
        "yun": "庚"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "美人家寄湖水阴，相望不得去相寻。", 
            "不去不缘舟楫少，生怕门前波浪深。"
        ], 
        "title": "寄陈子隽宪郎 其二", 
        "type": "绝句", 
        "yun": "侵"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "昔年曾作子长游，万里江山一客舟。", 
            "揽得瑰奇满胸臆，怪来开卷思悠悠。"
        ], 
        "title": "题万里江山图", 
        "type": "绝句", 
        "yun": "尤"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "天寒游子客衣单，梦绕家林到夜阑。", 
            "应是吾亲念儿切，倚门日日望归鞍。"
        ], 
        "title": "枕上有怀", 
        "type": "绝句", 
        "yun": "寒"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "竹屋新成绕涧阿，年来避地隐烟萝。", 
            "门前不是长安路，却笑行人也谩过。"
        ], 
        "title": "诸暨道中访方隐君不遇", 
        "type": "绝句", 
        "yun": "歌"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "绿侵鸡距疏分叶，黄染鹅雏淡著花。", 
            "暑雨凉风新入画，不将秾艳竞春华。"
        ], 
        "title": "题画二首 其一 黄葵", 
        "type": "绝句", 
        "yun": "麻"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "暖日脂颜凝晓困，东风翠袖倚春酣。", 
            "一枝貌得浑相似，翻觉情浓思不堪。"
        ], 
        "title": "题画二首 其二 海棠", 
        "type": "绝句", 
        "yun": "覃"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "沙苑秋深苜蓿肥，五花毛色烂生辉。", 
            "奚官莫把青丝鞚，自是龙媒不受鞿。"
        ], 
        "title": "题画马", 
        "type": "绝句", 
        "yun": "微"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "泄云漏日淡无光，薄暖轻寒互送将。", 
            "醉眼莫嫌春色浅，东风新染柳丝黄。"
        ], 
        "title": "春早漫兴二首 其一", 
        "type": "绝句", 
        "yun": "阳"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "步出林东过水西，可人不见思如迷。", 
            "晓风偏妒墙头杏，吹尽胭脂污作泥。"
        ], 
        "title": "春早漫兴二首 其二", 
        "type": "绝句", 
        "yun": "齐"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "手织纹罗始落机，便将裁剪作郎衣。", 
            "衣成却惜与郎著，著时恐带酒痕归。"
        ], 
        "title": "古意二首 其一", 
        "type": "绝句", 
        "yun": "微"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "一片如水青铜镜，懒教拂拭任昏沉。", 
            "只为妾颜憔悴甚，照时分晓易伤心。"
        ], 
        "title": "古意二首 其二", 
        "type": "绝句", 
        "yun": "侵"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "挂网山前秋气深，斜风细雨思难禁。", 
            "清溪曲曲空如画，不状愁人此段心。"
        ], 
        "title": "漫兴四首 其一", 
        "type": "绝句", 
        "yun": "侵"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "乾坤氛气日苍黄，南北干戈恣扰攘。", 
            "安得强弓三万手，向空著矢射天狼。"
        ], 
        "title": "漫兴四首 其二", 
        "type": "绝句", 
        "yun": "阳"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "常怪栖栖杜少陵，愁篇苦句每相仍。", 
            "只今世故多离乱，欲写艰难愧未能。"
        ], 
        "title": "漫兴四首 其三", 
        "type": "绝句", 
        "yun": "蒸"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "天边消息杳无期，独立苍茫有所思。", 
            "总说梅花春意早，几时还到北边枝。"
        ], 
        "title": "漫兴四首 其四", 
        "type": "绝句", 
        "yun": "支"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "又见东风绿柳丝，客怀长是怨春期。", 
            "休文腰瘦成何事，未必风流只为诗。"
        ], 
        "title": "寄赵子将二首 其一", 
        "type": "绝句", 
        "yun": "支"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "怜君落魄不堪羁，笑我如君不我痴。", 
            "世事只今如戏剧，也甘晦迹向明时。"
        ], 
        "title": "寄赵子将二首 其二", 
        "type": "绝句", 
        "yun": "支"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "传家自有回銮疏，择术深攻素问篇。", 
            "莫道史迁今日少，仓公同传待他年。"
        ], 
        "title": "题宗原常医卷", 
        "type": "绝句", 
        "yun": "先"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "吟咏宴芳庭，荆扉昼不扃。", 
            "溪光流坐席，岚影透窗棂。", 
            "砌藓青粘屦，岗松翠列屏。", 
            "夕阳江上路，曳杖定鸥盟。"
        ], 
        "title": "杂兴", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "天女美丰容，乘鸾过海东。", 
            "清标光夺月，素质影翻风。", 
            "柳絮情应远，梨花梦未终。", 
            "鹤栖璚树冷，龙跃玉波空。"
        ], 
        "title": "正月上晴雪中赋", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "十年湖海别，归兴晚嵯峨。", 
            "人远黄花瘦，秋深白发多。", 
            "乡关愁隔绝，岁月苦消磨。", 
            "对酒频相忆，凉蟾宵渡河。"
        ], 
        "title": "秋日怀故人", 
        "type": "律诗", 
        "yun": "歌"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "青山茅屋下，谁肯顾寒微。", 
            "贫贱论交寡，功名入梦稀。", 
            "致身虽有术，临事要知几。", 
            "异日天风顶，偕君试一飞。"
        ], 
        "title": "次韵项叔道见访", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "烟霞深处客，猿鹤惯同栖。", 
            "坐久云横谷，吟残月满溪。", 
            "不成尘世梦，宁为利名羁。", 
            "醉脱荷衣卧，幽琴懒更携。"
        ], 
        "title": "次张县尉韵", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "行乐兴怀浓，欢游酒盏空。", 
            "久谙尘外趣，殊乏世间功。", 
            "径竹题新绿，庭花扫落红。", 
            "短筇歌霁月，长袖挹天风。"
        ], 
        "title": "幽人杂兴二首 其一", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "欢笑乐常彝，何曾浪皱眉。", 
            "忘怀频唤酒，得意数吟诗。", 
            "径草含烟软，庭花过雨奇。", 
            "歌酣天宇阔，睡足夕阳迟。"
        ], 
        "title": "幽人杂兴二首 其二", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "霜重五更钟，箫声半夜风。", 
            "梅香方旖旎，松影正朦胧。", 
            "睡醒吟肌爽，神清世虑空。", 
            "孤洲烟艇冷，渔唱月波东。"
        ], 
        "title": "江村睡醒", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "潇散两眉厖，疏狂似老庞。", 
            "惯游裁菊圃，长坐读书窗。", 
            "渔笛闲中弄，僧钟醉里撞。", 
            "兴来陪夜月，孤艇钓寒江。"
        ], 
        "title": "闲情二首 其一", 
        "type": "律诗", 
        "yun": "江"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "岁月任消磨，间中得趣多。", 
            "戏题红叶字，醉唱紫芝歌。", 
            "雨笠耕云岭，烟蓑钓月波。", 
            "数鸿临浅浦，骑犊下前坡。"
        ], 
        "title": "闲情二首 其二", 
        "type": "律诗", 
        "yun": "歌"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "桂魄满晴穹，徘徊牛斗东。", 
            "清光流海宇，寒彩散天风。", 
            "兔跃青霄迥，蟾游翠浪空。", 
            "吟翁肌骨爽，步入玉华宫。"
        ], 
        "title": "玩月", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "清兴正悠悠，偏欣汗漫游。", 
            "乘闲登翠巘，独步访丹邱。", 
            "惯著穿云屐，频撑钓月舟。", 
            "高情方浩荡，更上碍星楼。"
        ], 
        "title": "幽斋清兴二首 其一", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "岚光浮户牖，竹色上栏干。", 
            "吹笛惊秋老，弹琴生夜寒。", 
            "唤猿来月下，放鹤出云端。", 
            "长负江湖兴，西风一钓竿。"
        ], 
        "title": "幽斋清兴二首 其二", 
        "type": "律诗", 
        "yun": "寒"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "华发鬓飕飕，吟筇作胜游。", 
            "闲中三弄笛，饭后一登楼。", 
            "对酒思王粲，凭阑话莫愁。", 
            "澄江鸿雁影，声断夕阳洲。"
        ], 
        "title": "江楼", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "潇洒寄岩邱，人间世外游。", 
            "霞杯风月笛，云佩雪霜裘。", 
            "调古无劳和，年高渐寡俦。", 
            "丝纶三百尺，独钓五湖秋。"
        ], 
        "title": "幽人高兴", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "渔唱杂樵讴，茶铛继酒瓯。", 
            "醒吹云外笛，醉掉月中舟。", 
            "潮驾千寻浪，风生两岸秋。", 
            "古今多少事，睡醒蓼花洲。"
        ], 
        "title": "溪翁", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "泉石兴方浓，功名梦已空。", 
            "发缘吟苦白，颜惜饮酣红。", 
            "酒建和愁策，茶成遣困功。", 
            "自惭无妙术，唯解醉春风。"
        ], 
        "title": "兴怀", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "千载乌衣巷，荒凉日易斜。", 
            "昔年丞相宅，今代野人家。", 
            "庭弛生枫树，阶芜长草花。", 
            "春风无主燕，夜雨为官蛙。"
        ], 
        "title": "题乌衣巷陌图", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "风定翠涛平，芳洲孤棹轻。", 
            "僧钟穿岭响，渔笛隔江声。", 
            "云傍西岩宿，蟾登北屿明。", 
            "烟波遗世叟，心似石潭清。"
        ], 
        "title": "月夜孤舟二首 其一", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "云去越山青，江空霁月明。", 
            "钟鸣峰顶寺，潮到石头城。", 
            "牛女中流现，鱼龙半夜惊。", 
            "停杯呼李白，吟咏倒瓶罂。"
        ], 
        "title": "月夜孤舟二首 其二", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "睡醒两眉厖，残阳渐上窗。", 
            "已欣诗满袖，复喜酒盈缸。", 
            "放达齐庄叟，风流类老庞。", 
            "襟怀清且静，凉月下秋江。"
        ], 
        "title": "晚窗", 
        "type": "律诗", 
        "yun": "江"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "醉笔濡蟾彩，芳逾天女花。", 
            "吟胸繁锦绣，僧壁舞龙蛇。", 
            "句语香千古，辞华擅一家。", 
            "已呼红袖拂，更遣碧纱遮。"
        ], 
        "title": "喜李公度留题僧壁", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "半掩夕阳扉，闲陪夜月归。", 
            "渔歌随浪远，樵笛入云飞。", 
            "野鹤曾相识，沙鸥久见机。", 
            "潺湲东涧水，常护钓鱼矶。"
        ], 
        "title": "幽居", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "啸断碧云巅，吟归青嶂边。", 
            "送蟾游海岳，唤鹤舞林泉。", 
            "独钓西江水，躬耕北屿烟。", 
            "踏穿三径屐，撑破五湖船。"
        ], 
        "title": "幽情野趣二首 其一", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "月上小山坡，风吟高树柯。", 
            "朗吟青树岭，高卧白云窝。", 
            "天地烟尘静，关河感慨多。", 
            "惭无经济术，空老旧岩阿。"
        ], 
        "title": "幽情野趣二首 其二", 
        "type": "律诗", 
        "yun": "歌"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "献岁新开统，初颁凤历春。", 
            "文章千载事，宇宙百年人。", 
            "对酒聊同醉，看花要识真。", 
            "平生二三策，微贱向谁陈。"
        ], 
        "title": "立春日次韵答友人", 
        "type": "律诗", 
        "yun": "真"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "分水百家邑，民安俗事闲。", 
            "驱鸡聊作吏，骑马称看山。", 
            "剑倚萍花冷，诗题杮叶斑。", 
            "秋风一杯酒，及此慰朱颜。"
        ], 
        "title": "简分水明惟一监县", 
        "type": "律诗", 
        "yun": "删"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "忆赋远游曲，长为异土人。", 
            "箫声淮甸月，柳色帝城春。", 
            "玄发故粘漆，素衣空染尘。", 
            "归来林壑底，聊复养吾真。"
        ], 
        "title": "次韵答友人二首 其一", 
        "type": "律诗", 
        "yun": "真"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "古今千载短，天地一身贫。", 
            "述作须垂远，功名要及新。", 
            "无心去书癖，有酒酬花神。", 
            "自谓平生志，无惭食肉人。"
        ], 
        "title": "次韵答友人二首 其二", 
        "type": "律诗", 
        "yun": "真"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "飘零有若此，离别复如何。", 
            "情剧酒杯少，愁添诗句多。", 
            "荒村黄叶树，极浦白鸥波。", 
            "回首相携处，秋风玛瑙坡。"
        ], 
        "title": "吴江别莲上人", 
        "type": "律诗", 
        "yun": "歌"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "独对一壶酒，自斟还自吟。", 
            "句从闲里得，愁到醉边寻。", 
            "拟废班超茟，犹怀季子金。", 
            "故庐湖水上，谁似暂幽沉。"
        ], 
        "title": "吴中客怀二首 其一", 
        "type": "律诗", 
        "yun": "侵"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "日暮凉风急，萧然一旅身。", 
            "酒边歌草草，画底唤真真。", 
            "乱㝱因多想，闲愁不为贫。", 
            "苦为怀土意，此际更伤人。"
        ], 
        "title": "吴中客怀二首 其二", 
        "type": "律诗", 
        "yun": "真"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "送客阖闾城，初秋宿雨晴。", 
            "潮平船早发，山险马迟行。", 
            "吴越乡关近，瓯闽贡赋轻。", 
            "兹游劳抚字，听尔蔼仁声。"
        ], 
        "title": "送人之官永嘉", 
        "type": "律诗", 
        "yun": "庚"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "纳纳乾坤内，纷纷万事牵。", 
            "文星犹似漆，兵气正如烟。", 
            "转觉心忧世，其如命在天。", 
            "同君畅怀抱，一醉杏花边。"
        ], 
        "title": "次韵荅德元金友二首 其一", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "爱听筝声曲，贪看锦上花。", 
            "青年去如失，白发坐来加。", 
            "政复怜身世，无徒恋物华。", 
            "劝君坚晚节，湖畔卧烟霞。"
        ], 
        "title": "次韵荅德元金友二首 其二", 
        "type": "律诗", 
        "yun": "麻"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "亭馆鉴湖曲，开轩水气清。", 
            "战袍当暑换，舞袖傍筵迎。", 
            "受雨枇杷熟，欺风翡翠轻。", 
            "杯行敢辞醉，不负主人情。"
        ], 
        "title": "丁酉五月六日吴善卿宴诸公越城外唐氏别墅分得轻字", 
        "type": "律诗", 
        "yun": "庚"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "闻说遂昌县，青山绕郭多。", 
            "民居时间树，学舍只依坡。", 
            "春雨香芹藻，秋风冷薜萝。", 
            "遥知讲经暇，高兴托弦歌。"
        ], 
        "title": "送管教谕之官遂昌", 
        "type": "律诗", 
        "yun": "歌"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "怜君负才艺，命与壮心违。", 
            "回首已华发，半生犹布衣。", 
            "山空芳草歇，海阔蛰龙稀。", 
            "岁晚东阳道，含凄赋式微。"
        ], 
        "title": "赠别汪先辈归永嘉", 
        "type": "律诗", 
        "yun": "微"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "三月长洲苑，重来意惘然。", 
            "江南春似海，客底日如年。", 
            "旧约今何处，新题定几篇。", 
            "相望不得见，独立最堪怜。"
        ], 
        "title": "吴门怀友人", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "十载论交久，相亲若弟兄。", 
            "同为天上客，复此越中行。", 
            "暑雨田苗秀，斜阳驿树明。", 
            "分携亦常事，此别各关情。"
        ], 
        "title": "越上别陈子隽", 
        "type": "律诗", 
        "yun": "庚"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "东浙佳山水，兹山势孰俦。", 
            "朝仪曾会禹，祀典尚因周。", 
            "作镇誇吴越，分缠属斗牛。", 
            "登高揽今古，千载思悠悠。"
        ], 
        "title": "法济精舍分题赋会稽山", 
        "type": "律诗", 
        "yun": "尤"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "茫茫瞻旷野，稍稍见孤城。", 
            "沙鸟树头没，夕阳波面明。", 
            "歌风怀往迹，戴斗笑兹行。", 
            "遥见京华道，犹须半月程。"
        ], 
        "title": "沛县", 
        "type": "律诗", 
        "yun": "庚"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "天末孤云去，城头落日沉。", 
            "苍黄游子意，寥落古人心。", 
            "已觉河山异，空惊岁月深。", 
            "由来桑濮地，千载有馀音。"
        ], 
        "title": "濮上怀友人", 
        "type": "律诗", 
        "yun": "侵"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "自叹成何事，知心更杳然。", 
            "交游惟二妙，别久又三年。", 
            "夜月琴声古，晨霜笔意专。", 
            "京华俊游地，有日接周旋。"
        ], 
        "title": "怀郑仲舒兄弟", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "八月涛江上，风高万里秋。", 
            "珊瑚归铁网，琬琰落银钩。", 
            "谈笑真能事，追寻尽胜流。", 
            "凭谁挽强弩，百箭射潮头。"
        ], 
        "title": "陪善卿枢密诸公看潮得流字", 
        "type": "律诗", 
        "yun": "尤"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "身世真如寄，登临得及时。", 
            "地高风起急，天迥日沉迟。", 
            "绿鬓欺纱帽，黄花照酒卮。", 
            "不知陶靖节，归去亦何为。"
        ], 
        "title": "九日同刘敬思黄彦美登萧然山", 
        "type": "律诗", 
        "yun": "支"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "东风才解冻，又复送君归。", 
            "客久交游广，才多志愿违。", 
            "惜无毛义徼，故有老莱衣。", 
            "莫遂终南隐，令人候少微。"
        ], 
        "title": "赠别何德原南归", 
        "type": "律诗", 
        "yun": "微"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "逆旅暂携手，东风拂面尘。", 
            "乾坤戎马日，江海别离人。", 
            "归路鄱阳外，羁愁浙水滨。", 
            "归哉倍珍重，行勿负蒲轮。"
        ], 
        "title": "钱唐赠黄子中还江西", 
        "type": "律诗", 
        "yun": "真"
    }, 
    {
        "author": "王冕", 
        "era": "元", 
        "subtype": null, 
        "text": [
            "生前不系黄金带，身后空馀白玉簪。", 
            "白石皆成佛，苍头半是僧。"
        ], 
        "title": "句", 
        "type": "句", 
        "yun": null
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "两地初雠杀，全家屡死生。", 
            "守臣无大过，雄长自相争。", 
            "魑魅阚当屋，鸺鹠啼过城。", 
            "前湖落木外，排难愧齐卿。"
        ], 
        "title": "乙未八月避地前湖三首 其一", 
        "type": "律诗", 
        "yun": "庚"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "借地安樵爨，秋烟满桂丛。", 
            "祸因贫贱少，诗到乱离工。", 
            "有妹音徽隔，诸儿起卧同。", 
            "数畦乌口稻，满待熟天风。"
        ], 
        "title": "乙未八月避地前湖三首 其二", 
        "type": "律诗", 
        "yun": "东"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "竹底秋光薄，墙根朝日暄。", 
            "稍通邻曲好，深荷野人恩。", 
            "细雨菰生米，新霜芋长孙。", 
            "加餐向茅屋，醒眼看乾坤。"
        ], 
        "title": "乙未八月避地前湖三首 其三", 
        "type": "律诗", 
        "yun": "元"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "客梦躬耕陇，儿书报过家。", 
            "月明山怨鹤，天黑道横蛇。", 
            "宝气空遗水，春程不见花。", 
            "衰容愧耆旧，犹语玉人车。"
        ], 
        "title": "得儿掖书时戊申岁", 
        "type": "律诗", 
        "yun": "麻"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "卜宅宾贤里，生涯始有涯。", 
            "忧缘常念乱，贫为数移家。", 
            "径合交枝果，帘当独树花。", 
            "池台几峰石，相友卧烟霞。"
        ], 
        "title": "至正丙午三月廿八日自横泖迁居乌泾宋张骥院故居有林塘竹石因扁堂曰俭德园曰最间得诗凡六首（录三） 其一", 
        "type": "律诗", 
        "yun": "麻"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "邻曲敦新好，园林恍昔游。", 
            "衣冠时径入，棋槊夜忘收。", 
            "已遂莼羹兴，何烦杞国忧。", 
            "人生贵行乐，两鬓飒先秋。"
        ], 
        "title": "至正丙午三月廿八日自横泖迁居乌泾宋张骥院故居有林塘竹石因扁堂曰俭德园曰最间得诗凡六首（录三） 其二", 
        "type": "律诗", 
        "yun": "尤"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "无才甘在野，多懒惬行园。", 
            "石露漙云气，池风损水痕。", 
            "草深眠雉子，林静习鸦孙。", 
            "拟著幽居录，渔樵共讨论。"
        ], 
        "title": "至正丙午三月廿八日自横泖迁居乌泾宋张骥院故居有林塘竹石因扁堂曰俭德园曰最间得诗凡六首（录三） 其三", 
        "type": "律诗", 
        "yun": "元"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "鳌戴小蓬莱，方诸宫影开。", 
            "崖根龙洞辟，山脉虎丘来。", 
            "疏磬重烟水，残碑半雨苔。", 
            "因之怀故国，游雁落清哀。"
        ], 
        "title": "重游淀山", 
        "type": "律诗", 
        "yun": "灰"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "罢酒出前楹，霜寒著面轻。", 
            "林腰烟帛束，天角火锋生。", 
            "卧木桥通野，疏罾水隔城。", 
            "宽袍曳筇竹，俱老愧宵征。"
        ], 
        "title": "芮庠卿邀费孟霦同知陪酌背孰堂既同晚步口号", 
        "type": "律诗", 
        "yun": "庚"
    }, 
    {
        "author": "王逢", 
        "era": "元", 
        "subtype": "五言律诗", 
        "text": [
            "腰痛非干米，眵昏渐废书。", 
            "静知天运密，老与堠程疏。", 
            "绿吉黄甘外，红鲜白小初。", 
            "儿归共贫乐，容易岁云除。"
        ], 
        "title": "乙丑秋书", 
        "type": "律诗", 
        "yun": "鱼"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "苜蓿胡桃霜露浓，衣冠文物叹尘容。", 
            "皇天老去非无姓，众水东朝自有宗。", 
            "荆楚旧烦殷奋伐，赵陀新拜汉官封。", 
            "狂夫待旦夕良苦，喜听寒山半夜钟。"
        ], 
        "title": "闻钟", 
        "type": "律诗", 
        "yun": "冬"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "亲奉天香祀会稽，黄封玉检烂金泥。", 
            "地同南岳临朱鸟，祠俯名藩异碧鸡。", 
            "三秀乘春沾雨露，五云披晓见端倪。", 
            "好祈神化资神武，缥渺前旌举白霓。"
        ], 
        "title": "送观可道郎中祠南镇使淮府还京二首 其一", 
        "type": "律诗", 
        "yun": "齐"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "南镇春回草木青，溪毛犹带旧时馨。", 
            "黄尘荏苒民谁赖，黑海沧茫使有星。", 
            "为爱宝书探禹穴，岂挥清泪向秦庭。", 
            "万艘转饷成山道，想见风云护百灵。"
        ], 
        "title": "送观可道郎中祠南镇使淮府还京二首 其二", 
        "type": "律诗", 
        "yun": "青"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "阖闾城外阵云兴，草木依微杀气凝。", 
            "雪霁长淮齐饮马，烟消清野疾飞鹰。", 
            "羽林密号传符刻，幕府初筵列豆登。", 
            "有道折冲千里外，牙旗小队看春灯。"
        ], 
        "title": "送陈检校从藩臣分镇淮安", 
        "type": "律诗", 
        "yun": "蒸"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "百亩私田十尺庐，释耕为乐野人如。", 
            "陇牛瀼卧春犁后，水鸟低飞午馌余。", 
            "殷丧蕨薇元可食，秦炎种树独存书。", 
            "老予拟就庞公隐，岁暮相看两鬓疏。"
        ], 
        "title": "题董良用征士释耕所", 
        "type": "律诗", 
        "yun": "鱼"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "百尺齐云半壁开，陪臣犹进九霞杯。", 
            "蓬星气白干天棓，苕水烽青入露台。", 
            "尽拟田单收故土，不期高干损雄材。", 
            "淮鱼断信燕鸿隔，吴树萧萧叶下来。"
        ], 
        "title": "闻吴门消息二首 其一", 
        "type": "律诗", 
        "yun": "灰"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "承制除封八巨州，士恬马饱适逢秋。", 
            "三年弟傲群情懈，十月城围百战休。", 
            "海岛何人歌为挽，华容有女泪空流。", 
            "唇亡遂使诸蕃戚，板荡将贻上国忧。"
        ], 
        "title": "闻吴门消息二首 其二", 
        "type": "律诗", 
        "yun": "尤"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "山茶雪蕊渥丹唇，转老东风倚杖身。", 
            "彗尾封狐营窟夜，朝行高雁海天春。", 
            "磬襄鼗武知何往，瘦岛寒郊不去贫。", 
            "窃喜弧辉上弦月，一杯聊劝若为亲。"
        ], 
        "title": "怀马文郁御史靳惟正同知兼简陆公叙薛孟式", 
        "type": "律诗", 
        "yun": "真"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "渺渺三洲东一隅，葺茅先陇混耕夫。", 
            "道存醴酒曾宾楚，国破干将不去吴。", 
            "白苎袍成雏养鹤，水晶瓜熟脍行鲈。", 
            "相望暮景须陶写，可信歌游老伴无。"
        ], 
        "title": "寄崇明秦文仲", 
        "type": "律诗", 
        "yun": "虞"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "雨雪相仍岁又徂，短衣楚制老东吴。", 
            "宝山偏聚刑馀鬼，空谷元逃行独儒。", 
            "海霁卿云升日角，岸寒髡蘖长冰须。", 
            "为书春帖尝春酒，早觉兰风拂寿觚。"
        ], 
        "title": "辛酉立春日溪园试笔寄钱艾衲张云庄二叟", 
        "type": "律诗", 
        "yun": "虞"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "庭树禽翻鸡唱初，缿筒钱罄老饕厨。", 
            "冰壶不忝元脩菜，箬叶何惭丙穴鱼。", 
            "一线漫长迷五色，寸阴真足助三余。", 
            "暖随水雾先春发，寒并冰山与岁除。"
        ], 
        "title": "丁卯冬季即事", 
        "type": "律诗", 
        "yun": null
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "经时萝磴绝攀跻，注目伤怀夕照西。", 
            "古道千金求骏骨，世情壶酒赛豚蹄。", 
            "黄沙白水光相乱，青壁丹厓秀宛齐。", 
            "果熟望中风自落，固应乡幼迓扶藜。"
        ], 
        "title": "挛跛中杂兴二首 其一", 
        "type": "律诗", 
        "yun": "齐"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "风物疏清尘事稠，才难殊叹古时流。", 
            "草《玄》不效龙蛇日，掺鼓空催雀鼠秋。", 
            "病有过家期已晚，官无抢地拜应休。", 
            "星轺度驿岚州使，喜说儒衣仗节游。"
        ], 
        "title": "挛跛中杂兴二首 其二", 
        "type": "律诗", 
        "yun": "尤"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "笳鼓归来理钓丝，星连文石漾沦漪。", 
            "征袍渐喜团花暗，小艇还从细柳维。", 
            "边地雪霜怜马革，五湖烟雨梦鸱夷。", 
            "野人不待传双鲤，出钓珊瑚寄一枝。"
        ], 
        "title": "寄题琐宪臣万户星湖钓隐图", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "海虞山色秀屏开，紫气丹光涌玉台。", 
            "父老旧瞻双凤下，神仙今跨五羊来。", 
            "绿林烽火沉虚璧，蔓草春风转上台。", 
            "闻有子规栖未稳，长松宜傍井边栽。"
        ], 
        "title": "送葛玄素住持普福宫", 
        "type": "律诗", 
        "yun": "灰"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "省闱无事日盘桓，犹是中朝供奉官。", 
            "半臂缥绫披月下，三神珠阙望云端。", 
            "庄蓠草变鲸波落，苜蓿花开雁塞寒。", 
            "因话朔南声教在，一回相对客怀宽。"
        ], 
        "title": "简林叔大都事", 
        "type": "律诗", 
        "yun": "寒"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "瘦马羸童退食迟，倒衣相见即相知。", 
            "风流不减张京兆，心迹无惭柳士师。", 
            "枕上燕莺鸣曙日，道旁花絮罥游丝。", 
            "天机人事观都遍，笑约西山剩采芝。"
        ], 
        "title": "简张光弼员外", 
        "type": "律诗", 
        "yun": "支"
    }, 
    {
        "author": "王冕", 
        "era": "元", 
        "subtype": null, 
        "text": [
            "肯同凡卉争妍？自与高人索笑。", 
            "他年鼎鼐调和，不改山林节操。"
        ], 
        "title": "梅花三首 其一", 
        "type": "六言诗", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "潇洒托身溪谷，清高不染红尘。", 
            "数点幽花的砾，包藏万斛阳春。"
        ], 
        "title": "梅花三首 其二", 
        "type": "六言诗", 
        "yun": "真"
    }, 
    {
        "author": "王冕", 
        "era": "元", 
        "subtype": null, 
        "text": [
            "不同杨柳争妍，冷笑托根泉石。", 
            "岁寒寄语高人，可问调羹消息？"
        ], 
        "title": "梅花三首 其三", 
        "type": "六言诗", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "松柏引藤萝，反被藤萝绕。", 
            "刬草养禾苗，禾苗不如草。", 
            "物情有更变，世事何足道？", 
            "君子小人交，岂能长永好？", 
            "云游本无定，潦水空浩渺。", 
            "消涸固有时，畴能见机早。", 
            "春风泛红绿，造化太奇巧。", 
            "昨朝杨柳花，今日浮萍草。", 
            "学佛不成佛，求仙岂能仙？", 
            "人生因有贪，所以不自然。", 
            "秦皇既已矣，梁武亦可怜。", 
            "何如饭牛翁，万事付无言。"
        ], 
        "title": "感怀", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "今朝风日好，堂前萱草花。", 
            "持杯为母寿，所喜无喧哗。", 
            "东邻已藤蔓，西邻但桑麻。", 
            "侧闻义士招，我辈鬓已华。", 
            "世事既如此，不乐将奈何？"
        ], 
        "title": "今朝", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "今晨好风雨，湿云四边驰。", 
            "落花烂作土，潦水积成池。", 
            "疲民在涂炭，朝暮苦啼饥。", 
            "况兼时气乖，好肉生疮痍。", 
            "方忧旧田秽，无奈新城欹。", 
            "世情甚促迫，天意将焉为？", 
            "我生合忘言，感慨徒伤悲。"
        ], 
        "title": "偶书", 
        "type": "古风", 
        "yun": "支"
    }, 
    {
        "author": "王冕", 
        "era": "元", 
        "subtype": null, 
        "text": [
            "梅花拥林屋，潇洒极静深。", 
            "清风散余香，皓月登虚阴。", 
            "中有学古人，坐窥天地心。", 
            "神机一感动，妙化不可寻。", 
            "持诚问先民，羲皇有馀音。"
        ], 
        "title": "梅花易洞为胡伏臣赋", 
        "type": "古风", 
        "yun": "侵"
    }, 
    {
        "author": "王冕", 
        "era": "元", 
        "subtype": null, 
        "text": [
            "老蚕欲作茧，吐丝净娟娟。", 
            "周密已变化，去取随人便。", 
            "有为机中练，有为琴上弦。", 
            "弦以和音律，练以事寒喧。", 
            "其功不为小，其用己为偏？", 
            "作诗寄蚕姑，辛苦匪徒然。"
        ], 
        "title": "蚕作茧", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "梅花出修竹，照影清溪深。", 
            "微风散寒香，上有幽栖禽。", 
            "扁舟载我来，春色不用寻。", 
            "驱童贳村酒，老瓦随意斟。", 
            "兴酣岸乌巾，大啸唤老林。", 
            "明月在青天，霜气袭衣襟。", 
            "归来草堂静，独坐弹鸣琴。"
        ], 
        "title": "竹梅幽禽", 
        "type": "古风", 
        "yun": "侵"
    }, 
    {
        "author": "王冕", 
        "era": "元", 
        "subtype": null, 
        "text": [
            "高阁潭空影，开窗彻虚明。", 
            "依依杨柳阴，微凉入床清。", 
            "原田远风交，平林素烟横。", 
            "喜喜车马来，而听禽鸟声。", 
            "境物随所适，于心淡无营。", 
            "悠然会真趣，得酒辄自倾。", 
            "客至竟忘言，坐对南山青。"
        ], 
        "title": "留题悠然阁", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "雨过百溜鸣，云消众山出。", 
            "鸟啼松径深，来往无车辙。", 
            "幽居少人事，足以养吾拙。", 
            "读书故无用，徒然较优劣。", 
            "辟世岂云迂？自与桃源别。"
        ], 
        "title": "山中", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "炎风来何狂？似欲吹山倒。", 
            "狼籍树底云，散漫屋上草。", 
            "赤日炽大炉，泥沙热如炒。", 
            "东皋与西陇，禾苗尽枯槁。"
        ], 
        "title": "南风热", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "凿井思所汲，耕田期有秋。", 
            "人生岂无志？每为饮食谋。", 
            "纷纷路傍儿，傥荡思公侯。", 
            "风云一转折，事业不可筹。", 
            "何如涧底泉？清清长自流。"
        ], 
        "title": "遣兴二首 其一", 
        "type": "古风", 
        "yun": "尤"
    }, 
    {
        "author": "王冕", 
        "era": "元", 
        "subtype": null, 
        "text": [
            "种禾莫存莠，种树莫引萝。", 
            "引萝苦其树，存莠伤其禾。", 
            "营营百年内，变灭成几何？", 
            "结交苟不择，中道生怨窝。", 
            "可信一寸水，能起万丈波。"
        ], 
        "title": "遣兴二首 其二", 
        "type": "古风", 
        "yun": "歌"
    }, 
    {
        "author": "王冕", 
        "era": "元", 
        "subtype": null, 
        "text": [
            "太极本一气，胡为两仪分？", 
            "生生立名字，万汇遂纭纭。", 
            "洪荒不足征，至精亦已沦。", 
            "蓩莸茂佳景，葱茜争葐蒀。", 
            "葐蒀漫渚泽，蒙茏冒兰荪。", 
            "菲菲白日晚，飒飒秋霜繁。", 
            "华滋竟萧条，芳情欲何言？"
        ], 
        "title": "感怀十首 其一", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "蒙庄旷达士，鲁连倜傥生。", 
            "不徼一时利，乃有千载名。", 
            "雎泽务诡谲，仪秦尚纵横。", 
            "反复弄小技，于道未为贞。", 
            "圣贤久不作，余生复何营？", 
            "赖有白鸥鸟，可与忘世情。"
        ], 
        "title": "感怀十首 其二", 
        "type": "古风", 
        "yun": "庚"
    }, 
    {
        "author": "王冕", 
        "era": "元", 
        "subtype": null, 
        "text": [
            "写字不适俗，读书难疗饥。", 
            "蘧蘧尘网中，遑遑欲可之？", 
            "仁风霜原隰，草树发幽姿。", 
            "群动正翕集，游云未来归。", 
            "怀哉鹤上人，徘徊感良时。", 
            "无以慰蹇劣，樽酒聊自怡。"
        ], 
        "title": "感怀十首 其三", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "傍溪种篁竹，十年望成林。", 
            "不图列货殖，愿布九夏阴。", 
            "变化期为至，枝叶渐萧森。", 
            "忽值桑田移，根苗竟沈沈。", 
            "炙筠无事书，断节少赏音。", 
            "东里已寂寞，空持岁寒心。"
        ], 
        "title": "感怀十首 其四", 
        "type": "古风", 
        "yun": "侵"
    }, 
    {
        "author": "王冕", 
        "era": "元", 
        "subtype": null, 
        "text": [
            "槲衣山中人，短发披襟领。", 
            "寸心雄万夫，片语重九鼎。", 
            "不作好颜色，遂与世俗迥。", 
            "始旦旭日明，默默有深省。", 
            "上愧饭牛戚，下怀扪虱猛。", 
            "乞慷复乞慷，照镜可怜影。"
        ], 
        "title": "感怀十首 其五", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "高楼古明月，孤坐感凉夜。", 
            "云胡远行客，不悟岁年迈。", 
            "风暖百草芳，露冷众木瘵。", 
            "天地岂无情？物色有荣谢。", 
            "人生匪金石，焉得不朽坏？", 
            "寄语茹芝翁，细故奚蒂荠。"
        ], 
        "title": "感怀十首 其六", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "浮生失故业，穷岁无宁居。", 
            "朝行汧陇间，暮止沧海隅。", 
            "凄其风雨交，饥寒呆泥涂。", 
            "寥寥太古怀，目击谁与俱？", 
            "齐君不好瑟，嬴氏不爱儒。", 
            "举世媚同尘，出类为疏迂。", 
            "何如归去来？且作耕田夫。"
        ], 
        "title": "感怀十首 其七", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "紫霞结重盖，五城十二楼。", 
            "中有青眉仙，翠织鳞花裘。", 
            "天浆饭玉稍，恣乐无停休。", 
            "自谓能长生，可与造化游。", 
            "悲风一何来？吹动人间秋。", 
            "琼窗漱寒响，深闺起离愁。", 
            "欲飞肘无羽，延颈望玄洲。", 
            "玄洲不可到，始悔违前修。"
        ], 
        "title": "感怀十首 其八", 
        "type": "古风", 
        "yun": "尤"
    }, 
    {
        "author": "王冕", 
        "era": "元", 
        "subtype": null, 
        "text": [
            "志士惜白日，愁多感夜长。", 
            "夜长固无奈，况复重凄凉。", 
            "昔我同心友，漂流在他乡。", 
            "他乡各异俗，所习谅非常。", 
            "道路阻且远，无由吐中肠。", 
            "俯闻流水声，仰叹明月光。", 
            "振衣风泠泠，矫首天茫茫。"
        ], 
        "title": "感怀十首 其九", 
        "type": "古风", 
        "yun": "阳"
    }, 
    {
        "author": "王冕", 
        "era": "元", 
        "subtype": null, 
        "text": [
            "芳草拥幽翠，嘉树郁层阴。", 
            "山光到窗户，禽鸟和好音。", 
            "阅兹清景逾，古怀独沈吟。", 
            "沈吟奚以为？摅情委鸣琴。"
        ], 
        "title": "感怀十首 其十", 
        "type": "古风", 
        "yun": "侵"
    }, 
    {
        "author": "王冕", 
        "era": "元", 
        "subtype": null, 
        "text": [
            "孤梅在空谷，潇洒如幽人。", 
            "不同桃李花，那知艳阳春。", 
            "冰霜岁年晚，苔藓青满身。", 
            "鼎鼐既不辱，风味良自珍。", 
            "孰信姚黄枝？来作灶下薪。"
        ], 
        "title": "孤梅咏", 
        "type": "古风", 
        "yun": "真"
    }, 
    {
        "author": "王冕", 
        "era": "元", 
        "subtype": null, 
        "text": [
            "悲风度古木，吹我屋上茅。", 
            "茅去屋见底，风声尚萧萧。", 
            "人心一何苦，人情一何骄。", 
            "却将眼下泪，散作炎上膏。"
        ], 
        "title": "秋怀十二首 其一", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "明月下西窗，窥我席东枕。", 
            "枕中梦忽破，俄然转凄凛。", 
            "美人天一方，相见犹拾沈。", 
            "何时引金罍？开怀笑歌饮。"
        ], 
        "title": "秋怀十二首 其二", 
        "type": "古风", 
        "yun": "寝"
    }, 
    {
        "author": "王冕", 
        "era": "元", 
        "subtype": null, 
        "text": [
            "众星晨离离，孤月夜皓皓。", 
            "白露成野霜，凋我窗下草。", 
            "人无千岁期，焉得不速老？", 
            "终当随物化，荣名亦何好？"
        ], 
        "title": "秋怀十二首 其三", 
        "type": "古风", 
        "yun": "皓"
    }, 
    {
        "author": "王冕", 
        "era": "元", 
        "subtype": null, 
        "text": [
            "滚滚柏间露，湿我征裳衣。", 
            "裳衣湿何苦？故人中道违。", 
            "逝水东北流，杳杳无回期。", 
            "惟有天上月，悠悠照相思。"
        ], 
        "title": "秋怀十二首 其四", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "淅淅凉风起，唧唧寒蛩鸣。", 
            "草木郁氛侵，两曜衔晖明。", 
            "河源失故道，岱宗眇余青。", 
            "凭虚发浩叹，游子万里情。"
        ], 
        "title": "秋怀十二首 其五", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "驱驱上南国，依约金张里。", 
            "旧日三重阶，风雨埋荆杞。", 
            "王山故无恙，流水犹未已。", 
            "幽幽树底禽，哀歌为谁起？"
        ], 
        "title": "秋怀十二首 其六", 
        "type": "古风", 
        "yun": "纸"
    }, 
    {
        "author": "王冕", 
        "era": "元", 
        "subtype": null, 
        "text": [
            "朝行太行路，夕渡巫峡水。", 
            "所至或相触，舟车竟摧毁。", 
            "人生各异面，方寸千万里。", 
            "片语苟不符，其险过于此。"
        ], 
        "title": "秋怀十二首 其七", 
        "type": "古风", 
        "yun": "纸"
    }, 
    {
        "author": "王冕", 
        "era": "元", 
        "subtype": null, 
        "text": [
            "野蔓网丛棘，下有幽兰花。", 
            "缄春敛华滋，古意良独多。", 
            "霜寒九十月，萧飒如枯莎。", 
            "但使本根在，菅茅将奈何？"
        ], 
        "title": "秋怀十二首 其八", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "青松生崇冈，土浅松低徊。", 
            "顾兹岁寒质，岂匪梁栋材？", 
            "无奈牛羊牧，鄙贱蒿与莱。", 
            "惟有溪上风，清声寄余哀。"
        ], 
        "title": "秋怀十二首 其九", 
        "type": "古风", 
        "yun": "灰"
    }, 
    {
        "author": "王冕", 
        "era": "元", 
        "subtype": null, 
        "text": [
            "东篱有佳菊，不比春兰芳。", 
            "繁霜毒万卉，敷荣自弥章。", 
            "云胡靖节后，古意俱茫茫。", 
            "但见三径草，寂寞凄余香。"
        ], 
        "title": "秋怀十二首 其十", 
        "type": "古风", 
        "yun": "阳"
    }, 
    {
        "author": "王冕", 
        "era": "元", 
        "subtype": null, 
        "text": [
            "庭前碧梧树，上有幽栖禽。", 
            "养成五彩雏，鸣动黄钟音。", 
            "拟之箫韶间，叶彼圣贤心。", 
            "夫何失其所，委置荆杞林？"
        ], 
        "title": "秋怀十二首 其十一", 
        "type": "古风", 
        "yun": "侵"
    }, 
    {
        "author": "王冕", 
        "era": "元", 
        "subtype": null, 
        "text": [
            "酌彼涧下水，弹此石上琴。", 
            "希声应弦起，幽幽孤凤吟。", 
            "曲中万里意，三叹无知音。", 
            "岂但无知音？终恐无知心。"
        ], 
        "title": "秋怀十二首 其十二", 
        "type": "古风", 
        "yun": "侵"
    }, 
    {
        "author": "王冕", 
        "era": "元", 
        "subtype": null, 
        "text": [
            "支颐坐鸿蒙，隐隐窥太古。", 
            "我生尚无怀，于焉事巢许？", 
            "两曜如过客，万汇皆逆旅。", 
            "寒去暑复来，谁宾复谁主？", 
            "齐物不足论，有酒且容与。", 
            "推窗看游云，山花坠红雨。"
        ], 
        "title": "初夏閒兴", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "元龙湖海豪，忘怀但高眠。", 
            "渊明辟世士，素琴不张弦。", 
            "古意各有适，薄俗空媸妍。", 
            "所以武陵翁，种桃竟忘年。"
        ], 
        "title": "寓意十首次敬助韵 其一", 
        "type": "古风", 
        "yun": "先"
    }, 
    {
        "author": "王冕", 
        "era": "元", 
        "subtype": null, 
        "text": [
            "白露下亭皋，绿叶飒已槁。", 
            "弱质不自贵，却怨秋风早。", 
            "嗈嗈征雁鸣，游子在远道。", 
            "如何鹿皮翁，忘言对芳草。"
        ], 
        "title": "寓意十首次敬助韵 其二", 
        "type": "古风", 
        "yun": "皓"
    }, 
    {
        "author": "王冕", 
        "era": "元", 
        "subtype": null, 
        "text": [
            "森森廊庙具，萧艾成长松。", 
            "蠢蠢川泽灵，蛭蚓为游龙。", 
            "时明在除祓，世混姑相容。", 
            "忠义在草莽，谗谄分提封。", 
            "扰扰路旁儿，仰面惭征鸿。"
        ], 
        "title": "寓意十首次敬助韵 其三", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "荆轲上秦殿，郦生下齐城。", 
            "斯须属鼎锯，何如卫叔卿。", 
            "脱身傲万乘，泰华鸿毛轻。", 
            "所谓达道人，贵在机决明。"
        ], 
        "title": "寓意十首次敬助韵 其四", 
        "type": "古风", 
        "yun": "庚"
    }, 
    {
        "author": "王冕", 
        "era": "元", 
        "subtype": null, 
        "text": [
            "青松岁寒物，讵比蒲柳才？", 
            "冰霜虽剥蚀，疏花应时开。", 
            "良工岂不偶？中心类寒灰。", 
            "却怜蘼芜草，遍满黄金台。"
        ], 
        "title": "寓意十首次敬助韵 其五", 
        "type": "古风", 
        "yun": "灰"
    }, 
    {
        "author": "王冕", 
        "era": "元", 
        "subtype": null, 
        "text": [
            "圣贤不浪出，处士匪怀居。", 
            "孔明是何人？高卧南阳庐。", 
            "躬耕良自苦，待时故踟蹰。", 
            "所为《梁父吟》，岂比《封禅书》。"
        ], 
        "title": "寓意十首次敬助韵 其六", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "蛮触杂奔竞，蝇蚋纷争喧。", 
            "鸾凤巢枳棘，鸱鸮集琅玕。", 
            "风雷久不作，野露生微寒。", 
            "壮士万里怀，肯谢漂母餐。", 
            "古来王佐材，多在耕钓间。"
        ], 
        "title": "寓意十首次敬助韵 其七", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "后地生虚雷，天惊漏秋雨。", 
            "女娲死已久，此罅谁为补？", 
            "纷纷读书儿，碌碌无可数。", 
            "古人今人心，今人不如古。"
        ], 
        "title": "寓意十首次敬助韵 其八", 
        "type": "古风", 
        "yun": "麌"
    }, 
    {
        "author": "王冕", 
        "era": "元", 
        "subtype": null, 
        "text": [
            "飘飘青琐郎，翩翩夹绮衣。", 
            "媚媚红楼春，昏昏不知归。", 
            "朝睹绿发润，暮惊白雪飞。", 
            "只有陶隐居，颇能知此机。"
        ], 
        "title": "寓意十首次敬助韵 其九", 
        "type": "古风", 
        "yun": "微"
    }, 
    {
        "author": "王冕", 
        "era": "元", 
        "subtype": null, 
        "text": [
            "太行本无险，黄河谅非深。", 
            "堂堂大丈夫，耻为游子吟。", 
            "俯仰宇宙间，宁无圣贤心。", 
            "何当五弦奏？南风听遗音。"
        ], 
        "title": "寓意十首次敬助韵 其十", 
        "type": "古风", 
        "yun": "侵"
    }, 
    {
        "author": "王冕", 
        "era": "元", 
        "subtype": null, 
        "text": [
            "寒风飒大野，行子行河梁。", 
            "执手不忍弃，迟迟复遑遑。", 
            "朋友会面难，慷慨热中肠。", 
            "人生岂无家？结交在踣傍。", 
            "今晨强绸缪，明各天一方。", 
            "相见苦不早，离别徒悲伤。"
        ], 
        "title": "离别吟", 
        "type": "古风", 
        "yun": "阳"
    }, 
    {
        "author": "王冕", 
        "era": "元", 
        "subtype": null, 
        "text": [
            "猗猗绿绮琴，中秘云和音。", 
            "一弹动鸣玉，再弹锵南金。", 
            "翩翩玄鹤舞，幽幽孤凤吟。", 
            "嗟哉尘俗耳，折扬听哇淫。", 
            "淳源日凋谢，谁识雅与南？", 
            "愿更南风奏，以慰斯民心。"
        ], 
        "title": "琴鹤二诗送贾治安同知 其一", 
        "type": "古风", 
        "yun": "侵"
    }, 
    {
        "author": "王冕", 
        "era": "元", 
        "subtype": null, 
        "text": [
            "宰宰华表鹤，古质清且閒。", 
            "旷哉万里怀，皓月同蹁跹。", 
            "饥琢芝田春，渴饮瑶池泉。", 
            "一鸣九皋远，梦浇琼华寒。", 
            "下视寰中人，谁识横江仙？", 
            "岂无王子乔？相期青云端。"
        ], 
        "title": "琴鹤二诗送贾治安同知 其二", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "渊明千载士，志节尚苦清。", 
            "奈为五斗米，受彼县令名。", 
            "束带见督邮，颇亦用下情。", 
            "当时岂无议，以后何平评？", 
            "苟非归去来，五柳传不成。"
        ], 
        "title": "读五柳先生传", 
        "type": "古风", 
        "yun": "庚"
    }, 
    {
        "author": "王冕", 
        "era": "元", 
        "subtype": null, 
        "text": [
            "灿灿萱草花，罗生北堂下。", 
            "南风吹其心，摇摇为谁吐？", 
            "慈母倚门情，游子行路苦。", 
            "甘旨日以疏，音问日以阻。", 
            "举头望云林，愧听慧鸟语。"
        ], 
        "title": "墨萱图二首 其一", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "萱草生北堂，颜色鲜且好。", 
            "对之有馀饮，背之那可道？", 
            "人子孝顺心，岂在荣与槁？", 
            "昨宵天雨霜，江空岁华老。", 
            "游子未能归，感慨心如捣。"
        ], 
        "title": "墨萱图二首 其二", 
        "type": "古风", 
        "yun": "皓"
    }, 
    {
        "author": "王冕", 
        "era": "元", 
        "subtype": null, 
        "text": [
            "鸲鹆入树腹，雎鸠乱关关。", 
            "妖氛扇幽邃，幻惑成至欢。", 
            "漫漫恣宵旰，终永期无患。", 
            "凄雨苦何其，余花惨无颜。", 
            "风俗陡衰毁，教化委荆菅。", 
            "君子致远虑，隐忧增忾叹。"
        ], 
        "title": "鸲鹆谣", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "旭日耀苍巘，翠岚生嫩寒。", 
            "幽人诗梦醒，清响得松湍。"
        ], 
        "title": "题曹云西山水", 
        "type": "绝句", 
        "yun": "寒"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "林下见清真，草衣如野人。", 
            "开花冰雪里，岂是不知春？"
        ], 
        "title": "梅花十五首 其一", 
        "type": "绝句", 
        "yun": "真"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "清苦良自持，忘言养高洁。", 
            "夜静月明多，开门满山雪。"
        ], 
        "title": "梅花十五首 其二", 
        "type": "绝句", 
        "yun": "屑"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "十月霜风寒，山木俱摧折。", 
            "独此冰玉姿，照影清溪月。"
        ], 
        "title": "梅花十五首 其三", 
        "type": "绝句", 
        "yun": null
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "故人江海去，相隔万重云。", 
            "岁晚思无已，梅花可寄君。"
        ], 
        "title": "梅花十五首 其四", 
        "type": "绝句", 
        "yun": "文"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "何处寻春信，江南路渺漫。", 
            "夜深山月白，疏影隔窗看。"
        ], 
        "title": "梅花十五首 其五", 
        "type": "绝句", 
        "yun": "寒"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "老干渍清霜，寒梢挂新月。", 
            "徐徐暗香来，可是春机泄？"
        ], 
        "title": "梅花十五首 其六", 
        "type": "绝句", 
        "yun": null
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "疏枝照清浅，一见兴何饶？", 
            "记得春风夜，题诗过断桥。"
        ], 
        "title": "梅花十五首 其七", 
        "type": "绝句", 
        "yun": "萧"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "仙子步轻盈，泠泠玉佩声。", 
            "罗浮烟水远，诗梦不胜情。"
        ], 
        "title": "梅花十五首 其八", 
        "type": "绝句", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "冷艳凝轻露，清香度晚风。", 
            "如何冰玉质，却学小桃红？"
        ], 
        "title": "梅花十五首 其九", 
        "type": "绝句", 
        "yun": "东"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "深院春无限，香风吹绿漪。", 
            "玉妃清梦醒，花雨落胭脂。"
        ], 
        "title": "红梅", 
        "type": "绝句", 
        "yun": "支"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "湖上春何在，罗浮梦已空。", 
            "清香入书屋，不是杏花风。"
        ], 
        "title": "梅花十五首 其十一", 
        "type": "绝句", 
        "yun": "东"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "庭院春日迟，风回翠鸾舞。", 
            "谁倚玉阑干？摇动燕脂雨。"
        ], 
        "title": "梅花十五首 其十二", 
        "type": "绝句", 
        "yun": "麌"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "不作桃李态，山林别是春。", 
            "但令心似铁，何虑惹缁尘？"
        ], 
        "title": "梅花十五首 其十三", 
        "type": "绝句", 
        "yun": "真"
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "面墨已无情，岂但心如铁？", 
            "昨宵疏影横，空山半窗月。"
        ], 
        "title": "梅花十五首 其十四", 
        "type": "绝句", 
        "yun": null
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "明洁众所忌，难与群芳时，怀贞岁华晚，只有天地知。"
        ], 
        "title": "梅花十五首 其十五", 
        "type": "绝句", 
        "yun": null
    }, 
    {
        "author": "王冕", 
        "era": "元", 
        "subtype": "五言绝句", 
        "text": [
            "潇洒三君子，是伊亲弟兄。", 
            "所期持大节，莫负岁寒盟。"
        ], 
        "title": "题画飞白竹", 
        "type": "绝句", 
        "yun": "庚"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "大庾岭头春似海，不是寻常白玉堂。", 
            "昨夜护龙河上看，一天明月四檐霜。"
        ], 
        "title": "素梅五十八首 其一", 
        "type": "绝句", 
        "yun": "阳"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "树头历历见明珠，底用题诗问老逋？", 
            "且买金陵秋露白，小舟载月过西湖。"
        ], 
        "title": "素梅五十八首 其二", 
        "type": "绝句", 
        "yun": "虞"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "江南雪消春渐回，溪东溪西梅花开。", 
            "幽人作诗兴不浅，时复杖藜携酒来。"
        ], 
        "title": "素梅五十八首 其三", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "岁寒风致少能解，野草安能识此情？", 
            "春到玉堂浑不觉，清香疏影自分明。"
        ], 
        "title": "素梅五十八首 其四", 
        "type": "绝句", 
        "yun": "庚"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "五云缥缈隔蓬莱，仙子吹箫月下回。", 
            "转首不知春几许，霜花如雪满瑶台。"
        ], 
        "title": "素梅五十八首 其五", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "江南十月春色早，处处梅花当水开。", 
            "玉笛一声霜不小，满天明月鹤飞来。"
        ], 
        "title": "素梅五十八首 其六", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "罗浮月白海无尘，玉树琼林处处春。", 
            "半夜禹陵风雨作，屋梁飞动欲生鳞。"
        ], 
        "title": "素梅五十八首 其七", 
        "type": "绝句", 
        "yun": "真"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "铁石心肠满面霜，岁寒吾计未全荒。", 
            "相逢休问春何处，定是调羹到玉堂。"
        ], 
        "title": "素梅五十八首 其八", 
        "type": "绝句", 
        "yun": "阳"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "不向罗浮问醉仙，笑呼孤鹤下吴天。", 
            "春风吹散梅花雪，香满西湖载酒船。"
        ], 
        "title": "素梅五十八首 其九", 
        "type": "绝句", 
        "yun": "先"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "玉雪玲珑瘦影重，不同桃李媚春风。", 
            "十分清致无人解，犹在旧家池馆中。"
        ], 
        "title": "素梅五十八首 其十", 
        "type": "绝句", 
        "yun": "东"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "寒枝错落冻不解，隔水清香招得来。", 
            "午夜风停雪声堕，梅花开尽不知寒。"
        ], 
        "title": "素梅五十八首 其十一", 
        "type": "绝句", 
        "yun": null
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "断云流水孤山路，看得春风几树花。", 
            "骑马归来城郭是，月明箫管起谁家？"
        ], 
        "title": "素（一作素）梅五十八首 其十二", 
        "type": "绝句", 
        "yun": "麻"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "昨夜朔风吹倒人，梅花枝上十分春。", 
            "老夫高卧石窗下，嬴得清香入梦频。"
        ], 
        "title": "素梅五十八首 其十三", 
        "type": "绝句", 
        "yun": "真"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "朔风吹冷过山城，巾子峰头雪未晴。", 
            "十载西湖閒客梦，夜来山月最分明。"
        ], 
        "title": "素梅五十八首 其十四", 
        "type": "绝句", 
        "yun": "庚"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "罗浮山下雪三尺，白玉堂前春几分。", 
            "岁晏归来诗思好，东风吹散一溪云。"
        ], 
        "title": "素梅五十八首 其十五", 
        "type": "绝句", 
        "yun": "文"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "疏花粲粲照寒水，玛瑙坡前春独回。", 
            "却忆去年风雪里，吹箫曾棹酒船来。"
        ], 
        "title": "题画梅（一作素梅）", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "天寒江国霜如雪，草木无情尽摧折。", 
            "不知春意到江南，疏影横斜半窗月。"
        ], 
        "title": "素梅五十八首 其十七", 
        "type": "绝句", 
        "yun": null
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "春风处处竞繁华，桃李无言亦好花。", 
            "独有高人爱高洁，肯冲冰雪到山家。"
        ], 
        "title": "素梅五十八首 其十八", 
        "type": "绝句", 
        "yun": "麻"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "平生固守冰霜操，不与繁花一样情。", 
            "岁晏溪头春意足，是谁看得最分明？"
        ], 
        "title": "素梅五十八首 其十九", 
        "type": "绝句", 
        "yun": "庚"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "疏篱潇洒绿烟寒，老树鳞皴艾叶攒。", 
            "昨夜天空明月白，一枝疏影隔窗看。"
        ], 
        "title": "素梅五十八首 其二十", 
        "type": "绝句", 
        "yun": "寒"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "春风一笑玉无垠，云散空窗见月痕。", 
            "半夜鹤归诗思好，清香吹满水南轩。"
        ], 
        "title": "素梅五十八首 其二十一", 
        "type": "绝句", 
        "yun": "元"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "月明曾过西湖路，爱看横枝当水斜。", 
            "试问玉堂诸学士，几时清梦到山家？"
        ], 
        "title": "素梅五十八首 其二十二", 
        "type": "绝句", 
        "yun": "麻"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "明月满天霜气重，梅花风韵更清妍。", 
            "鹤飞不带箫声远，春过西泠第二船。"
        ], 
        "title": "素梅五十八首 其二十三", 
        "type": "绝句", 
        "yun": "先"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "霜花浮影月娟娟，春色无痕上画船。", 
            "转首西湖风景异，不知谁识老逋仙？"
        ], 
        "title": "素梅五十八首 其二十四", 
        "type": "绝句", 
        "yun": "先"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "吹彻瑶笙鹤未还，小桥流水碧潺潺。", 
            "夜深梦醒推窗看，白月无痕雪满山。"
        ], 
        "title": "素梅五十八首 其二十五", 
        "type": "绝句", 
        "yun": "删"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "鹅州城东古梅树，鳞甲满身如老龙。", 
            "冷霜极冷欺不得，春风吹作玉玲珑。"
        ], 
        "title": "素梅五十八首 其二十六", 
        "type": "绝句", 
        "yun": null
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "记得西泠春色归，珠星璧月景离离。", 
            "近来消息真堪笑，却说梅花不要诗。"
        ], 
        "title": "素梅五十八首 其二十七", 
        "type": "绝句", 
        "yun": "支"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "开遍南枝又北枝，春风于我似相知。", 
            "酒边漫说罗浮梦，忘却瑶台月下时。"
        ], 
        "title": "素梅五十八首 其二十八", 
        "type": "绝句", 
        "yun": "支"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "十月中原风景别，寒冰如地雪漫天。", 
            "相逢尽说江南好，处处梅花压酒船。"
        ], 
        "title": "素梅五十八首 其二十九", 
        "type": "绝句", 
        "yun": "先"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "溪谷冰霜春到迟，老夫长夜只吟诗。", 
            "凭谁说与中朝士？此是江南第一枝。"
        ], 
        "title": "素梅五十八首 其三十", 
        "type": "绝句", 
        "yun": "支"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "玛瑙坡前春未来，几番空棹酒船回。", 
            "西湖今日清如许，一树梅花压水开。"
        ], 
        "title": "素梅五十八首 其三十一", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "潇洒山林惯雪霜，不同桃李竞芬芳。", 
            "何缘作得春风梦？一夜吹香到玉堂。"
        ], 
        "title": "素梅五十八首 其三十二", 
        "type": "绝句", 
        "yun": "阳"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "此心如铁蕴阳和，不得春风也自花。", 
            "何自高人爱潇洒？夜深踏雪到山家。"
        ], 
        "title": "素梅五十八首 其三十三", 
        "type": "绝句", 
        "yun": "麻"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "铁石心肠冰雪颜，逢时亦有好花看。", 
            "玉堂可有青毡旧？不畏风霜入骨寒。"
        ], 
        "title": "素梅五十八首 其三十四", 
        "type": "绝句", 
        "yun": "寒"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "千年万年老梅树，三花五花无限春。", 
            "不比寻常桃树李，只将颜色媚时人。"
        ], 
        "title": "素梅五十八首 其三十五", 
        "type": "绝句", 
        "yun": "真"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "霜气横空水满川，梅花枝上月娟娟。", 
            "却思前载孤山下，半夜吹箫上画船。"
        ], 
        "title": "素梅五十八首 其三十六", 
        "type": "绝句", 
        "yun": "先"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "夜来漫踏前村雪，雪里梅花认得真。", 
            "回首中原天万里，琼林玉树一般春。"
        ], 
        "title": "素梅五十八首 其三十七", 
        "type": "绝句", 
        "yun": "真"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "一树横斜白玉条，春风吹乱雪飘飘。", 
            "孤山老却林和靖，多载笙歌过六桥。"
        ], 
        "title": "素梅五十八首 其三十八", 
        "type": "绝句", 
        "yun": "萧"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "瘦铁一枝横照水，疏花点点耐清寒。", 
            "雪晴月白孤山下，几度清香拄杖看。"
        ], 
        "title": "素梅五十八首 其三十九", 
        "type": "绝句", 
        "yun": "寒"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "今日开门见远山，炼师坛下列清班。", 
            "看来都是梅花树，个个春风玉佩环。"
        ], 
        "title": "素梅五十八首 其四十", 
        "type": "绝句", 
        "yun": "删"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "树阴如屋雾如潮，浅水流花落野桥。", 
            "忽忆去年秋八月，玉霄峰顶夜吹箫。"
        ], 
        "title": "素梅五十八首 其四十一", 
        "type": "绝句", 
        "yun": "萧"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "仙子归来夜未央，瑞香风动翠罗裳。", 
            "月明无处韬清影，箫管迎春上玉堂。"
        ], 
        "title": "素梅五十八首 其四十二", 
        "type": "绝句", 
        "yun": "阳"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "海云初破月团团，独鹤归来夜未阑。", 
            "一片笙箫湖水上，玉妃无语倚阑干。"
        ], 
        "title": "素（一作素）梅五十八首 其四十三", 
        "type": "绝句", 
        "yun": "寒"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "云间古寺陆机宅，草木萧森鹤不来。", 
            "惟有溪头老梅树，霜花犹是旧时开。"
        ], 
        "title": "素梅五十八首 其四十四", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "三月东风吹雪消，湖南山色翠如浇。", 
            "一声羌管无人见，无数梅花落野桥。"
        ], 
        "title": "素（一作素）梅五十八首 其四十五", 
        "type": "绝句", 
        "yun": "萧"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "閒花野草斗青红，一著冰霜扫地空。", 
            "惟有老梅标致别，岁寒时节自春风。"
        ], 
        "title": "素梅五十八首 其四十六", 
        "type": "绝句", 
        "yun": "东"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "地老天荒尽可花，不同桃李竞繁华。", 
            "要知鼎鼐调羹味，须问旧时丞相家。"
        ], 
        "title": "素梅五十八首 其四十七", 
        "type": "绝句", 
        "yun": "麻"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "和靖门前雪作堆，多年积得满身苔。", 
            "疏花个个团冰雪，羌笛吹他不下来。"
        ], 
        "title": "素（一作素）梅五十八首 其四十八", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "月明海底夜无烟，恰似西湖雪后天。", 
            "清气逼人禁不得，玉箫吹上大楼船。"
        ], 
        "title": "素（一作素）梅五十八首 其四十九", 
        "type": "绝句", 
        "yun": "先"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "西湖湖上水如天，狂客长吟夜不眠。", 
            "骑鹤归来清兴好，梅花无影月娟娟。"
        ], 
        "title": "素梅五十八首 其五十", 
        "type": "绝句", 
        "yun": "先"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "六月一日天大热，清风忽地过江来。", 
            "湿云挟得梅梁起，半夜飞空作怒雷。"
        ], 
        "title": "素梅五十八首 其五十二", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "江北江南寒气重，雪花如席蔽天来。", 
            "五更野叟敲门报，屋外老梅连夜开。"
        ], 
        "title": "素梅五十八首 其五十三", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "独鹤高飞雪气浓，梅烟清浅月朦胧。", 
            "一声箫管归何处？人在琼楼玉宇中。"
        ], 
        "title": "素梅五十八首 其五十四", 
        "type": "绝句", 
        "yun": "东"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "马迹山前万树梅，千花万花如雪开。", 
            "满载扬州秋露白，玉箫吹过太湖来。"
        ], 
        "title": "素（一作素）梅五十八首 其五十五", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "冰雪林中著此身，不同桃李混芳尘。", 
            "忽然一夜清香发，散作乾坤万里春。"
        ], 
        "title": "素梅五十八首 其五十六", 
        "type": "绝句", 
        "yun": "真"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "黄河十月冰如地，骑马何人说好官？", 
            "老子门前三丈雪，梅花开尽不知寒。"
        ], 
        "title": "素梅五十八首 其五十七", 
        "type": "绝句", 
        "yun": "寒"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "春风无声海日起，梅花满树烟茫茫。", 
            "西湖昨夜笙歌静，相见逋仙是林中。"
        ], 
        "title": "素梅五十八首 其五十八", 
        "type": "绝句", 
        "yun": null
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "剌剌北风吹倒人，乾坤无处不沙尘。", 
            "胡儿冻死长城下，谁信江南别有春。"
        ], 
        "title": "应教题梅", 
        "type": "绝句", 
        "yun": "真"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "老仙醉吸墨数斗，吐出梅花个个真。", 
            "相见草嫌颜色异，山林别是一般春。"
        ], 
        "title": "墨梅四首 其一", 
        "type": "绝句", 
        "yun": "真"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "面皮如铁惯风霜，焉肯托根桃李场？", 
            "转首江南春似海，一声箫管月苍苍。"
        ], 
        "title": "墨梅四首 其二", 
        "type": "绝句", 
        "yun": "阳"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "我家洗研池边树，朵朵花开澹墨痕。", 
            "不要人誇好颜色，只留清气满乾坤。"
        ], 
        "title": "墨梅", 
        "type": "绝句", 
        "yun": "元"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "莫厌缁尘染素衣，山间林下自相宜。", 
            "玉堂多少閒风月，老子熟眠殊不知。"
        ], 
        "title": "墨梅四首 其四", 
        "type": "绝句", 
        "yun": "支"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "粲粲疏花照水开，不知春意几时回。", 
            "嫩云清晓孤山路，记得短筇寻句来。"
        ], 
        "title": "赠云峰上人墨梅图", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "梦回诗思不可遏，赤脚溪头夜踏冰。", 
            "忽地风来明月动，彩鸾飞出碧云层。"
        ], 
        "title": "红梅十九首 其一", 
        "type": "绝句", 
        "yun": "蒸"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "颜色虽殊心不异，漫随时俗混繁华。", 
            "清香吹散乾坤外，不是寻常桃杏花。"
        ], 
        "title": "红梅十九首 其二", 
        "type": "绝句", 
        "yun": "麻"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "老梅标致何潇洒，不与寻常草木同。", 
            "可笑燕山人事别，春风只看杏花红。"
        ], 
        "title": "红梅十九首 其三", 
        "type": "绝句", 
        "yun": "东"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "翠华影转宜春苑，苑里红梅一夜开。", 
            "学士赋诗承赐宴，内官传道首绯来。"
        ], 
        "title": "红梅十九首 其四", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "和羹风致谁能解，个个花开耐岁寒。", 
            "五月燕山木黄落，相逢只作画图看。"
        ], 
        "title": "红梅十九首 其五", 
        "type": "绝句", 
        "yun": "寒"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "白日迟迟照窗户，深院不知春几许？", 
            "紫箫声转香风回，隔帘踏动燕脂雨。"
        ], 
        "title": "红梅十九首 其六", 
        "type": "绝句", 
        "yun": "语"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "十二阑干一院花，春风犹忆旧京华。", 
            "翠云不隔西湖路，梦入咸平处士家。"
        ], 
        "title": "红梅十九首 其七", 
        "type": "绝句", 
        "yun": "麻"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "洞天窅窅无人到，白日丹光出树林。", 
            "仙子竟忘食玉法，笑迎春色绿云阴。"
        ], 
        "title": "红梅十九首 其八", 
        "type": "绝句", 
        "yun": "侵"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "彩凤穿花啄石苔，玉窗琼户紫烟开。", 
            "山人不说罗浮梦，却忆玄都观里栽。"
        ], 
        "title": "红梅十九首 其九", 
        "type": "绝句", 
        "yun": "灰"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "桃杏漫山总粗俗，旧家池馆尚春风。", 
            "道人不作罗浮梦，坐看珊瑚海日红。"
        ], 
        "title": "红梅十九首 其十", 
        "type": "绝句", 
        "yun": "东"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "山林养得寸心丹，岂是清香不耐寒？", 
            "今日春风好颜色，任他自作杏花看。"
        ], 
        "title": "红梅十九首 其十一", 
        "type": "绝句", 
        "yun": "寒"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "玉妃步月影毵毵，燕罢瑶池酒正酣。", 
            "半夜不知香露冷，春风吹梦过江南。"
        ], 
        "title": "红梅十九首 其十二", 
        "type": "绝句", 
        "yun": "覃"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "昭阳殿里醉春风，香隔琼帘映浅红。", 
            "翠袖拥云扶不起，玉箫吹过小楼东。"
        ], 
        "title": "红梅十九首 其十三", 
        "type": "绝句", 
        "yun": "东"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "罗浮仙子醉春风，玉骨冰肌晕浅红。", 
            "一味清香消不尽，几回飞梦锦云中。"
        ], 
        "title": "红梅十九首 其十四", 
        "type": "绝句", 
        "yun": "东"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "仙子归来逸兴赊，梦中犹说旧繁华。", 
            "春风转首情何已？却向江南认杏花。"
        ], 
        "title": "红梅十九首 其十五", 
        "type": "绝句", 
        "yun": "麻"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "仙子云中驾鹤归，翩翩雾佩晓风吹。", 
            "玉肌轻染燕脂色，恰似罗浮夜醉时。"
        ], 
        "title": "红梅十九首 其十六", 
        "type": "绝句", 
        "yun": "支"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "满湖水色净娟娟，正是春风二月天。", 
            "醉后不知云尺屋，燕脂飞雨堕楼船。"
        ], 
        "title": "红梅十九首 其十七", 
        "type": "绝句", 
        "yun": "先"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "玉骨清臞怯素妆，春风一醉九霞觞。", 
            "绿房午夜娇云暖，不梦梨花梦海棠。"
        ], 
        "title": "红梅十九首 其十八", 
        "type": "绝句", 
        "yun": "阳"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "烂醉西湖处士家，酒痕吹上水边花。", 
            "东风蛱蝶迷香梦，一树珊瑚月影斜。"
        ], 
        "title": "红梅十九首 其十九", 
        "type": "绝句", 
        "yun": "麻"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "溪山对雨起呼酒，一笑还披万里图。", 
            "疏树远山秋淡薄，飘风流水尽模糊。"
        ], 
        "title": "题巨然画", 
        "type": "绝句", 
        "yun": "虞"
    }, 
    {
        "author": "王冕", 
        "era": "元", 
        "subtype": "七言绝句", 
        "text": [
            "猎猎西风吹倒人，乾坤无处不生尘。", 
            "胡儿冻死长城下，始信江南别有春。"
        ], 
        "title": "应教题梅（应教题梅　「教」，据七修类稿卷二十九、水东日记（中华书局排印康熙刊本）卷六所记当作「制」。】", 
        "type": "绝句", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "清朝如此盛公卿，何以摅忠答圣明。", 
            "数月未收蕲水贼，一时谁散武昌兵。", 
            "朱门旧邸空文藻，黑夜归舟有哭声。", 
            "独使状元贤太守，至今犹捍九江城。"
        ], 
        "title": "十一月十四日有感寄江州太守李子威 其一", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "边报传来实失惊，妖氛独不犯湓城。", 
            "义兵一日同生死，信史千年托姓名。", 
            "别戍几人回士马，沧江通夜走公卿。", 
            "九州尽得如公者，始信文儒有老成。"
        ], 
        "title": "十一月十四日有感寄江州太守李子威 其二", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "维扬馆里送轺车，却算分携八载馀。", 
            "天使出求沙苑马，星郎厌食武昌鱼。", 
            "数鞭已报充华厩，上冢毋忘过旧庐。", 
            "老我平生无骏骨，可从郭隗借吹嘘。"
        ], 
        "title": "送傅德润陪将作同知武昌买马回京", 
        "type": "律诗", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "驿程万里入皇都，还过梁城取别途。", 
            "天下军需何日了，淮南民瘼几时苏。", 
            "求田问舍非良策，忧国忘家是壮图。", 
            "黄阁相君应有问，愿闻一语赞嘉谟。"
        ], 
        "title": "送霍仲皋还京", 
        "type": "律诗", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "十年三送沧江别，此日分携又不同。", 
            "辟掾远趋青锁闼，移家喜近水晶宫。", 
            "勿论后会知何地，且念离群独老翁。", 
            "幕府郎君应问讯，为言憔悴坐诗穷。"
        ], 
        "title": "送盛克明辟掾浙省移家吴兴", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "懒性何堪接贵游，松江之下每科头。", 
            "不能取友山中社，更欲移家海上州。", 
            "老去生涯清似水，兴来诗思淡于秋。", 
            "玉堂杰作难为和，白首狂吟秪自愁。"
        ], 
        "title": "和周子通助教同张元祯倡和诗卷子", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "武昌遗老望旌旗，正是诸君报国时。", 
            "令弟九江全死节，明公南海有生祠。", 
            "台中妙选邱山重，湖北先声草木知。", 
            "一道宪纲还旧睹，真儒端可佩安危。"
        ], 
        "title": "奉寄李子洁宪副时湖北残破却于太平开司", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "居竹轩中也自宽，不愁无地著琅玕。", 
            "文公胸次空千亩，李洞门前只一竿。", 
            "天与老夫医恶俗，日凭童子报平安。", 
            "崔家别墅尤高致，迟子归来守岁寒。"
        ], 
        "title": "题崔原亭竹深处予家有竹数竿人号曰居竹轩原亭城西别墅有竹亦数竿则又号之曰竹深处予与崔君通家来往所好相同故及之", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "从向经山礼法城，善端开后愈分明。", 
            "千年楚国非无宝，一个吴僧得此名。", 
            "江月自随行道影，风林犹听读书声。", 
            "旧家白雪亲曾和，处处丛林得散行。"
        ], 
        "title": "经山法城禅师高弟善上人以楚章为号因题卷后", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "天宇清明淑气微，昔年曾约试春衣。", 
            "傍花随柳无人识，弄月吟风只自归。", 
            "达士一生空好饮，老夫六十始知非。", 
            "陶然不得从君乐，注目沧江白鸟飞。"
        ], 
        "title": "题丹阳邹隐君自得斋", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "先生武惠之子孙，粹然言貌如春温。", 
            "清门为庶忽老大，白首穷经犹讨论。", 
            "诸生分题候堂试，二膳击鼓供盘餐。", 
            "今晨拂衣不肯住，兴在江南山水村。"
        ], 
        "title": "题阳学训曹元秉归溧水", 
        "type": "律诗", 
        "yun": null
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "星郎自是鲁璠玙，宝善称之信不诬。", 
            "岂与黄金同日语，合登清庙应时须。", 
            "渑池漫诧连城璧，沧海空传照乘珠。", 
            "何似人中无价者，君家先世有三苏。"
        ], 
        "title": "题苏文仲中宣使宝善斋", 
        "type": "律诗", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "大学小学列六斋，先生讲席多英才。", 
            "公堂昕鼓会食罢，门榜月录分题来。", 
            "清时如此教养备，老夫一见心神开。", 
            "束书胡为赋归去，石田未必荒苍苔。"
        ], 
        "title": "送娄所性归溧水", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "我本沧江樵牧人，却怜垂老见风尘。", 
            "边城笳鼓伤心近，野寨旌旂入望新。", 
            "四海正歌垂拱日，百年犹忆至元春。", 
            "艰难未改心如铁，潦倒空悲发似银。"
        ], 
        "title": "次陈养吾见寄韵", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "淮楚风尘可奈何，南州又复动干戈。", 
            "三山城郭故人远，八月江湖夜雨多。", 
            "白发满头同老境，沧洲何处可行窝。", 
            "裁书欲问平安否，海阔天高雁未过。"
        ], 
        "title": "七月十日浙省有警怀罗善先掾史后闻使闽未回", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "老去思亲十二时，灯前犹诵蓼莪诗。", 
            "烝尝彷佛归来也，颜色分明梦见之。", 
            "问寝不忘晨起早，倚门谁念暮归迟。", 
            "多君苦行多于我，忍听长原楚些词。"
        ], 
        "title": "蒋文甫以其祀亲之室扁曰思斋时余方哭母故及之", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "玉雪丰神未七旬，江淮谁识旧儒臣。", 
            "眼空四海归何早，胸著千年汲愈新。", 
            "从学王门唯此老，发挥朱子更何人。", 
            "青州门外京华近，吾欲相从一问津。"
        ], 
        "title": "送尹敬思令尹归青州并序 其一", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "宪签被旨方修律，令尹归田独著书。", 
            "一代仪刑留制作，十章条目补遗馀。", 
            "青州高起耆英社，白发同乘泽下车。", 
            "不得清风接芳躅，可凭短札问何如。"
        ], 
        "title": "送尹敬思令尹归青州并序 其二", 
        "type": "律诗", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "楚甸惊尘满客衣，古之贤达在知几。", 
            "山中桂树我将老，江上草堂君独归。", 
            "刁斗连城严肃肃，旌旗垂野净辉辉。", 
            "金陵酒熟还相忆，莫遣诗筒信使稀。"
        ], 
        "title": "送娄所性回金陵别业", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "八月凉风催早寒，家山空忆路漫漫。", 
            "沧江无处问书信，白日何人生羽翰。", 
            "晓雾瘴天迷故国，夜潮流月到长干。", 
            "诸君莫责王夷甫，我辈深惭管幼安。"
        ], 
        "title": "简江西宋子与令尹杨翼之李斯立二先生", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "汝翁早岁值风尘，与母分离三十春。", 
            "远道求之疑隔世，高堂喜极转伤神。", 
            "干戈满地方多事，骨肉全家有几人。", 
            "甚欲题诗歌孝子，老怀兴感恐沾巾。"
        ], 
        "title": "题海陵张孝子传", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "将帅怆惶忽弃城，孤忠何以独支撑。", 
            "尚闻传檄诛狂寇，犹自开仓举义兵。", 
            "千古报君心未死，九江图像面如生。", 
            "至今月黑匡庐下，彷佛悲风有战声。"
        ], 
        "title": "哭江州太守李子威", 
        "type": "律诗", 
        "yun": "庚"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "七十年来鬓已皤，挂冠神武欲如何。", 
            "传家有子登龙去，高卧无人问字过。", 
            "宦海风波知己少，故园松菊惬情多。", 
            "人生莫惜十分饮，须信光阴一掷梭。"
        ], 
        "title": "和高思庵", 
        "type": "律诗", 
        "yun": "歌"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "跃马关河别故人，云山数点绾离情。", 
            "春风碧水思韩子，夜雨青灯病马卿。", 
            "草色江空斟别酒，烟光风细衬归旌。", 
            "故园明到如相问，犹困刘蕡旧短檠。"
        ], 
        "title": "京邸别友", 
        "type": "律诗", 
        "yun": "庚"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "坐对槐阴月色过，碧空千顷溢金波。", 
            "为看此夕清光满，不记中宵风露多。", 
            "丹桂开时香缥缈，素鸾掀处影婆娑。", 
            "蹇予旧是蟾宫客，笑问嫦娥识面何。"
        ], 
        "title": "和夏方伯文闱中秋对月", 
        "type": "律诗", 
        "yun": "歌"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "刚到中秋景即阑，嫦娥羞涩倦乘鸾。", 
            "广寒门掩霓裳歇，丹桂香销玉兔寒。", 
            "美景已辜今夕赏，清光动是隔年看。", 
            "何当觅取王生管，吹破重阴见玉盘。"
        ], 
        "title": "中秋无月", 
        "type": "律诗", 
        "yun": "寒"
    }, 
    {
        "author": "王佐", 
        "era": "元", 
        "subtype": "七言律诗", 
        "text": [
            "公庭无事理瑶琴，一曲阳春太古音。", 
            "碧落霜清山鹤唳，寒潭烟净水龙吟。", 
            "调同千古南薰谱，响杂三秋午夜砧。", 
            "单父当年成治化，芳名赢得到于今。"
        ], 
        "title": "花封琴韵", 
        "type": "律诗", 
        "yun": "侵"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "慷慨添余思，交游忆可人。", 
            "时危还有虑，愁重不知春。", 
            "海国迷归棹，关山拥战尘。", 
            "黄公何所见？终不事嬴秦。"
        ], 
        "title": "愁重", 
        "type": "律诗", 
        "yun": "真"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "荒城余古堞，登眺喜新晴。", 
            "日淡山容静，秋高海气清。", 
            "孤鸢随鹤下，饥兕近人行。", 
            "感物添惆怅，谁能会此情？"
        ], 
        "title": "次申屠子迪韵四首 其一", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "东南岩壑窅，游子欲何之？", 
            "野鸟惊飞疾，溪船逆上迟。", 
            "放怀须醉酒，对景漫题诗。", 
            "王谢经行处，萧条似旧时。"
        ], 
        "title": "次申屠子迪韵四首 其二", 
        "type": "律诗", 
        "yun": "支"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "海国秋风劲，江城暮雨昏。", 
            "浮云低月峡，戍鼓殷雷门。", 
            "芳草何年歇？青山亘古存。", 
            "光阴如过客，吾道底须论。"
        ], 
        "title": "次申屠子迪韵四首 其三", 
        "type": "律诗", 
        "yun": "元"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "白发干戈际，青山黯霭中。", 
            "沙虫联五马，蹠卯袭三公。", 
            "东海波涛黑，中原草树红。", 
            "萧条岩谷底，谁信有春风？"
        ], 
        "title": "次申屠子迪韵四首 其四", 
        "type": "律诗", 
        "yun": "东"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "门径萧条勘，相知得往来。", 
            "人方恋升斗，我独抚尊罍。", 
            "故国秋风惨，荒城暮雨开。", 
            "閒中多乐意，不在最深杯。"
        ], 
        "title": "答王聘君二首 其一", 
        "type": "律诗", 
        "yun": "灰"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "平无无饮量，难与醉乡期。", 
            "老委青云志，空听白纻辞。", 
            "寒烟昏塞口，残月淡娥眉。", 
            "此际天涯客，凄凉只自知。"
        ], 
        "title": "答王聘君二首 其二", 
        "type": "律诗", 
        "yun": "支"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "雨重杨花落，春深杜宇悲。", 
            "交情惟有我，朋友更言谁？", 
            "云冷东山屐，尘埋北海碑。", 
            "夜来茅屋下，酸泪为君垂。"
        ], 
        "title": "忆王子正", 
        "type": "律诗", 
        "yun": "支"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "余生百计拙，世事复何言？", 
            "得句閒题石，忘机或灌园。", 
            "每怜鱼涸辙，多见鹤乘轩。", 
            "薄暮山风急，秋声处处繁。"
        ], 
        "title": "次韵答樊山四首 其一", 
        "type": "律诗", 
        "yun": "元"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "功名多跋涉，贫贱得安閒。", 
            "坐石听流水，开楼见远山。", 
            "报衙蜂澒洞，悦景鸟绵蛮。", 
            "更爱斜阳外，游云作阵还。"
        ], 
        "title": "次韵答樊山四首 其二", 
        "type": "律诗", 
        "yun": "删"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "山川今古在，伯业已寥寥。", 
            "野雾迷花径，秋烟隔市桥。", 
            "溪深新涨雨，江浊暗生潮。", 
            "自喜兹行好，翩翩远市嚣。"
        ], 
        "title": "次韵答樊山四首 其三", 
        "type": "律诗", 
        "yun": "萧"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "市廛余热恼，岩壑足清凉。", 
            "水静鱼儿乐，风微桂子香。", 
            "异邦人苦雨，故国雁啼霜。", 
            "秋晚何多事？吟诗送客忙。"
        ], 
        "title": "次韵答樊山四首 其四", 
        "type": "律诗", 
        "yun": "阳"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "三春多是雨，四月不闻雷。", 
            "尽道龙宫闷，谁掀蛰户开？", 
            "郊原丰草木，城郭满蒿莱。", 
            "我老为时虑，无言思欲哀。"
        ], 
        "title": "有感", 
        "type": "律诗", 
        "yun": "灰"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "小隐水南村，喧哗不到门。", 
            "无言及名利，适意在田园。", 
            "春雨桑麻长，秋风果蔬繁。", 
            "生涯有如此，何用觅桃源？"
        ], 
        "title": "次韵答王敬助六首 其一", 
        "type": "律诗", 
        "yun": "元"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "西圃馀姜蔗，东皋足稻粱。", 
            "今年诚有望，吾计未全荒。", 
            "倚杖停吟久，看云引兴长。", 
            "邻家新酿熟，同醉菊花旁。"
        ], 
        "title": "次韵答王敬助", 
        "type": "律诗", 
        "yun": "阳"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "慷慨登高罢，风流入醉余。", 
            "山田禾熟早，海国雁来初。", 
            "对客无多论，耽眠或废书。", 
            "东南岩壑美，时复命巾车。"
        ], 
        "title": "次韵答王敬助六首 其三", 
        "type": "律诗", 
        "yun": "鱼"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "野云依竹静，霜叶近窗明。", 
            "对此清幽景，都忘喧杂声。", 
            "看书庸有感，与世竟无情。", 
            "但愿添松竹，期君结隐盟。"
        ], 
        "title": "次韵答王敬助六首 其四", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "丰年真可乐，那虑鬓边霜。", 
            "新稻翻匙白，香韭出瓮黄。", 
            "相逢宜脱略，不必论炎凉。", 
            "多少清游梦，无能到帝乡。"
        ], 
        "title": "次韵答王敬助六首 其五", 
        "type": "律诗", 
        "yun": "阳"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "乡邻同社酒，亦足叙幽情。", 
            "著作轻庄子，悲哀笑贾生。", 
            "荒林孤鸟没，远浦夕阳明。", 
            "休问东陵后，裁瓜即邵平。"
        ], 
        "title": "次韵答王敬助六首 其六", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "江湖漂泊久，发白不知年。", 
            "世远人何在？天空月自圆。", 
            "山河清有影，草木净无烟。", 
            "谁恤苍生苦，移忧到酒边。"
        ], 
        "title": "中秋次韵答恢太虚", 
        "type": "律诗", 
        "yun": "先"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "拊髀怜佳节，多年不在家。", 
            "有亲垂白发，无意对黄华。", 
            "怀古余情旷，登高望眼赊。", 
            "南山荒霭合，日暮乱归鸦。"
        ], 
        "title": "九日有怀", 
        "type": "律诗", 
        "yun": "麻"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "得名良不恶，潇洒在山房。", 
            "生意无休息，存心固久长。", 
            "风霜空自老，蜂蝶为谁忙？", 
            "岁晚何人问？山空暮雨荒。"
        ], 
        "title": "吉祥草", 
        "type": "律诗", 
        "yun": "阳"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "兰若边江次，羁栖喜得邻。", 
            "论交留客夜，对酒独花春。", 
            "风雨相过近，交情且是真。", 
            "无端话离别，把酒忽伤神。"
        ], 
        "title": "送云屋僧", 
        "type": "律诗", 
        "yun": "真"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "家园嗟寂寞，客计转疏迂。", 
            "事失非关酒，身贫不为儒。", 
            "功名馀破楮，风雨漫长途。", 
            "对景成何用，高谈却壮图。"
        ], 
        "title": "解闷 其一", 
        "type": "律诗", 
        "yun": "虞"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "荒城惊岁晚，风雨奈何人？", 
            "野火殊无侣，江梅自得春。", 
            "停杯吟思远，照镜鬓华新。", 
            "底事堪愁绝？悲笳撼塞尘。"
        ], 
        "title": "解闷四首 其二", 
        "type": "律诗", 
        "yun": "真"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "风雨交残夜，郊关鸡乱鸣。", 
            "青山频入梦，白发不禁情。", 
            "舞剑令人笑，沽樽只自倾。", 
            "忽思少年日，骑马汉江城。"
        ], 
        "title": "解闷四首 其三", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "寒气薄衣絮，斜风雪乱飘。", 
            "山林俄失色，江海不行潮。", 
            "塞北毡车重，江南甲骑骄。", 
            "草堂亦幽致，冰冻满诗瓢。"
        ], 
        "title": "解闷四首 其四", 
        "type": "律诗", 
        "yun": "萧"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "路绕危垣上，风高松桧鸣。", 
            "花飞殊失意，草长不知名。", 
            "游客咨遗俗，居民指旧京。", 
            "浮图天末起，瞻望忽伤情。"
        ], 
        "title": "八蟠岭", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "归来人境异，故里是他乡。", 
            "坐阅红尘过，愁多白发长。", 
            "关山云渺渺，江汉水茫茫。", 
            "世事何多感，凭高又夕阳。"
        ], 
        "title": "归来 其一", 
        "type": "律诗", 
        "yun": "阳"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "某水某丘在，杖藜随处行。", 
            "穷幽那适兴，岂是未忘情？", 
            "契彼渔樵乐，于吾势利轻。", 
            "云根老梅树，花发最分明。"
        ], 
        "title": "归来三首 其二", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "小斋尘不到，寂寞野人家。", 
            "下榻来风韵，看书度岁华。", 
            "已忘巫峡月，空惜武陵花。", 
            "欲问并州信，故人天一涯。"
        ], 
        "title": "归来三首 其三", 
        "type": "律诗", 
        "yun": "麻"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "荡荡南郊路，金舆不复行。", 
            "古台余草色，新树自风声。", 
            "寂寞荒村景，凄凉故国情。", 
            "遗民能道旧，曾是御营兵。"
        ], 
        "title": "宋郊台", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "避世忘时势，茅庐傍小溪。", 
            "灌畦晴抱瓮，接树湿封泥。", 
            "乳鹿依花卧，幽禽过竹啼。", 
            "新诗随处得，不用别求题。"
        ], 
        "title": "村居 其一", 
        "type": "律诗", 
        "yun": "齐"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "茅屋人看小，我居殊觉宽。", 
            "云开山满座，雨过草平阑。", 
            "古意琴三叠，清风竹万竿。", 
            "养生无别具，壁上破瓢箪。"
        ], 
        "title": "村居四首 其二", 
        "type": "律诗", 
        "yun": "寒"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "欲识吾居处，屋前溪水流。", 
            "门交青薜荔，篱蔓黑牵牛。", 
            "有竹编书简，无花引钓舟。", 
            "生涯随分已，何用卜菟裘？"
        ], 
        "title": "村居四首 其三", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "英雄在何处，气概属山家。", 
            "蚁布出入阵，蜂排早晚衙。", 
            "野花团部伍，溪树拥旗牙。", 
            "抱膝长吟罢，天边日又斜。"
        ], 
        "title": "村居四首 其四", 
        "type": "律诗", 
        "yun": "麻"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "招提万山底，古屋蔽烟霞。", 
            "密竹先秋意，长藤过夏花。", 
            "繁阴沈雨脚，清响漱云牙。", 
            "老衲眉如雪，相逢话作家。"
        ], 
        "title": "黄牛山", 
        "type": "律诗", 
        "yun": "麻"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "断桥分野色，曲径入柴门。", 
            "五柳低藏屋，三家自作村。", 
            "人情同下里，风俗异东屯。", 
            "我老无生计，耕耘教子孙。"
        ], 
        "title": "村居四首 其一", 
        "type": "律诗", 
        "yun": "元"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "绿槿作篱笆，茅檐挂薜萝。", 
            "马车浑不到，樵牧自相过。", 
            "卧看归田录，行听击壤歌。", 
            "优游只如此，刀锯奈吾何？"
        ], 
        "title": "村居四首 其二", 
        "type": "律诗", 
        "yun": "歌"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "人言村落僻，我处颇清幽。", 
            "竹色侵衣冷，江声绕屋流。", 
            "欢呼同社酒，出入趁鱼舟。", 
            "不用闻时事，桑阴且饮牛。"
        ], 
        "title": "村居四首 其三", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "局厌廛中隐，宽从野外居。", 
            "人情方密熟，礼数觉生疏。", 
            "悬榼空浮蚁，陈编扑蠹鱼。", 
            "客来纵谈笑，不必问吾庐。"
        ], 
        "title": "村居四首 其四", 
        "type": "律诗", 
        "yun": "鱼"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "不作殊方去，每因兹地留。", 
            "湖山全胜概，松竹秘清幽。", 
            "下榻同听雨，开尊为解愁。", 
            "得君多道义，从此无可求。"
        ], 
        "title": "福胜山房", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "大道已沦谢，世情那可论？", 
            "所经新传舍，多是故侯门。", 
            "路险豺狼恣，山空鸟雀喧。", 
            "余生亦何幸，注目合忘言。"
        ], 
        "title": "感慨四首 其一", 
        "type": "律诗", 
        "yun": "元"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "东南多胜概，古迹渐难寻。", 
            "诸老题诗处，繁阴蔽石林。", 
            "云团溪雨重，水落野塘深。", 
            "感慨添余思，孤猿入暮吟。"
        ], 
        "title": "感慨四首 其二", 
        "type": "律诗", 
        "yun": "侵"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "故国江都郡，繁华旧不同。", 
            "衣冠移习气，鼓角动悲风。", 
            "柳倚消光碧，花连野色红。", 
            "放怀沽一碎，世事委狙翁。"
        ], 
        "title": "感慨四首 其三", 
        "type": "律诗", 
        "yun": "东"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "昨访三生石，今登二老亭。", 
            "痴烟含树黑，野草满山青。", 
            "归鸟还知倦，悲笳不忍听。", 
            "又闻龙臆马，趁逐豹文鼮。"
        ], 
        "title": "感慨四首 其四", 
        "type": "律诗", 
        "yun": "青"
    }, 
    {
        "author": "王翰", 
        "era": "元", 
        "subtype": null, 
        "text": [
            "沱江之水清如玉，紫霞山高翠堪掬。", 
            "山下华堂画不如，蔼蔼苍烟荫乔木。", 
            "翁媪相扶近百年，遗经教子成世贤。", 
            "一朝典教来颍川，孝心养亲人共怜。", 
            "少者割鲜长行酒，具庆人间更稀有。", 
            "昔年闻说朱寿昌，何似贤名世难朽。", 
            "时向宾筵戏綵衣，新诗千首总珠玑。", 
            "它年复领天官荐，除书更捧欢亲闱。"
        ], 
        "title": "具庆堂诗为临颍教谕张朝宗作", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "穹厓壁立三千尺，万梃苍官并厓立。", 
            "半空垂瀑似飞龙，怪石秋阴护苔色。", 
            "水边鹄立是神仙，意欲飞空陵紫烟。", 
            "白云不隔华阳洞，绿波远入桃花源。", 
            "羽衣翩翩无觅处，万壑千岩锁烟雾。", 
            "龙吟凤噭下青冥，天风振落三花树。", 
            "上清宫中仙子家，兴来绕笔飞烟霞。", 
            "苏门一啸闻千古，但恨不得随仙槎。"
        ], 
        "title": "题上清张真人画阴厓长啸图", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "中条与太华，天际浮脩眉。", 
            "巨灵擘之翠壁断，日月彷佛缠东西。", 
            "瑶台之峰去天才咫尺，下视齐州九点烟雾迷。", 
            "中有至人骨法奇，芙蓉作裳荷制衣。", 
            "玄云石上紫芝秀，碧沙洞中瑶草肥。", 
            "我时来寻步屧迟，杖藜直入白云栖。", 
            "林藏鼎灶自与人间隔，云间或闻犬与鸡。", 
            "吾知子兮讵学商山采芝之黄绮，首阳食蕨之夷齐。", 
            "亦不学遗世节分三休宜，避地为远豺狼欺。", 
            "有商硕辅此版筑，至今草木含精辉。", 
            "千年斯人踵芳躅，抱养元气蟠涂泥。", 
            "一日幡然作霖雨，坐使四海枯槁春淋漓。", 
            "归来濯足清涟漪，浩歌明月当嵓扉，山灵有文慎勿移。"
        ], 
        "title": "瑶台篇", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "无钱可买季子田，无地可置杨公廛。", 
            "中条山下饶斥卤，营田一区屋数椽。", 
            "床头閒读种树书，有酒可斟琴可弦。", 
            "酒酣耳热声呜呜，对客起舞身翩翩。", 
            "既不能骑鲸鼓浪游汗漫，又不能披云扫雾瞻青天。", 
            "我来此世三十年，豪气压倒江湖前。", 
            "轻舄两只凫，扁舟一叶莲。", 
            "足濯沧海流，头枕昆崙巅。", 
            "仙山鳌背青连延，三十六宫飞紫烟。", 
            "仙人一笑三千年，摩顶授我长生诠。", 
            "我欲举手谢尘世，此身萦绕终无缘。", 
            "仙兮仙兮辞我清泪之连连，盻我美目之娟娟。", 
            "群仙知我不可留，送我淡月清风边。", 
            "归来两耳声喧喧，六合尘土厌腥膻。", 
            "呼儿汲取蔷薇露，涤手为写仙游篇。"
        ], 
        "title": "仙游篇", 
        "type": "古风", 
        "yun": "先"
    }, 
    {
        "author": "王翰", 
        "era": "元", 
        "subtype": null, 
        "text": [
            "劝君酒，岁将暮。", 
            "新岁冉冉来，旧岁堂堂去。", 
            "去者挽不回，来者无由驻。", 
            "春风吹落花，花落深可惜。", 
            "不知向君面，吹落娇红色。", 
            "歌缓声，舞垂手，昨日少年今白首。", 
            "岁将暮，劝君酒。"
        ], 
        "title": "劝君酒", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "杨白花，初二月，飞满春江正愁绝。", 
            "有客沙头来告别，共挽长条落香雪。"
        ], 
        "title": "杨白花辞二首 其一", 
        "type": "古风", 
        "yun": "屑"
    }, 
    {
        "author": "王翰", 
        "era": "元", 
        "subtype": null, 
        "text": [
            "杨白花，春冥冥。", 
            "飘飖无定止，化作青浮萍。", 
            "悠悠亦是无根蒂，可是无情动有情。"
        ], 
        "title": "杨白花辞二首 其二", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "城南陌上东西路，戴胜飞来桑叶绿。", 
            "绿桑枝低挂罗裙，佳人采桑春日曛。", 
            "陌头骑马年少客，新着春衫面晰白。", 
            "翠鞭时拍马鞯吟，吟高调急惊春心。", 
            "女郎遥隔桑陇听，无由一笑开春襟。", 
            "低眉踯躅立多时，回头转盻情亦深。", 
            "妾为卢郎妇，君有秋胡金。", 
            "妾以节奉夫，君以金奉母。", 
            "好置美酒寿高堂，君挝鼓，妾万舞。", 
            "援筝莫弹陌上桑，筝声哀鸣两心苦。"
        ], 
        "title": "城南行", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "棠梨花白春似雪，棠梨叶赤秋如血。", 
            "春来秋去棠梨枝，长夜漫漫几时彻。", 
            "明月照青镜，香雾绾翠鬟。", 
            "草寒虫啧啧，花落莺关关。", 
            "青灯耿玄閟，黄土埋红颜。", 
            "杨柳楼头红粉歌，舞罢春风敛翠蛾。", 
            "莫厌樽前金叵罗，君看冈头窣堵波。"
        ], 
        "title": "棠梨墓歌", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": null, 
        "text": [
            "陆浑之疆，伊阙之旁。", 
            "气盘势阻，水汇山苍。", 
            "神兽见之当八月，西律行天金气泄。", 
            "向嵎不怒亦不啸，貌闲言和心且狎。", 
            "但见黑章眹眹映林薄，白雪被身毛质洁。", 
            "更有两虎作舆卫，供奉饮包不敢阙。", 
            "贤王致之献上京，词臣制为影颂声。", 
            "圣皇褒崇赐金敕，王言致此由皇灵。", 
            "驺虞之身上天去，至今形质留丹青。", 
            "承运殿上亲赐与，白璧不换千金轻。", 
            "驺虞千年为上瑞，拜表又贺黄河清。"
        ], 
        "title": "为祥符县滕硕先生题驺虞卷", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": "五言排律", 
        "text": [
            "秋度重阳尽，寒随夜雨来。", 
            "菊荒陶令宅，云暗越王台。", 
            "战伐行人苦，诛求寡妇哀。", 
            "济时无上策，尸位愧庸才。", 
            "北去瞻天远，南游指日回。", 
            "客愁长自写，乡思不堪裁。", 
            "海上云千叠，生前酒一杯。", 
            "相思存潦倒，远别漫徘徊。", 
            "伫看凌霄翮，春风到上台。"
        ], 
        "title": "重阳后寄林君佐", 
        "type": "排律", 
        "yun": "灰"
    }, 
    {
        "author": "王翰", 
        "era": "元", 
        "subtype": "五言排律", 
        "text": [
            "四明边道士，狂似贺知章。", 
            "结客游千里，看花醉百场。", 
            "越谈多慷慨，楚舞独徜徉。", 
            "翰墨南宫趣，襟期北海乡。", 
            "看云时并屐，贳酒每探囊。", 
            "蕙佩青山影，芹羹碧涧香。", 
            "交情期管鲍，人事等参商。", 
            "入望迷云树，相思见月梁。", 
            "三生空指日，两鬓各成霜。", 
            "百粤清游地，怀君一断肠。"
        ], 
        "title": "挽边懒懒道人", 
        "type": "排律", 
        "yun": "阳"
    }, 
    {
        "author": "王翰", 
        "era": "元", 
        "subtype": "五言排律", 
        "text": [
            "我忆酒中仙，吟诗动百篇。", 
            "杯多天不惜，名在世空传。", 
            "已阙招陶社，空回访戴船。", 
            "疏狂谁得似，索莫竟堪怜。", 
            "踪迹江湖满，交游岁序迁。", 
            "辞家频万里，作客向经年。", 
            "病卧沧江上，魂飞瘴海边。", 
            "悲歌临旧业，衰影隔重泉。", 
            "有母存乡曲，无儿埽墓田。", 
            "平生与我厚，远没赖谁全。", 
            "旧事惊残梦，新阡已断烟。", 
            "逝川何日返，那得不潸然。"
        ], 
        "title": "挽胡尊道温", 
        "type": "排律", 
        "yun": "先"
    }, 
    {
        "author": "王翰", 
        "era": "元", 
        "subtype": "五言排律", 
        "text": [
            "虚静元无迹，灵台本湛然。", 
            "服膺还有得，逐物亦能迁。", 
            "准定知高下，铜光见丑妍。", 
            "祗应求大用，未是泥尘编。", 
            "北阙辞华衮，南荒拜绣旃。", 
            "听韶丹陛下，纳表五云边。", 
            "走马来钟阜，持麾到颍川。", 
            "自今霄汉上，争看德星悬。"
        ], 
        "title": "存心堂诗为彭州判作", 
        "type": "排律", 
        "yun": "先"
    }, 
    {
        "author": "王翰", 
        "era": "元", 
        "subtype": "五言排律", 
        "text": [
            "圣代开文运，西江盛伟人。", 
            "雅怀多蕴藉，大器负经纶。", 
            "家世联簪笏，声光动缙绅。", 
            "文雄才似水，诗俊笔如神。", 
            "白雪难同调，青云好致身。", 
            "应时鸣鸑鷟，当世得麒麟。", 
            "入作王门客，来为上国宾。", 
            "清操居侍从，博学待咨询。", 
            "文府多裁制，经筵费讨论。", 
            "晚山别馆盛，春水片帆新。", 
            "祖席多才彦，囊诗尽袭珍。", 
            "吹台追逸客，梁苑作词臣。", 
            "契合应无间，交游会有因。", 
            "夷山登览快，汴水往游频。", 
            "行乐追攀屡，论文怀抱伸。", 
            "相知惟管鲍，交契得雷陈。", 
            "拟向高阳里，相依为卜邻。"
        ], 
        "title": "金陵送别图为体方黄先生作", 
        "type": "排律", 
        "yun": "真"
    }, 
    {
        "author": "王翰", 
        "era": "元", 
        "subtype": "五言排律", 
        "text": [
            "寻幽来宝地，联辔尽佳朋。", 
            "隔水微闻磬，窥林远见灯。", 
            "未谈超世法，先见小乘僧。", 
            "古殿生虚籁，阴廊挂断冰。", 
            "幽轩聊借憩，高塔险难登。", 
            "石钵青莲长，天香翠霭凝。", 
            "风幡生夙悟，雷鼓报晨兴。", 
            "延坐分奇茗，登临挂瘦藤。", 
            "毒龙僧作伴，香象佛能乘。", 
            "学道分真妄，参禅祖秀能。", 
            "悟空魔女去，入定睡蛇腾。", 
            "境界清凉胜，山林气象增。", 
            "雅怀端可重，尘抱不须矜。", 
            "暂结跏趺坐，心源返照澄。"
        ], 
        "title": "游上方寺和卞长史韵", 
        "type": "排律", 
        "yun": "蒸"
    }, 
    {
        "author": "王翰", 
        "era": "元", 
        "subtype": "五言排律", 
        "text": [
            "柳氏河东秀，何年去远遐。", 
            "祗应寻玉斧，得以住金华。", 
            "拱璧来垂棘，名驹产渥洼。", 
            "居乡曾领荐，治县久栽花。", 
            "浪毁金为矿，虚言玉有瑕。", 
            "看山吟好句，见字识名家。", 
            "重睹中天日，还乘贯月槎。", 
            "承恩辞紫禁，沾命赐黄麻。", 
            "未署移山判，先驱露冕车。", 
            "儿童骑竹马，父老候闉阇。", 
            "明日丽谯鼓，鼕鼕报早衙。"
        ], 
        "title": "送柳思之武陟令", 
        "type": "排律", 
        "yun": "麻"
    }, 
    {
        "author": "王祎", 
        "era": "元", 
        "subtype": null, 
        "text": [
            "丈夫贵问学，有学身乃尊。", 
            "圣贤炳谟训，方册幸具存。", 
            "求之非有他，所在用力勤。", 
            "譬如山下水，其出初有源。", 
            "盈科方浩浩，遂作波涛翻。", 
            "又如玉在璞，莫辨珉与璠。", 
            "雕琢既成器，孚尹烂焞焞。", 
            "人身本一物，不学复奚论。", 
            "学成自见用，不必事趍奔。", 
            "上焉为国华，下以大其门。", 
            "我观膏粱子，志气亦轩轩。", 
            "寻芳紫陌晓，买笑青楼昏。", 
            "年少诚足乐，面墙将何言。", 
            "徐生英俊姿，家世袭衣冠。", 
            "结发事书史，终年不窥园。", 
            "萤囊暑夕照，蠹简霜晨翻。", 
            "及兹种植立，岂不培本根。", 
            "一朝功名至，看尔高飞鶱。", 
            "我言厚劝子，愿子心毋谖。"
        ], 
        "title": "赠徐生", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "仲春若淫雨，弥月不停滴。", 
            "时时雷电交，俄复飞霰积。", 
            "渫云甫开霁，阳精仍剥蚀。", 
            "二气岂错行，人心转惶惑。", 
            "维时钱唐上，属子有行役。", 
            "谓言将何之，去作金华客。", 
            "已脱郡曹羁，姑从宪府辟。", 
            "金华实吾乡，比岁罗困厄。", 
            "前年理城隍，军需更徵索。", 
            "斯民竭脂髓，诛求殊未极。", 
            "凶荒乃相继，斗粟无所籴。", 
            "纷纷田间农，往往沟中瘠。", 
            "只今邻境间，从横犹盗贼。", 
            "相望警烽燧，道路动榛棘。", 
            "谁欤司民命，岂不怀怵惕。", 
            "不然遭数乖，振救果无策。", 
            "风宪耳目司，号令易阖辟。", 
            "况君有长材，足以资赞画。", 
            "行闻疲瘵氓，旋被抚摩力。", 
            "往哉勿踌躇，及物事须亟。", 
            "冥冥江花红，杳杳关树黑。", 
            "歌我危苦辞，壮子行迈色。", 
            "功名贵自致，奋发须有激。", 
            "独怜飘泊踪，仰羡冥飞翼。"
        ], 
        "title": "钱唐赠别姚卿", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "北风有馀凄，众卉无留芬。", 
            "寥寥湖山际，清游接欢欣。", 
            "嗟我二三子，平生历多辛。", 
            "天道谅非远，如何久邅迍。", 
            "幸兹稍憩息，颇觉忘趍奔。", 
            "感今长慨积，道旧郁怀伸。", 
            "世情日已变，友谊古所敦。", 
            "岁晏各自爱，毋徒惜临分。"
        ], 
        "title": "十二月二十一日同堵无傲朱伯言郭公葵过西湖至南屏山明日予将渡江东归赋此留别", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "钱唐积雨馀，景物散春媚。", 
            "时晖被原隰，远映皇华使。", 
            "良晤惬久暌，新情谐曩契。", 
            "朋俦集芳宴，举酒迭相慰。", 
            "念昔天子都，与君久留滞。", 
            "夜眠每连床，晨出时并辔。", 
            "爱深均骨肉，往往佩高谊。", 
            "别离未多年，升沉遽殊势。", 
            "颂台司礼乐，子职亦云贵。", 
            "况乃衔君命，光采增意气。", 
            "鶱腾诚足多，会合初不易。", 
            "清歌送窈窕，画舫荡空翠。", 
            "庶洽平生欢，聊尽今日醉。", 
            "持觞且徘徊，临风复歔欷。"
        ], 
        "title": "陈元礼太常以使事至钱唐三月十七日堵无傲陈君从朱伯言陶中立韩与玉诸公西湖同泛分韵得气字", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "南风作秋声，苍茫云雾浮。", 
            "客子中夜发，乌啼满城头。", 
            "长啸宇宙间，维时遭艰虞。", 
            "兵戈满边徼，中原有驱除。", 
            "天未厌戎马，积尸草木腥。", 
            "原野转萧瑟，青山犹哭声。", 
            "纡馀膏脂地，连云列战格。", 
            "园庐但蒿藜，何由似平昔。", 
            "贵人岂不仁，不似问疮痍。", 
            "万里烦供给，上官督有司。", 
            "诛求何多门，出师亦多门。", 
            "借问大将谁，不独卿相尊。", 
            "群盗何淹留，惨淡壮士志。", 
            "激烈思时康，销兵铸农器。", 
            "圣心颇虚伫，经纬固密勿。", 
            "岂在多杀伤，实欲邦国活。", 
            "子负经济才，久在王侯间。", 
            "文彩珊瑚钩，正直朱丝弦。", 
            "帝曰大布衣，使者来颜阖。", 
            "实籍长久计，时议归前列。", 
            "诏从三殿出，严程到须早。", 
            "征涂乃侵星，挂席穷海岛。", 
            "名贤慎出处，终愧巢与由。", 
            "未达善一身，潜鱼不衔钩。", 
            "故乡有弟妹，家贫仰母慈。", 
            "倚门固有望，远道素书稀。", 
            "家乡既荡尽，游子去日长。", 
            "人事多错迕，不如早还乡。", 
            "翳翳桑榆日，白日照执袂。", 
            "超然欢笑同，相对如梦寐。", 
            "堂上会亲戚，久念与存忘。", 
            "三日共一筵，一举累十觞。", 
            "无乃太匆忙，今年又北归。", 
            "浩荡想幽蓟，公家有程期。", 
            "世故莽相仍，岂无济时策。", 
            "贤豪赞经纶，天子正前席。", 
            "勿为新婚念，平生感意气。", 
            "努力输肝胆，骞腾坐可致。", 
            "鄙人奉末眷，别离已五年。", 
            "逍遥展良觌，不敢坠周旋。", 
            "送子清秋暮，含悽向寥廓。", 
            "不得相追随，居然成濩落。", 
            "艰难愧深情，生别常恻恻。", 
            "有使即寄书，慰我深相忆。"
        ], 
        "title": "陈元礼奉诏徵彭处士于崇安却归永嘉省亲还京师抚事感时因集杜少陵诗四十韵奉赠", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "自予别京华，荏苒经五载。", 
            "萧条山林踪，时论宁复采。", 
            "命蹇嗟事违，艺微转身怠。", 
            "空怀恋阙心，钧天梦犹每。", 
            "兹晨送君行，感慨觉殊倍。", 
            "羡君英迈姿，早岁志湖海。", 
            "俊辞何铿铿，伟气真磊磊。", 
            "平生经济策，欲以献君宰。", 
            "属时搆艰难，四郊尚多垒。", 
            "赵国仰鲁连，燕昭师郭隗。", 
            "是事古则然，于今岂无待。", 
            "君行勿踌躇，玄发容易改。", 
            "壮士须特达，鄙人愧庸猥。", 
            "昔年旧交游，零落知谁在。", 
            "音书久间阔，迂慢岂予罪。", 
            "云泥既辽绝，道路仍𡾋峞。", 
            "临岐离别泪，那忍为君洒。"
        ], 
        "title": "赠别陈希文北上", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "夫君英妙姿，家世联仕籍。", 
            "弱龄济乌台，所掌在文墨。", 
            "致身已青云，腾誉如白璧。", 
            "序劳合优迁，随牒更远役。", 
            "七闽处南陲，宪府堂堂辟。", 
            "君往试所长，俯就列曹职。", 
            "相逢钱唐滨，秋风动行色。", 
            "嗟兹遘时艰，天地满兵革。", 
            "呜呼凋瘵氓，何乃际斯厄。", 
            "生者困科差，死者堕锋镝。", 
            "贵人岂不仁，胡不怀惨恻。", 
            "我观得意者，及是翻取适。", 
            "旌旗出广路，百步人辟易。", 
            "假威济诛求，生事徼玉帛。", 
            "高堂日置酒，秉烛燕宾客。", 
            "芳除红锦藉，珍膳青纱羃。", 
            "娇歌绝艳舞，女妇拥前席。", 
            "垂酣不上马，欢乐未知极。", 
            "宁思公餗倾，便受素餐责。", 
            "维时风纪司，厥职务纠击。", 
            "矧今慎抡选，充位皆名德。", 
            "愿君勉赞襄，要使去淫慝。", 
            "及物摅至情，匡时展良策。", 
            "顾予狂者流，抚事常感激。", 
            "平生贾生志，临别长太息。"
        ], 
        "title": "赠陈宪史之福建", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "华房敞虚明，绣栊联绮疏。", 
            "皓月粲琼户，回飙扬流苏。", 
            "其中栖祥云，淡荡纷纡馀。", 
            "非卿亦非矞，紫色灿以敷。", 
            "亭亭忽为盖，蔼蔼或成图。", 
            "缥缥映白鹤，依依覆丹炉。", 
            "房中居者谁，高标列仙臞。", 
            "春晨礼太乙，秋夕朝玄虚。", 
            "非无长年术，亦有养生书。", 
            "逍遥度人世，与天以为徒。", 
            "何当寄幽踪，谢此红尘区。"
        ], 
        "title": "紫云山房为王景周赋", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "锦衣映朝日，道路促征鞍。", 
            "舜江水如鉴，待君照容颜。", 
            "还从得意处，应念作官难。"
        ], 
        "title": "赠别黄仲恭同知之官馀姚", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "蚤年志湖海，嘉遁非所甘。", 
            "驱车燕赵北，弭节吴越南。", 
            "季子誇远适，虞卿劳负儋。", 
            "谓将风翮翔，讵能辙鳞淹。", 
            "蹉跎岁云壮，颇觉世事谙。", 
            "致君术岂谬，枉己意已惭。", 
            "乃知兔株守，殊胜虎穴探。", 
            "遭时兵革兴，江淮战方酣。", 
            "日夜羽书急，列城俱戒严。", 
            "况兹钱唐俗，险恶人何堪。", 
            "千钱购斗粟，累日食无盐。", 
            "吾徒事文翰，不解从戎骖。", 
            "客囊更羞涩，愧乏黄金兼。", 
            "归欤岂不乐，何待霜露沾。", 
            "长揖别英游，明发张云帆。", 
            "同行藉佳彦，高谊中心衔。", 
            "依依共蔬食，霭霭接丛谈。", 
            "长路顿蓝舆，凉飔浮葛衫。", 
            "原田毕新穫，村酿如蜜甜。", 
            "顾惟出处意，幸子同酸咸。", 
            "子家岘山阳，第宅深潭潭。", 
            "藏书故可读，一一悬牙签。", 
            "稍须襆吾被，相从坐山龛。", 
            "世故易翻覆，人情剧寒炎。", 
            "殷勤亦何属，宝尔笔锋铦。"
        ], 
        "title": "七月八日同季高渡江东归述怀分得龛字", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "挽舟上逆水，欲进不得前。", 
            "丈夫得意日，何异下滩船。"
        ], 
        "title": "舟中口号", 
        "type": "古风", 
        "yun": "先"
    }, 
    {
        "author": "王祎", 
        "era": "元", 
        "subtype": null, 
        "text": [
            "秋气日以肃，秋夜日以长。", 
            "萧然清溪上，对此明月光。", 
            "月虽照我身，岂能知我心。", 
            "我心亦何为，所思在所钦。", 
            "嗟君玉雪姿，与我同心期。", 
            "此月若照君，君能不予思。"
        ], 
        "title": "秋夜双溪上对月怀故人", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "飞飙涤烦郁，散策步广庭。", 
            "明月流素采，照我六尺形。", 
            "稍欣群动息，忽觉众感并。", 
            "结发事文翰，夙志在功名。", 
            "庶将为国华，亦复致亲荣。", 
            "所望则已浅，况乃不得成。", 
            "属时遽右武，四海干戈兴。", 
            "贾谊策岂迂，刘蕡第弗登。", 
            "悠悠年运徂，促促世故婴。", 
            "伏枕勌中夜，抚躬慨平生。", 
            "垂名有千载，享寿无百龄。", 
            "嗟哉身外事，孰重孰为轻。", 
            "惟当托名山，理此群圣经。", 
            "后圣倘可俟，吾言庶其徵。"
        ], 
        "title": "感怀示城中一二同志", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "长塘散寒菱，老屋荫乔木。", 
            "百年文献家，同此清夜宿。", 
            "食非为盘餐，意在窥简牍。", 
            "弄翰既纷纭，抽辞亦芳馥。", 
            "论深理何玄，情浃谊弥笃。", 
            "前修未寥寥，勖哉继遗躅。"
        ], 
        "title": "九月廿三日同德基宿城西王庄敏公故宅有作", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "风矩仪禁署，词华照儒林。", 
            "暂持闽部节，宁忘魏阙心。", 
            "薰风兰江上，弭楫舒烦衿。", 
            "念此违离遽，徒令驰恋深。", 
            "颇闻议环召，当宁有俞音。", 
            "行膺紫泥诏，旋献丹扆箴。", 
            "不才托末契，终当侍华簪。"
        ], 
        "title": "贡宪使持节闽中过兰溪有诗留别次韵", 
        "type": "古风", 
        "yun": "侵"
    }, 
    {
        "author": "王祎", 
        "era": "元", 
        "subtype": null, 
        "text": [
            "石径融积霜，桐檐散霏烟。", 
            "良辰携佳友，登览思悠然。", 
            "青山如故人，历历揖我前。", 
            "独怜亭前松，岁晚含清妍。", 
            "昔至始过膝，今来已齐肩。", 
            "抚物动深慨，人生无百年。", 
            "浮华易衰谢，流序倏徂迁。", 
            "不朽㦯可托，吾将企前贤。"
        ], 
        "title": "十一月五日重登南溪蒋氏怀远亭", 
        "type": "古风", 
        "yun": "先"
    }, 
    {
        "author": "王祎", 
        "era": "元", 
        "subtype": null, 
        "text": [
            "丈夫志四海，驱役无停息。", 
            "荣华难久居，岁月相催逼。", 
            "纵浪大化中，人生不满百。", 
            "时驶不可稽，前涂渐就窄。", 
            "吾生行归休，营已良有极。", 
            "念念动中怀，行行向不惑。", 
            "守拙归园田，贫居安稼穑。", 
            "司田眷有秋，苗生满阡陌。", 
            "幽兰生前庭，灌木荒余宅。", 
            "闭门不复出，何尝失显默。", 
            "时还读我书，抗言谭在昔。", 
            "穷通靡攸虑，我心固匪石。", 
            "浊酒聊可恃，素衿不可易。", 
            "怀此贞秀姿，谅哉宜霜柏。"
        ], 
        "title": "乙未岁家居不出偶读渊明诗因集其句为一首曰归田园", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "维王望闽中，载德今奕世。", 
            "堂堂忠悯公，致身当宋季。", 
            "道学承紫阳，名位埒真魏。", 
            "忠悯实犹子，全闽属制置。", 
            "天兵既南征，奉籍来附𨽻。", 
            "世皇重嘉叹，仍托七闽寄。", 
            "嗟哉日本役，遗忠更昭晰。", 
            "是生清献公，荦荦公辅器。", 
            "髫年擢县宰，弱岁膺阃贰。", 
            "扬历参大藩，率用儒饬吏。", 
            "廉名贵华皓，重望压同异。", 
            "英英群公子，金昆联玉季。", 
            "维君美无度，梧竹含标致。", 
            "词华丹凤毛，宦业皂雕翅。", 
            "譬如昆山玉，不琢自纯粹。", 
            "又如古干将，芒采不可閟。", 
            "自馀诸伯仲，家业俱善继。", 
            "侨居吴中久，门阀擅崇贵。", 
            "良田与美宅，先帝之所赐。", 
            "忽时遭艰危，干戈遍天地。", 
            "吴城甲江左，曾是一朝弃。", 
            "嗟君脱虎口，老幼得携累。", 
            "钱唐及金华，亦是少安憩。", 
            "世涂仍多虞，更作入闽计。", 
            "喜兹新命攽，拔擢南剑倅。", 
            "南剑介闽关，忠悯所尝治。", 
            "讵期未百年，乃睹拜厅事。", 
            "颇闻故里间，丘垄多芜废。", 
            "昼锦人所誇，行矣毋濡滞。", 
            "念昔陪英游，十载托深契。", 
            "时方乐承平，南吴北燕蓟。", 
            "春嬉并游鞭，夜宴接歌袂。", 
            "时时发吟咏，倡和忘梦寐。", 
            "兹乐岂复得，临风起歔欷。", 
            "黄尘障赤日，驿道千里逝。", 
            "愿言宝尔躯，远大自今始。", 
            "慷慨丈夫怀，悽恻儿女泪。", 
            "赠篇觉词繁，庶用为君慰。"
        ], 
        "title": "赠别王季野判官入闽兼柬其弟季耕照磨", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "秋江芙蓉花，岂不颜色好。", 
            "日夕霜露侵，其柰容易老。", 
            "花老不自知，犹谓色无改。", 
            "爱花惟爱色，莫恨人不采。", 
            "涉江采芙蓉，莫采芙蓉蕊。", 
            "蕊开犹耐久，留以映秋水。", 
            "妾家江水南，君住江水北。", 
            "采花以寄君，聊慰相思忆。"
        ], 
        "title": "采芙蓉次韵答友人", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "丁酉七月初，予作会稽客。", 
            "有人东阳来，蹐户遗书尺。", 
            "讣音季高氏，死矣就窀穸。", 
            "初闻意浑迷，旋叩气愈塞。", 
            "此事岂有无，此理诚叵测。", 
            "嗟嗟吾季高，禀赋甚殊特。", 
            "短小精悍姿，英迈不可抑。", 
            "沉潜理义窟，毕志究经籍。", 
            "绪馀乃外发，文辞舒蕴积。", 
            "粲然春葩敷，涌若秋涛激。", 
            "翱翔荐绅间，声誉比圭璧。", 
            "渊源本家传，法度由师得。", 
            "庶培远大业，用趾绵衍泽。", 
            "人望嗟则然，天道慨何极。", 
            "华年未三十，夭夺无乃亟。", 
            "譬如千里驹，竟毙盐车厄。", 
            "又如荆山璞，砉碎樵斧击。", 
            "此冤孰从诉，此痛果难息。", 
            "念昔与子交，寒暑将十易。", 
            "子少吾所畏，我长子所敌。", 
            "大谊相切劘，微辞共探剔。", 
            "异姓谐弟昆，深交契金石。", 
            "杖屦华川晨，灯火南溪夕。", 
            "从容见古道，岁晏期靡忒。", 
            "薰风端阳节，别子双岘侧。", 
            "临岐亦何言，彼此慎爱惜。", 
            "岂期两月别，遽作千古隔。", 
            "云深山水遥，日落关塞黑。", 
            "梦中欲见子，精爽无处觅。", 
            "风尘属浩荡，天地方逼仄。", 
            "会归执杯酒，酹子泉下魄。", 
            "溯风一长恸，洒泪满胸臆。"
        ], 
        "title": "哭蒋季高", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "萤度星依草，鸥来雪满汀。", 
            "故人不可见，天际乱山青。"
        ], 
        "title": "晚宿杨隑舟中怀鲁客", 
        "type": "绝句", 
        "yun": "青"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "扁舟湘浦外，茅屋辋川西。", 
            "冉冉春将尽，沧洲杜若齐。"
        ], 
        "title": "题边道人小景", 
        "type": "绝句", 
        "yun": "齐"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "紫壑秋声满，沧洲野水深。", 
            "孤篷何处客，相对共沈沈。"
        ], 
        "title": "题溪山风雨图", 
        "type": "绝句", 
        "yun": "侵"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "月色不可埽，秋声何处闻。", 
            "不应仙佩集，翠影乱纷纷。"
        ], 
        "title": "题风竹", 
        "type": "绝句", 
        "yun": "文"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "群狙戏绝巘，一一联臂下。", 
            "雨黑人蚤归，窃食岩下稼。"
        ], 
        "title": "山居即事五首 其一", 
        "type": "绝句", 
        "yun": "祃"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "每爱罗家老，殷勤久不穷。", 
            "秋风新栗熟，先送满筠笼。"
        ], 
        "title": "山居即事五首 其二", 
        "type": "绝句", 
        "yun": "东"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "清朝微雨歇，云气行丹崖。", 
            "几家挑菜女，笑下青峰来。"
        ], 
        "title": "山居即事五首 其三", 
        "type": "绝句", 
        "yun": null
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "意閒禽鸟狎，同出更同栖。", 
            "日高人尚眠，就向窗前啼。"
        ], 
        "title": "山居即事五首 其四", 
        "type": "绝句", 
        "yun": "齐"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "饷田分野饭，社酒倒山樽。", 
            "茅舍无人守，春风自闭门。"
        ], 
        "title": "山居即事五首 其五", 
        "type": "绝句", 
        "yun": "元"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "一别南山后，于今已十年。", 
            "相应东岭月，空照草堂前。"
        ], 
        "title": "忆山居", 
        "type": "绝句", 
        "yun": "先"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "惆怅昨宵梦，千思与万思。", 
            "黄河流入海，岂有上天时。"
        ], 
        "title": "无题五首 其一", 
        "type": "绝句", 
        "yun": "支"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "心绪浑无定，春空百尺丝。", 
            "梦随蜀帝魄，啼血向花枝。"
        ], 
        "title": "无题五首 其二", 
        "type": "绝句", 
        "yun": "支"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "愁来情绪恶，锦瑟只閒抛。", 
            "一任朱弦绝，何劳凤嘴胶。"
        ], 
        "title": "无题五首 其三", 
        "type": "绝句", 
        "yun": "肴"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "犹记城南别，歌残折柳枝。", 
            "春深归未得，肠断落花时。"
        ], 
        "title": "无题五首 其四", 
        "type": "绝句", 
        "yun": "支"
    }, 
    {
        "author": "王翰", 
        "era": "元", 
        "subtype": "五言绝句", 
        "text": [
            "坐见三春去，无心作冶游。", 
            "可怜明月夜，独自倚高楼。"
        ], 
        "title": "无题五首 其五", 
        "type": "绝句", 
        "yun": "尤"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "使君捧檄度南关，远布天威广海间。", 
            "为问故人孙内史，翩翩剑佩几时还。"
        ], 
        "title": "送颜子中使广州", 
        "type": "绝句", 
        "yun": "删"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "上苑馀春辇路荒，芳菲落尽更堪伤。", 
            "怜渠自是无情物，犹解倾心向太阳。"
        ], 
        "title": "题画葵花", 
        "type": "绝句", 
        "yun": "阳"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "雪后梅花几树开，故人忘却剡溪来。", 
            "东风独倚孤舟兴，芳草青青送酒杯。"
        ], 
        "title": "新春寄鲁客", 
        "type": "绝句", 
        "yun": "灰"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "曾向西湖载酒归，香风十里弄晴晖。", 
            "芳菲今日凋零尽，却送秋声到客衣。"
        ], 
        "title": "题败荷", 
        "type": "绝句", 
        "yun": "微"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "十年海上旧郎官，白发相期岁欲阑。", 
            "处处风尘犹在目，归来何日共纶竿。"
        ], 
        "title": "寄蔡司令 其一", 
        "type": "绝句", 
        "yun": "寒"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "别后升沈事几多，故人心事竟如何。", 
            "落花啼鸟春无赖，莫遣风光笑薜萝。"
        ], 
        "title": "寄蔡司令 其二", 
        "type": "绝句", 
        "yun": "歌"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "十年海上赋离歌，今日临岐奈别何。", 
            "归去故人如有问，春山从此蕨薇多。"
        ], 
        "title": "送陈仲实还潮阳", 
        "type": "绝句", 
        "yun": "歌"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "碧松阴底大江边，两岸猿声更悄然。", 
            "落日乱云迷远近，无心重理钓鱼船。"
        ], 
        "title": "题边道士小景二首 其一", 
        "type": "绝句", 
        "yun": "先"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "前山漠漠水迢迢，却倚朱弦思寂寥。", 
            "凤鸟不来春已暮，望将一曲寄虞韶。"
        ], 
        "title": "题边道士小景二首 其二", 
        "type": "绝句", 
        "yun": "萧"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "远山积翠白云多，扬子幽居隐薜萝。", 
            "一径松阴春寂寂，朝来载酒几人过。"
        ], 
        "title": "题云松野岸", 
        "type": "绝句", 
        "yun": "歌"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "楚泽苍茫带夕晖，暂投簪佩上苔矶。", 
            "孤云不解离情苦，犹自纷纷上客衣。"
        ], 
        "title": "和吴升甫见寄韵二首 其一", 
        "type": "绝句", 
        "yun": "微"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "短篱黄菊正苍苍，客路西风两鬓霜。", 
            "谁信义熙年后笔，独能千古吊馀芳。"
        ], 
        "title": "和吴升甫见寄韵二首 其二", 
        "type": "绝句", 
        "yun": "阳"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "黄花锦树碧江濆，笑把萸杯独忆君。", 
            "日暮西风还落帽，风流那似孟参军。"
        ], 
        "title": "九日寄鲁客", 
        "type": "绝句", 
        "yun": "文"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "竹径柴扉客过稀，落红满地绿依依。", 
            "怀人独立沧江上，几度扁舟兴尽归。"
        ], 
        "title": "寄方中上人", 
        "type": "绝句", 
        "yun": "微"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "君去溪山趣亦稀，晚来空翠正霏霏。", 
            "多情只有梅花树，满路清香送客归。"
        ], 
        "title": "次居贞见寄韵", 
        "type": "绝句", 
        "yun": "微"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "野竹萧萧一径深，茅斋低结小山阴。", 
            "枫林又逐秋风老，惟有孤云似客心。"
        ], 
        "title": "题画山水", 
        "type": "绝句", 
        "yun": "侵"
    }, 
    {
        "author": "王逢", 
        "era": "元", 
        "subtype": null, 
        "text": [
            "世降道沦丧，盛事罕见之。", 
            "我歌义僧行，蕲取国士知。", 
            "僧臻生夏浦，俗号徐大师。", 
            "勇敢重意气，赤手可猎麋。", 
            "张忠郭解流，任侠不计赀。", 
            "臻愿出门下，致死誓不移。", 
            "盗寻寇马洲，鱼肉乎蒸黎。", 
            "元戎坚营壁，大姓深沟池。", 
            "壮哉张父子，分率脱项儿。", 
            "父擒子死难，家不得敛尸。", 
            "臻闻切齿恨，恨死不同时。", 
            "夜即操斧刀，奋身斫籓篱。", 
            "径入牛宫内，斧断张絷维。", 
            "手杀盗六人，力挽间道归。", 
            "妻孥拜堂下，金币谢所私。", 
            "上公赐巾裳，欲以好爵縻。", 
            "幡然掉臂辞，还山弄摩尼。", 
            "方今国步艰，中外罹疮痍。", 
            "铜虎尽悬绶，铁马谁搴旗。", 
            "嗟尔匹夫臻，足张三军威。", 
            "何不食君禄，为君靖淮夷。", 
            "收名鲁仲连，千载为等期。", 
            "天秋黄叶脱，日暮玄云驰。", 
            "歌诗节鼓吹，用壮吾熊罴。"
        ], 
        "title": "义僧行", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "明月皎皎白玉盘，大星煌煌黄金丸。", 
            "壮士解甲投马鞍，蒺藜草深衣夜寒，剑头饮血何时乾？"
        ], 
        "title": "壮士歌", 
        "type": "古风", 
        "yun": "寒"
    }, 
    {
        "author": "王逢", 
        "era": "元", 
        "subtype": null, 
        "text": [
            "鸳鸯机满东西舍，雪茧缫来日相射。", 
            "世俗竞染红蓝花，妾心钟爱金丝柘。", 
            "君王锦绣焚殿前，天孙凤梭蛛网悬。", 
            "织成云雾制龙衮，万一熏香分御筵。"
        ], 
        "title": "寒机女辞", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "君家柳，万株一色鹅黄酒。", 
            "龙鳞波暖袅翠烟，飞花直渡江南天。", 
            "仓庚立晓燕穿午，薄暮啄木声丁然。", 
            "腹中树蚀皮齧马，旧阴半减金城下。", 
            "长条短条属行人，犹有持斤睨之者。", 
            "秋来大地落叶鸣，心忆阳春泪如泻。"
        ], 
        "title": "君家柳", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "玄阴亘天雪欲作，将军西第夜张幕。", 
            "铜盘蜡光红照灼，四坐倾听《白翎雀》。", 
            "雀生乌桓朔部落，大朴之气元磅礴。", 
            "地椒野穄极广莫，穹庐离离散驼骆。", 
            "黄羊芦酒杂湩酪，鹰狗畋猎代耕穫。", 
            "太王肇基不城郭，青春建櫜宵罢柝。", 
            "圣泽滂沛蔓绵络，风淳俗庞法度约。", 
            "乾端坤倪露冲漠，羽毛鳞介并飞跃。", 
            "庭祠岁飨咽管籥，雄雌和鸣莫我乐。", 
            "帝皇赫然太阳若，八表晃荡氛尽却。", 
            "前驱屈卢从繁弱，睢盱嗢咿万状错。", 
            "遂朝玉帛解组缚，大明宫开夹花萼。", 
            "文监武卫盛材略，葱珩谷璧映霜锷。", 
            "五云夔龙奏《韶濩》，九苞凤凰降寥廓。", 
            "德音威仪匪予度，万姓拭目瞻阿阁。", 
            "轩辕伶伦两冥寞，八十年来事非昨。", 
            "獶尘杂乱人道削，咬哇哀淫颂声铄。", 
            "皇孙让贤执鼓铎，巾幂鹊尾黄金杓。", 
            "殽烝体荐嚼复嚼，《巴渝》舞队驩回薄。", 
            "供奉革鞜衣狐貉，银筝载前酒载酌。", 
            "延秋门深鱼守钥，缑山远度吹笙鹤。", 
            "淮南昔者鸡舐药，千乘之国弃敝蹻。", 
            "方今群雄自开拓，拔刃把槊争刺斫。", 
            "为臣义同葵与藿，将军固合鞭先著。", 
            "莲壶漏沈薇露涸，枯梢号寒风陨箨。", 
            "百禽啁噍雹霰霍，冰花乱点真珠箔。", 
            "箔中呱呱情陡恶，供奉砉尔停弦索。", 
            "吁嗟《白翎》将焉托，有客泪下甘丘壑。"
        ], 
        "title": "奉陪神保大王宴朱将军第闻弹白翎雀引", 
        "type": "古风", 
        "yun": "药"
    }, 
    {
        "author": "王逢", 
        "era": "元", 
        "subtype": null, 
        "text": [
            "西湖馆舍开新秋，三峰倒影紫翠流。", 
            "白马彫戈驻逵道，金鱼玉佩罗林丘。", 
            "二孤五老独神往，八公六逸同天游。", 
            "时维小康况大比，万乘少纾东南忧。", 
            "如渑之酒官寺送，风生酒波鳞甲动。", 
            "荔子浆凝赤露香，鹅肪炙作黄冰冻。", 
            "歌袖频熏婆律膏，渴羌解奏参差凤。", 
            "右丞阀阅霄汉逼，诸叟文章台阁重。", 
            "罘罳骎骎落日凉，菱花蕸叶掩冉光。", 
            "惊飞先自有乌鹊，寡宿未必无鸳鸯。", 
            "尧封禹迹烟莽苍，宣发固短忧心长。", 
            "侧闻汴破济欲下，百姓亦望临淮王。", 
            "山人厌乱喜莫量，笑整冠带为举觞，醉后不登严武床。"
        ], 
        "title": "奉陪杭右丞程礼部以文宇文宪佥子贞鲁县丞道原宴周左丞伯温馆舍时闻河南李平章恢复中原", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "夜何长，日苦短，夜长复寒日不暖。", 
            "深林火薄鹖鴠满，尾赪鲂鱼游纂纂。", 
            "千年古铁紫气缠，赤帝当之白蛇断。", 
            "中朝老臣双佩苍，忧心郁纡寝息忘。", 
            "凤凰在笯骥服箱，雪埋石栈冰河梁。", 
            "夜何长，六龙回辔东扶桑。"
        ], 
        "title": "夜何长三叠寄周参政伯温邬佥院本初 其一", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "夜何长，日苦短，夜长复寒日不暖。", 
            "苍梧九疑云思远，惊鸿乱落夫差苑。", 
            "汉家骑尉双龙苍，酒酣起舞隘八荒。", 
            "疾风吹沙百草霜，玉釭朱火青凝光。", 
            "夜何长，帝车高转天中央。"
        ], 
        "title": "夜何长三叠寄周参政伯温邬佥院本初 其二", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "夜何长，日苦短，夜长复寒日不暖。", 
            "欃枪参旗烛云䍐，树树梅花落羌管。", 
            "江南布衣双鬓苍，岁阑独立气慨慷。", 
            "夜冠礼乐制孔良，路迢无由贡明堂。", 
            "夜何长，启明耿耿天东方。"
        ], 
        "title": "夜何长三叠寄周参政伯温邬佥院本初 其三", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "狂夫东游乘白骡，道路适遇病橐驼。", 
            "紫毛无复好容色，肉鞍尚耸双坡陀。", 
            "南人从来不梦此，私怪目击临干戈。", 
            "泉渠元自控蕃落，天苑毕竟连银河。", 
            "吴郊楚甸水草浅，任重却欲千斤过。", 
            "青袍朝士为起立，茜帽番僧时抚摩。", 
            "热风吹尘鼻出火，积雨成潦疮生窠。", 
            "牛虻狗虱苦嘬血，末由驱除知奈何！", 
            "频年出师数百万，熊罴狮豹相奔波。", 
            "岂期独后死沟壑，馀光所及良已多。", 
            "老奚首帕短裤靴，手持鞭策涕泗沱。", 
            "忆昔滦京避暑日，气骨礧峞从銮和。", 
            "沈沈金瓮夹挏马，袅袅锦带悬灵鼍。", 
            "服劳辇下藉鬋刷，屈迹泽畔甘蹉跎。", 
            "畴能推广爱乌义，没齿仰饲公田禾。"
        ], 
        "title": "叹病驼", 
        "type": "古风", 
        "yun": "歌"
    }, 
    {
        "author": "王逢", 
        "era": "元", 
        "subtype": null, 
        "text": [
            "赤龙衔日照赤子，白蛇横毙乌骓死。", 
            "东风吹冷咸阳灰，长乐未央连阙起。", 
            "昆吾宝刀截琼肪，阴文小篆云汉章。", 
            "盘螭作纽径二寸，历岁四百传天王。", 
            "黄星孛明铜爵舞，铜仙泪泣如丝雨。", 
            "盗将神器竟不归，玺亦漂沦频易主。", 
            "使君购得心良苦，君不见丰城有剑气上冲。", 
            "米船也贯沧江虹，陋歌先附苏卿鸿。"
        ], 
        "title": "长乐未央玉玺歌为秦景容总管赋", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "岁星渐高辰星光，镇星不动天中央。", 
            "荧惑退舍太白敛昼芒，南斗尚尔云微茫。", 
            "有美一人被褐裳，思君思乡垂十霜。", 
            "馺娑骀荡气郁苍，王屋石室岌相望。", 
            "愿陪先驱弧四张，岁星辅日照八极，还种祭田汾水阳。"
        ], 
        "title": "岁星渐高赠王伯紞进士", 
        "type": "古风", 
        "yun": "阳"
    }, 
    {
        "author": "王逢", 
        "era": "元", 
        "subtype": null, 
        "text": [
            "乡山三十三，游鲤奠郊南。", 
            "巀然独高大，秀掩东诸岚。", 
            "土刚蓄炎精，崖仄削剑镡。", 
            "我尝挹飞翠，远在沧江潭。", 
            "波涛与伏兴，云雾相吐含。", 
            "恍然穆王驾，八骏左右骖。", 
            "又如琴高仙，脚踏朝蔚蓝。", 
            "久思更徽号，新喜遂幽探。", 
            "太白赋九华，后来成美谈。", 
            "狂歌继其武，林间免愧惭。", 
            "春风绿瑶草，秋霜红石楠。", 
            "行将修月斤，为凿避世龛。", 
            "蛟龙正格斗，鲲化谁其堪。"
        ], 
        "title": "游鲤山（旧名由里山）", 
        "type": "古风", 
        "yun": "覃"
    }, 
    {
        "author": "王逢", 
        "era": "元", 
        "subtype": null, 
        "text": [
            "朝辞凤巢村，晚次虾妾岸。", 
            "起望大角间，太白光有烂。", 
            "方罹杜陵苦，未已崔旰乱。", 
            "鬓毛掠蝙蝠，竹里鸣鹖鴠。", 
            "同曹迫忧悸，相视名错唤。", 
            "前途非乐土，殊昧贤达算。", 
            "谁家缭崇垣，辘轳卧井干。", 
            "馀歌久悽惋，酣宴同清晏。", 
            "宁知楚幕乌，不寤吴宫燕。", 
            "萧晨理舟楫，回首重悲叹。"
        ], 
        "title": "次虾妾岸（常熟州）", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "天涯老孤臣，想象赋贞燕。", 
            "空梁泥屡落，故渚冰自泮。", 
            "影托明镜鸾，梦接长门雁。", 
            "飞云轩不归，自语清商怨。"
        ], 
        "title": "读贞燕记有怀鲁道原提学", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "吾乡有邓添，千里负主骨。", 
            "晨夜窜草间，宛转时虏窟。", 
            "胼胝苦何辞，性命间一发。", 
            "日车昏荡祲，虹晕或抱月。", 
            "魂气相冲搪，鸟兽亦獝狘。", 
            "经过百战地，青春暗消歇。", 
            "深幸主有灵，全生及城阙。", 
            "主母悲喜集，流泪心激越。", 
            "主妾事他人，空庭自花发。", 
            "主昔为龙蛇，公论不可没。", 
            "但感衣食恩，疏戚均赏罚。", 
            "在家为义奴，在军为义卒。", 
            "庶几衔土乌，尚愧击蛇鹘。", 
            "凄凄荐霜露，晰晰上参伐。", 
            "不见秦舞阳，悲风动天钺。"
        ], 
        "title": "义邓", 
        "type": "古风", 
        "yun": "月"
    }, 
    {
        "author": "王逢", 
        "era": "元", 
        "subtype": null, 
        "text": [
            "相如全赵璧，子敬存家毡。", 
            "臣子奉君父，由来义当然。", 
            "我为排难行，期播今后贤。", 
            "至正十六年，楚氛蔽吴天。", 
            "南台塔御史，尽室方颠连。", 
            "风波萍浮寄，墟落匏孤悬。", 
            "内无蚍蜉援，外绝鸿雁传。", 
            "缩地漫劳想，拔宅欲假仙。", 
            "形势转仓皇，一日犹三年。", 
            "君闻急友义，侧身入烽烟。", 
            "得子猛虎穴，摘珠骊龙渊。", 
            "菱花奁影合，桂树月魄圆。", 
            "青青骢马驹，环珥映后先。", 
            "相看喜至骨，欲语翻泪涟。", 
            "报之锦绣段，长谢赋归田。", 
            "遂令鸡鸣客，远愧齐鲁连。", 
            "我时载茶具，荡漾五湖船。", 
            "萧萧春阴暮，载歌《伐木》篇。"
        ], 
        "title": "排难行（赠王子中）", 
        "type": "古风", 
        "yun": "先"
    }, 
    {
        "author": "王逢", 
        "era": "元", 
        "subtype": null, 
        "text": [
            "穷阴结长寒，木介河生澌。", 
            "旷野独兽号，异乡孤臣悲。", 
            "薜衣带胡绳，三年限朝仪。", 
            "岂徒无炊火，顾有麻斩齐。", 
            "身幸免污辱，言之泪交颐。", 
            "脱急藉朱家，吊古怀要离。", 
            "溯风酒三酹，老气吞畎夷。", 
            "誓刳枭獍肉，用塞乌鸟饥。", 
            "汉酬张良志，吴乞伍员师。", 
            "行歌《独漉篇》，以继《从军诗》。"
        ], 
        "title": "赠穷独叟", 
        "type": "古风", 
        "yun": "支"
    }, 
    {
        "author": "王逢", 
        "era": "元", 
        "subtype": null, 
        "text": [
            "阴崖鳖裙披，萧寺压其左。", 
            "前无容马地，而公灵永妥。", 
            "绰有高世风，荷锸誓埋我。", 
            "恳恳中兴论，汎汎岳阳舸。", 
            "竹西旌佩间，为士非琐琐。", 
            "我来行吟久，顾影叹复坐。", 
            "下上百年馀，同遇时坎坷。", 
            "疏岚冒川暝，归鸢跕跕堕。", 
            "惄焉上孤舟，星流乱渔火。"
        ], 
        "title": "登昆山寺谒刘龙洲墓", 
        "type": "古风", 
        "yun": "哿"
    }, 
    {
        "author": "王逢", 
        "era": "元", 
        "subtype": null, 
        "text": [
            "时危短吾裾，薄游东昆野。", 
            "有唐将军茔，肃肃风露下。", 
            "木叶金甲动，土花碧血洒。", 
            "居然神兵栖，夜思石驎马。", 
            "二蛇顾首尾，势若无禦者。", 
            "当时阵或然，威福巫得假。", 
            "灵乌拂人首，疏火散村社。", 
            "湠湠娄江波，壮怀托申写。"
        ], 
        "title": "游卜将军墓祠", 
        "type": "古风", 
        "yun": "马"
    }, 
    {
        "author": "王逢", 
        "era": "元", 
        "subtype": null, 
        "text": [
            "汉高三尺剑，子房三寸舌。", 
            "刚柔两相济，秦降楚随灭。", 
            "君不见乾坤狡兔飞鸟秋，脱使子房无世仇，箕栖颍饮老则休。"
        ], 
        "title": "题留侯小像", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "虎帖耳，豹俯首，青天白日雷电走。", 
            "尚食黄羊光禄酒，史骡曲曲春风手。", 
            "萧王马蹴滹沱冰，亚父玉碎鸿门斗，凤凰铩翮蚌珠剖。", 
            "赵女舍瑟，秦娥罢缶。", 
            "饮中八仙方下来，御沟溅赤花飞柳。", 
            "君不见龙生逆鳞海岳寒，呜呼史骡乃敢干。", 
            "和州孤臣说旧语，梨园弟子更新谱。"
        ], 
        "title": "史骡儿", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "马首出城东，将军胆气雄。", 
            "旌旗明苦日，笳吹动悲风。", 
            "早雪三边恨，宁誇百战功。", 
            "相期春草色，处处凯歌同。"
        ], 
        "title": "送陈同佥", 
        "type": "律诗", 
        "yun": "东"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "自脱京华服，知君叹索居。", 
            "海隅清宦在，天上故人疏。", 
            "挂壁空长剑，探囊得素书。", 
            "更陪骢马去，西望复何如。"
        ], 
        "title": "送张子方之江西掾史", 
        "type": "律诗", 
        "yun": "鱼"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "乱离伤别久，愁病入新年。", 
            "行旆惊戎幕，残经罢讲筵。", 
            "山河空有恨，桃李漫争妍。", 
            "马首春风里，期君早著鞭。"
        ], 
        "title": "和德安允恭韵", 
        "type": "律诗", 
        "yun": "先"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "旧日经行处，重来倍寂寥。", 
            "诸天灯冉冉，一径雨萧萧。", 
            "壁藓经春合，台花逐夜飘。", 
            "不知飞锡处，惆怅采兰苕。"
        ], 
        "title": "重到龙泉寺有怀秋谷上人", 
        "type": "律诗", 
        "yun": "萧"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "白社交游少，唯公即旧知。", 
            "机閒同嗜酒，趣合共耽诗。", 
            "沦落三生话，苍茫百岁期。", 
            "空持匣中剑，日暮竟何之。"
        ], 
        "title": "留别古心淳上人", 
        "type": "律诗", 
        "yun": "支"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "水气掩苍扉，萝香织翠微。", 
            "洞回云到少，地僻客来稀。", 
            "野鸟伤春去，杨花作雪飞。", 
            "秪因飘泊久，对此也沾衣。"
        ], 
        "title": "山居春暮偶成", 
        "type": "律诗", 
        "yun": "微"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "石磴招提古，松萝暝不分。", 
            "排云双树转，隔水一钟闻。", 
            "林影疑残雨，山光倚夕曛。", 
            "醉来归路远，秋思正纷纷。"
        ], 
        "title": "游枕烟寺", 
        "type": "律诗", 
        "yun": "文"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "秋气谁相问，荒居懒闭门。", 
            "剑歌双鬓换，国步寸心存。", 
            "漫写当年事，偏惊此日魂。", 
            "风流非旧日，有虱对谁扪。"
        ], 
        "title": "故人遂初过山居", 
        "type": "律诗", 
        "yun": "元"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "秋声无远近，隐处入双松。", 
            "落景明寒渚，虚烟暝远峰。", 
            "孤舟清夜笛，何处暮天钟。", 
            "不识山阴路，苍茫翠几重。"
        ], 
        "title": "题画寄会稽胡温", 
        "type": "律诗", 
        "yun": "冬"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "胜地标孤塔，遥津集百船。", 
            "岸回孤屿火，风度隔村烟。", 
            "树色迷芳渚，渔歌起暮天。", 
            "客愁无处写，相对未成眠。"
        ], 
        "title": "夜宿洪塘舟中次刘子中韵", 
        "type": "律诗", 
        "yun": "先"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "寂寞山居悄，相思望转迷。", 
            "江空寒雁落，树尽暮云低。", 
            "生事悲秋草，交情忆剡溪。", 
            "西斋愁不寐，风雨共凄凄。"
        ], 
        "title": "山房秋夜寄鲁客", 
        "type": "律诗", 
        "yun": "齐"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "江边日日醉，应被野鸥猜。", 
            "潦倒依芳草，猖狂藉绿苔。", 
            "杜陵非嗜酒，彭泽岂耽杯。", 
            "近是飘零客，愁怀强自开。"
        ], 
        "title": "江上醉归", 
        "type": "律诗", 
        "yun": "灰"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "问讯维摩室，秋深病稍除。", 
            "翻经仍傍暖，补衲乍临虚。", 
            "寂寞思闻楚，暌离叹索居。", 
            "西来同逝水，不肯寄双鱼。"
        ], 
        "title": "闻性空居士病愈", 
        "type": "律诗", 
        "yun": "鱼"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "万籁秋声近，双峰宿霭收。", 
            "江涵林影碎，野接曙光浮。", 
            "萝薜通书幌，莺花避钓舟。", 
            "由来扬子宅，寂寞闭丹丘。"
        ], 
        "title": "题画小景", 
        "type": "律诗", 
        "yun": "尤"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "冒雨离家去，今朝江上回。", 
            "妻儿怜我醉，怀抱为谁开。", 
            "山谷多豺虎，田园半草莱。", 
            "生涯无可问，不惜坐苍苔。"
        ], 
        "title": "到家", 
        "type": "律诗", 
        "yun": "灰"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "小舟眠不得，起坐待潮生。", 
            "露浅壶觞尽，江澄巾屦清。", 
            "沿沙馀鸟迹，隔水递钟声。", 
            "悄似金山夜，相看月正明。"
        ], 
        "title": "龙湖夜泊", 
        "type": "律诗", 
        "yun": "庚"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "日暮沧江上，收纶坐石矶。", 
            "为怜霄汉客，暂解薜萝衣。", 
            "雨过苔初合，云深蕨正肥。", 
            "相看俱白首，谁道故人稀。"
        ], 
        "title": "春日客至", 
        "type": "律诗", 
        "yun": "微"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "桂树淮南隐，缄书喜见招。", 
            "几年悲落魄，今日任逍遥。", 
            "擢秀名空在，搴芳趣转饶。", 
            "也知簪组累，不似学渔樵。"
        ], 
        "title": "春暮约鲁客游雁湖", 
        "type": "律诗", 
        "yun": "萧"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "饮尽杯中物，西游竟不归。", 
            "孤坟谁挂剑，老泪独沾衣。", 
            "夜月疑禅幻，春云想锡飞。", 
            "东林诗社在，寂寞似君稀。"
        ], 
        "title": "挽古心淳上人", 
        "type": "律诗", 
        "yun": "微"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "旭日照高岑，天风振远林。", 
            "不因沧海色，那识白云心。", 
            "宝树空香满，珠林积翠深。", 
            "坐来明月上，何处起潮音。"
        ], 
        "title": "游鼓山灵源洞时澄明景霁入望千里徘徊自旦至夕值月上闻梵声泠然有出尘之想", 
        "type": "律诗", 
        "yun": "侵"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "彭泽归来纵此身，每从醉里见天真。", 
            "白衣不至浑闲事，自有寻常漉酒巾。"
        ], 
        "title": "题渊明醉像", 
        "type": "绝句", 
        "yun": "真"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "青岩山下万松青，雨露沾濡岁月经。", 
            "莫遣樵夫来剪伐，严君体魄暂须宁。"
        ], 
        "title": "送绶东归十一首 其一", 
        "type": "绝句", 
        "yun": "青"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "手种堂前宫样梅，燕脂染色瓣重台。", 
            "梅边好献慈亲酒，暖日花容映醉腮。"
        ], 
        "title": "送绶东归十一首 其二", 
        "type": "绝句", 
        "yun": "灰"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "旧宅年深县治西，萧条门外带荒蹊。", 
            "喜闻令尹存忠厚，留我梧桐待凤栖。"
        ], 
        "title": "送绶东归十一首 其三", 
        "type": "绝句", 
        "yun": "齐"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "文献流风百世师，华川东畔有新祠。", 
            "殷勤为谢同门友，蘋藻时将荐一卮。"
        ], 
        "title": "送绶东归十一首 其四", 
        "type": "绝句", 
        "yun": "支"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "一曲清江一畈田，闲居耕钓足长年。", 
            "庞公城市何尝入，千古令人说隐贤。"
        ], 
        "title": "送绶东归十一首 其五", 
        "type": "绝句", 
        "yun": "先"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "青村地僻稼轩幽，来往过从总白头。", 
            "酒盏诗篇虽不废，已应非复少年游。"
        ], 
        "title": "送绶东归十一首 其六", 
        "type": "绝句", 
        "yun": "尤"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "螭陛趋朝星在户，銮坡出直日沉城。", 
            "乡书欲写浑无暇，千里怀思独此情。"
        ], 
        "title": "送绶东归十一首 其七", 
        "type": "绝句", 
        "yun": "庚"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "客边别我觉惊心，遗汝囊无一寸金。", 
            "归路迢迢吾颇熟，梦魂随汝到家林。"
        ], 
        "title": "送绶东归十一首 其八", 
        "type": "绝句", 
        "yun": "侵"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "吾家十世绍簪缨，愧我才疏似不胜。", 
            "虽是文章无可用，诗书遗绪要相承。"
        ], 
        "title": "送绶东归十一首 其九", 
        "type": "绝句", 
        "yun": "蒸"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "多年为客倦驰奔，赖尔艰辛植户门。", 
            "临别欲言无可说，但将甘旨给晨昏。"
        ], 
        "title": "送绶东归十一首 其十", 
        "type": "绝句", 
        "yun": "元"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "归路钱唐莫久留，西陵渡口趁官舟。", 
            "到家已是将残臈，好会亲邻酒旋篘。"
        ], 
        "title": "送绶东归十一首 其十一", 
        "type": "绝句", 
        "yun": "尤"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "驴背萧萧帽影偏，斜风落日灞桥边。", 
            "玉堂仙客无人识，谩说当年孟浩然。"
        ], 
        "title": "九月八日灞桥戏题", 
        "type": "绝句", 
        "yun": "先"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "洮云陇草都行尽，路到兰州是极边。", 
            "谁信西行从此始，一重天外一重天。"
        ], 
        "title": "兰州", 
        "type": "绝句", 
        "yun": "先"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "微醉带欢春意足，密期成约晚晴多。", 
            "飞花落处焚香篆，乳燕归时捲幔罗。"
        ], 
        "title": "无题回文七言绝句四首与友人同赋 其一", 
        "type": "绝句", 
        "yun": "歌"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "风生竹径迷深绿，雨过莲池浴腻红。", 
            "铜镜对妆临牖北，练裙题字戏墙东。"
        ], 
        "title": "无题回文七言绝句四首与友人同赋 其二", 
        "type": "绝句", 
        "yun": "东"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "芳谢菊葩含重露，瘦侵梧叶著轻霜。", 
            "凉宵怯扇藏纨素，远路将书写纸长。"
        ], 
        "title": "无题回文七言绝句四首与友人同赋 其三", 
        "type": "绝句", 
        "yun": "阳"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "残雪喜传三臈信，早梅欣报一痕春。", 
            "寒欺独枕鸳鸯梦，闷结双蛾翠敛颦。"
        ], 
        "title": "无题回文七言绝句四首与友人同赋 其四", 
        "type": "绝句", 
        "yun": "真"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "客窗风雨夜沉沉，形影凄然独拥衾。", 
            "只有青灯如骨肉，寂寥相伴到更深。"
        ], 
        "title": "客窗", 
        "type": "绝句", 
        "yun": "侵"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "门前柳树绿云屯，院里梨花白雪新。", 
            "满目春光谁占得，不应也复有来人。"
        ], 
        "title": "宿宁远县道中题田家二首 其一", 
        "type": "绝句", 
        "yun": "真"
    }, 
    {
        "author": "王祎", 
        "era": "元", 
        "subtype": "七言绝句", 
        "text": [
            "携妻抱子白头翁，远出城西近坞东。", 
            "却笑长安名利客，半生多在别离中。"
        ], 
        "title": "宿宁远县道中题田家二首 其二", 
        "type": "绝句", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "门径久荒芜，谋身计画无。", 
            "酣歌声正远，清睡兴尤孤。", 
            "简朴衣冠野，疏狂语笑粗。", 
            "山游方自乐，世誉不须沽。"
        ], 
        "title": "野兴", 
        "type": "律诗", 
        "yun": "虞"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "睡起近斜晖，庭花昼掩扉。", 
            "人从忙里老，春向醉中归。", 
            "宿雨香红径，闲云冷翠微。", 
            "沙鸥西涧浴，野鹤北岩飞。"
        ], 
        "title": "春暮", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "么凤迹难寻，寒蜂恐爽盟。", 
            "暗香犹髣髴，疏影不分明。", 
            "南国春仍浅，西湖雪屡晴。", 
            "师雄空入梦，和靖最关情。"
        ], 
        "title": "季冬梅花未放", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "岚影上衣袂，溪光满竹闾。", 
            "云峰明月径，烟树夕阳庐。", 
            "柳下寻诗策，花边载酒车。", 
            "南山经雨豆，草长正堪锄。"
        ], 
        "title": "野趣", 
        "type": "律诗", 
        "yun": "鱼"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "神清肌骨爽，虑淡梦魂安。", 
            "夜月横吟榻，秋风理钓竿。", 
            "醉来长袖舞，兴动短琴弹。", 
            "对客频呼酒，忘情各尽欢。"
        ], 
        "title": "野客清欢三首 其一", 
        "type": "律诗", 
        "yun": "寒"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "雨过晚峰青，无人门自扃。", 
            "溪光浮竹几，岚影落松屏。", 
            "云满煎茶灶，春生贳酒瓶。", 
            "酣歌天地里，醉卧秋风亭。"
        ], 
        "title": "野客清欢三首 其二", 
        "type": "律诗", 
        "yun": "青"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "石鼎煮春茶，瑶杯斟紫霞。", 
            "豪歌声俊爽，欢舞影欹斜。", 
            "酣醉眠芳草，颠狂藉落花。", 
            "醉来新月上，人笑忘还家。"
        ], 
        "title": "野客清欢三首 其三", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "门掩晓风轻，庭环涧水深。", 
            "醉吹风里笛，静鼓月中琴。", 
            "黄卷知兴废，青山阅古今。", 
            "久忘尘俗事，偃息夕阳林。"
        ], 
        "title": "幽庭寄傲", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "清兴寄林泉，孤踪远市廛。", 
            "扶筇芳草径，吹笛落花天。", 
            "满载西江月，躬耕东野烟。", 
            "机关俱不识，人笑葛洪仙。"
        ], 
        "title": "逸兴二首 其一", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "颇有烟霞癖，全无市井喧。", 
            "神空游汗漫，性静乐丘园。", 
            "饱玩松云鹤，频呼月树猿。", 
            "溪光常入枕，山色远迎轩。"
        ], 
        "title": "逸兴二首 其二", 
        "type": "律诗", 
        "yun": "元"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "教鹤复盟鸥，看云独倚楼。", 
            "笛声千嶂月，琴调一庭秋。", 
            "木落山俱瘦，江空水自流。", 
            "夕阳烟柳外，蓑笠钓鱼舟。"
        ], 
        "title": "晚兴", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "予身无系缚，去住政如萍。", 
            "泉石闲堪玩，功名老不惊。", 
            "青山常入梦，紫绶不关情。", 
            "酒到频欢饮，杯空逐旋营。"
        ], 
        "title": "春日酒边", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "雨趁断虹收，霞随孤鹜游。", 
            "蟾光流断港，鸿影落芳洲。", 
            "万叠云峰暮，一江烟水秋。", 
            "溪声连野色，渔唱伴樵讴。"
        ], 
        "title": "江村过雨", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "小雨杂烟霏，晴光弄夕晖。", 
            "蔫红侵酒斝，空翠润琴徽。", 
            "风袭吟翁帽，云香野客衣。", 
            "殷勤花径月，寒彩照人归。"
        ], 
        "title": "春游晚归", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "高卧碧云岑，清谈翠竹林。", 
            "疏狂交牧圉，勋业谢冠簪。", 
            "江月清吟腑，松风醒醉心。", 
            "焦桐弦久绝，三弄发奇音。"
        ], 
        "title": "云峰雅兴", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "吟啸倚奇峰，清游衣袂风。", 
            "落霞孤鹜外，斜日断虹中。", 
            "垣竹流寒翠，江枫舞晚红。", 
            "芳州渔唱远，烟冷碧波空。"
        ], 
        "title": "丁巳秋暮", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "蜗舍水云乡，巢栖蝶梦长。", 
            "竹摇丹凤舞，松撼翠蛟翔。", 
            "鹤影深秋瘦，蟾光半夜凉。", 
            "自惭无汗马，牛背度斜阳。"
        ], 
        "title": "晚兴", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "吟袖舞天风，轻鞋策瘦筇。", 
            "湿云辞怪石，凉月上奇峰。", 
            "樵唱穿林曲，僧撞出岭钟。", 
            "横江清夜鹤，归宿大夫松。"
        ], 
        "title": "江路晚游", 
        "type": "律诗", 
        "yun": "冬"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "门对北山峰，窗迎越水东。", 
            "松枯青嶂老，花落翠岩空。", 
            "幽谷飘晴雨，虚堂含昼风。", 
            "相羊烟柳外，吟啸夕阳中。"
        ], 
        "title": "幽居", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "江汉遨游女，吹箫伴月明。", 
            "曲终人又去，声断意还惊。", 
            "云尽湘潭暮，潮回浙水平。", 
            "英雄今昔事，日落远峰青。"
        ], 
        "title": "古意", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "若问幽栖地，吾庐住翠微。", 
            "步随青草远，兴与白鸥飞。", 
            "衲裹秋云去，囊挑夜月归。", 
            "尘埃虽满世，难染芰荷衣。"
        ], 
        "title": "幽栖", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "钱镠千载下，何幸出斯郎。", 
            "鼻祖声名盛，闻孙姓字香。", 
            "吴山归梦远，越水宦情长。", 
            "幕府诚淹滞，期君仕帝乡。"
        ], 
        "title": "与钱提领", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "长笛倚风吹，江村对夕晖。", 
            "烟迷前岸柳，月照后园薇。", 
            "发白何劳镊，山青正好归。", 
            "尘埃方满世，慎勿染荷衣。"
        ], 
        "title": "江村即事赠人", 
        "type": "律诗", 
        "yun": "微"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "野水已吞岸，人家多闭门。", 
            "田畴成巨泽，市井讶荒村。", 
            "晓冷衣仍夹，愁迷镜似昏。", 
            "沧洲无限思，独立共谁论。"
        ], 
        "title": "雨一首", 
        "type": "律诗", 
        "yun": "元"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "暌离嗟已极，飘泊定何如。", 
            "不废阴铿句，空怀乐毅书。", 
            "故乡飞剑外，征路禁钟馀。", 
            "寄语吴中友，毋嗔问讯疏。"
        ], 
        "title": "郑本初还吴门有诗留别", 
        "type": "律诗", 
        "yun": "鱼"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "气化嗟何极，英灵杳莫求。", 
            "共期文作冢，谁遣玉为楼。", 
            "灯火微茫夜，风尘澒洞秋。", 
            "平生交友意，魂梦结悲愁。"
        ], 
        "title": "伤季高", 
        "type": "律诗", 
        "yun": "尤"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "山家偶同宿，解后觉情多。", 
            "世故政如此，人生能几何。", 
            "凉风侵白苧，暮雨湿青萝。", 
            "且尽今宵酒，乘酣发浩歌。"
        ], 
        "title": "同许一秀才宿山馆", 
        "type": "律诗", 
        "yun": "歌"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "抚物情何极，经秋景未穷。", 
            "禾根生晚绿，树杪变新红。", 
            "城垒风尘隔，川原雨露同。", 
            "家家熟醅酒，得似醉乡翁。"
        ], 
        "title": "秋日山中二首 其一", 
        "type": "律诗", 
        "yun": "东"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "山曲东西坞，原高上下田。", 
            "牛羊归薄莫，禽鸟乐丰年。", 
            "避世庞公老，思农季子贤。", 
            "欲为耕凿计，出处愧茫然。"
        ], 
        "title": "秋日山中二首 其二", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "十里华川上，年来足胜游。", 
            "雨花林下寺，风柳驿边楼。", 
            "漠漠芙蓉浦，依依杜若洲。", 
            "平生身外事，未许付浮鸥。"
        ], 
        "title": "春日绣湖上与德元同行二首 其一", 
        "type": "律诗", 
        "yun": "尤"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "相携偶出郭，纵目路忘赊。", 
            "山色初晴好，湖波积雨加。", 
            "春农浮酒兴，人壮惜年华。", 
            "世事犹多故，芳辰重叹嗟。"
        ], 
        "title": "春日绣湖上与德元同行二首 其二", 
        "type": "律诗", 
        "yun": "麻"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "自叹何为者，谋生事事艰。", 
            "才庸心力苦，忧极鬓毛班。", 
            "天下兵方息，人中我独闲。", 
            "遗经倘终抱，已分老空山。"
        ], 
        "title": "自叹", 
        "type": "律诗", 
        "yun": "删"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "风雨分林夜，萧条十载前。", 
            "故庐仍绿树，精魄已黄泉。", 
            "妻子今难托，诗文后日传。", 
            "不堪生死意，为尔久凄然。"
        ], 
        "title": "春日过吴子善故居", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "入夜初过泖，苍茫兴杳然。", 
            "大星悬树杪，新月出帆前。", 
            "野酒聊供醉，渔歌屡恼眠。", 
            "归欤绣川上，欲办钓鱼船。"
        ], 
        "title": "过淞泖中", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "城南遗迹旧，复此搆新楼。", 
            "山色风馀净，溪声月下幽。", 
            "华裾时共接，红粉任迟留。", 
            "寄语登临者，无诗莫谩游。"
        ], 
        "title": "题溪山风月楼", 
        "type": "律诗", 
        "yun": "尤"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "旧擢庚寅第，新题甲子篇。", 
            "老来诸事废，归去此身全。", 
            "烟树藏溪馆，霜禾被石田。", 
            "鉴湖求一曲，吾计尚茫然。"
        ], 
        "title": "送许时用归越", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "别我又三月，思君如一年。", 
            "信来知近候，事剧绝新篇。", 
            "夜雨青灯外，秋风白雁前。", 
            "阳城书下考，此事恐虚传。"
        ], 
        "title": "寄栾使君", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "宦况真萧索，虚斋足昼眠。", 
            "思亲怀爱日，阅史记疑年。", 
            "白发生愁里，黄花立醉边。", 
            "风流陶靖节，输尔早归田。"
        ], 
        "title": "郡斋偶赋", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "漳水南边郡，闽乡到此穷。", 
            "地偏冬少雪，海近夜多风。", 
            "百粤山川属，三吴景物同。", 
            "昔贤遗化在，千载紫阳翁。"
        ], 
        "title": "临漳杂诗十首 其一", 
        "type": "律诗", 
        "yun": "东"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "此地多烟瘴，时清喜渐除。", 
            "阻山犹盗贼，并海尽盐鱼。", 
            "田稻春秋种，园姜伏腊需。", 
            "不才叨郡寄，廪禄颇嬴馀。"
        ], 
        "title": "临漳杂诗十首 其二", 
        "type": "律诗", 
        "yun": null
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "奢竞仍民俗，纤华亦土工。", 
            "杯盘箫鼓里，灯火绮罗中。", 
            "茉莉头围白，槟榔口沬红。", 
            "良宵上元节，纨扇已摇风。"
        ], 
        "title": "临漳杂诗十首 其三", 
        "type": "律诗", 
        "yun": "东"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "近岁兵戎后，民风亦稍衰。", 
            "蕃船收港少，畬酒入城迟。", 
            "绿暗桄榔树，青悬橄榄枝。", 
            "薰风荔子熟，旧数老杨妃。"
        ], 
        "title": "临漳杂诗十首 其四", 
        "type": "律诗", 
        "yun": null
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "可是闽南徼，阳多气候先。", 
            "麦收正月尽，茶摘上元前。", 
            "绿笋供春馔，黄蕉入夏筵。", 
            "南方吾所适，久值亦相便。"
        ], 
        "title": "临漳杂诗十首 其五", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "文物如邹鲁，斯言信不虚。", 
            "科名唐进士，道学宋元儒。", 
            "祠宇依山曲，遗书布海隅。", 
            "风流今孰继，林子亦其徒。"
        ], 
        "title": "临漳杂诗十首 其六", 
        "type": "律诗", 
        "yun": null
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "是处方言别，漳南觉更强。", 
            "儿童皆唤囝，男女总称郎。", 
            "不雨犹穿屐，因暄尽佩香。", 
            "人人牙齿紫，尽为嚼槟榔。"
        ], 
        "title": "临漳杂诗十首 其七", 
        "type": "律诗", 
        "yun": "阳"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "山秀英灵聚，溪清爽气开。", 
            "水晶凝石髓，月彩耀珠胎。", 
            "珉紫裁为砚，犀花解作杯。", 
            "最怜沙上草，颜色在根荄。"
        ], 
        "title": "临漳杂诗十首 其八", 
        "type": "律诗", 
        "yun": "灰"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "试上南楼望，羁愁觉易消。", 
            "雨溪遥合港，大海暗通潮。", 
            "白露垂青野，丹霞映碧霄。", 
            "梦神曾献吉，日莫不堪招。"
        ], 
        "title": "临漳杂诗十首 其九", 
        "type": "律诗", 
        "yun": "萧"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "郡署经年久，吾来为一新。", 
            "重门森画戟，别驾俨朱轮。", 
            "榕叶轩阴晚，梅花阁气春。", 
            "祗怜去国远，为政愧能循。"
        ], 
        "title": "临漳杂诗十首 其十", 
        "type": "律诗", 
        "yun": "真"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "去国已兼旬，飘零叹此身。", 
            "虚名天所靳，薄宦命常屯。", 
            "承诏惊逾陇，修书幸获麟。", 
            "扁舟风雨恶，愁绝宛丘津。"
        ], 
        "title": "陈州舟中述怀", 
        "type": "律诗", 
        "yun": "真"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "此郡临边塞，时平不戒严。", 
            "民居蕃汉杂，僧语梵唐兼。", 
            "翠石磨堪研，咸泉食当盐。", 
            "秦城何处是，日暮动遐瞻。"
        ], 
        "title": "临洮书事", 
        "type": "律诗", 
        "yun": "盐"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "忆昔同朝日，仙班及屡陪。", 
            "一从离禁禦，便以堕蓬莱。", 
            "人向客中老，春从天上来。", 
            "边城且携手，母负酒盈杯。"
        ], 
        "title": "正月十日临洮会宗明尚书克让王传", 
        "type": "律诗", 
        "yun": "灰"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "重到兰州境，吟魂觉暗消。", 
            "驿城迟倦马，春气动重貂。", 
            "塞雪昏藏虏，河冰冻解桥。", 
            "将军谁得似，一一汉嫖姚。"
        ], 
        "title": "重到兰州", 
        "type": "律诗", 
        "yun": "萧"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "来往客临洮，途穷幸见招。", 
            "故交真耐久，归路不辞遥。", 
            "别去逾山岳，忧来胜海潮。", 
            "朝簪倘容谢，晚岁共渔樵。"
        ], 
        "title": "临洮留别如晦同知乡兄", 
        "type": "律诗", 
        "yun": "萧"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "离家今九月，踪迹似蓬飘。", 
            "河北重驱骑，洮西更渡桥。", 
            "思亲嫌梦短，报国觉心遥。", 
            "归路须先后，终期共造朝。"
        ], 
        "title": "客巩昌次韵答崔黄二公见寄二首 其一", 
        "type": "律诗", 
        "yun": "萧"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "可奈归心切，浑如水向东。", 
            "命屯宜暂屈，道在岂终穷。", 
            "天意时时别，人情处处同。", 
            "前涂拟相候，行李敢匆匆。"
        ], 
        "title": "客巩昌次韵答崔黄二公见寄二首 其二", 
        "type": "律诗", 
        "yun": "东"
    }, 
    {
        "author": "王彝", 
        "era": "元", 
        "subtype": "七言排律", 
        "text": [
            "帝德如天四海同，卉裳相率向华风。", 
            "称藩特奉龙函表，偃武仍包虎韔弓。", 
            "贡自炎方归域内，心先流水到江东。", 
            "路经日出知天大，城与山蟠见地雄。", 
            "诏语陪臣趋玉陛，班随仙仗列彤宫。", 
            "陈情委曲为蛮语，赐对从容彻圣聪。", 
            "驼钮新颁王印重，蚁觞屡饮尚樽空。", 
            "承恩共识皇华使，命将毋劳矍铄翁。", 
            "已拟再将周白雉，底须复表汉年铜。", 
            "五弦曲奏鲸涛息，重译人还鸟道通。", 
            "薏苡生仁供旅食，桄榔垂叶荫诗筒。", 
            "部迎定见新□骑，驿送犹思上国鸿。", 
            "歌舞万年当率化，扶携百越共摅忠。", 
            "大明烛物今无外，从此皆如禹甸中。"
        ], 
        "title": "送安南使还国应制", 
        "type": "排律", 
        "yun": "东"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "月入高天更漏迟，天香消尽桂花枝。", 
            "金晶气爽飘风露，银汉波翻动鼓旗。", 
            "蟋蟀满林罗袖湿，骆驼千帐笛声悲。", 
            "柴门此夜光如练，喜与休文一咏诗。"
        ], 
        "title": "和沈掾中秋月", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "大参久别况何如，萼绿花开雁又过。", 
            "卖剑买牛时可得，据鞍上马老无多。", 
            "鱼随春信登先豆，鸷匿寒形在旧罗。", 
            "孰料周郎美甥馆，一床鸳绣拆孀娥。"
        ], 
        "title": "寄完哲清卿参政其婿某近卒", 
        "type": "律诗", 
        "yun": "歌"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "半壁星河两鬓丝，月华长照素帘垂。", 
            "衣冠在野收亡命，烽火连营倒义旗。", 
            "天地昼昏忧社稷，江淮春涨泣孤嫠。", 
            "十行哀诏无多字，落叶虚窗万古思。"
        ], 
        "title": "读谢太皇诏稿", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "紫罽軿车从六龙，尽随仙曲度青空。", 
            "苍山楼阙旃林里，赤羽旌麾野庙中。", 
            "百姓未忘周大赉，成都元有汉遗风。", 
            "流莺不管伤春恨，冲落桃花满树红。"
        ], 
        "title": "钱塘春感六首 其一", 
        "type": "律诗", 
        "yun": "东"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "王气凌虚散晓霞，虎闱麟阁静烟花。", 
            "中天日月迂黄道，沧海风云冷翠华。", 
            "望帝神游夔子国，乌衣梦隔野人家。", 
            "当时举目山河异，岂但红颜泣塞笳。"
        ], 
        "title": "钱塘春感六首 其二", 
        "type": "律诗", 
        "yun": "麻"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "周南风俗汉衣冠，五色云中忆驻銮。", 
            "璎珞桧高藏白兽，蕊珠花发降文鸾。", 
            "河通织女机丝湿，雨歇巫娥翠黛寒。", 
            "满地吴山谁洒泪，一江春水独凭阑。"
        ], 
        "title": "钱塘春感六首 其三", 
        "type": "律诗", 
        "yun": "寒"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "日华初动衮衣明，剑佩千官隐绣楹。", 
            "五色黼函开玉座，九重汤药下银罂。", 
            "书题凤尾仙曹喜，恩浃螭坳学士荣。", 
            "文化有馀戎事略，铜驼草露不胜情。"
        ], 
        "title": "钱塘春感六首 其四", 
        "type": "律诗", 
        "yun": "庚"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "瑶池青鸟集觚棱，白塔金凫閟夜灯。", 
            "云母帐虚星采动，水晶宫冷露华凝。", 
            "骊山草暗墟周业，郿坞花繁失汉陵。", 
            "白马素车江海上，依然潮汐撼西兴。"
        ], 
        "title": "钱塘春感六首 其五", 
        "type": "律诗", 
        "yun": "蒸"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "金爵觚棱月向低，泠泠清磬万松西。", 
            "五门曙色开龙尾，十日春寒健马蹄。", 
            "红雾不收花气合，绿波初涨柳条齐。", 
            "遗民暗忆名都会，尚绕湖漘唱《大堤》。"
        ], 
        "title": "钱塘春感六首 其六", 
        "type": "律诗", 
        "yun": "齐"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "十年淞上籍仙关，猿鹤如童守大还。", 
            "故旧尽骑箕尾去，渔樵长共水云閒。", 
            "吹笙夜半桃花碧，倚杖春深竹笋斑。", 
            "顾我丹台名有在，几时来隐陆机山。"
        ], 
        "title": "简黄大痴尊师", 
        "type": "律诗", 
        "yun": "删"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "梓潼祠畔敞林扉，隐隐鸡声落翠微。", 
            "铜篆解将还省署，银鱼忘却挂朝衣。", 
            "石崖溜雨藤根白，篱落缘云瓠子肥。", 
            "想见秋风遂高隐，中原野马正狂飞。"
        ], 
        "title": "过丘以敬管句吴山别业", 
        "type": "律诗", 
        "yun": "微"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "老兵为说刘都统，起坐舟中思满襟。", 
            "玄武城危寒日短，紫驼尘暗朔风临。", 
            "江山不尽新亭泪，天地长悬即墨心。", 
            "宋祚未移中道死，至今剑井蛰龙吟。"
        ], 
        "title": "毗陵秋怀", 
        "type": "律诗", 
        "yun": "侵"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "百尺飞楼俯碧湍，六峰秀色绕阑干。", 
            "杏花落尽东风恶，燕子归来社雨寒。", 
            "梦里香烟生绣幌，酒酲红蜡腻铜盘。", 
            "一春乐意朝来好，千里家书席上看。"
        ], 
        "title": "夜宴叶氏庄晓登悠然楼作", 
        "type": "律诗", 
        "yun": "寒"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "闽中乌府小清都，列郡山峦紫翠纡。", 
            "王化直来天北极，文星多聚海南隅。", 
            "暖尘花气随骢马，春日榕阴满鹧鸪。", 
            "况有翰林持使节，宪郎应得效驰驱。"
        ], 
        "title": "送朱自明辟闽宪奏差", 
        "type": "律诗", 
        "yun": "虞"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "千仞台临七里滩，羊裘鹤发老鱼竿。", 
            "客星帝座分天象，颍水箕山并晓寒。", 
            "遂起后尘甘党锢，尚存馀烈愧南冠。", 
            "桂丛苯莼蘋花薄，怅望高风一羽翰。"
        ], 
        "title": "奉题先世所藏严子陵小像", 
        "type": "律诗", 
        "yun": "寒"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "淮海风高急鼓鼙，颍州烽火照淮西。", 
            "糇粻几道通流马，楼橹重城望火鸡。", 
            "星入夜寒芒角动，地连秋暝瘴氛低。", 
            "君今掉鞅元戎幕，肯慰流亡父老啼。"
        ], 
        "title": "送于子实辟淮阃掾", 
        "type": "律诗", 
        "yun": "齐"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "柂楼酾酒出金陵，病后衣裳体不胜。", 
            "风雨满江寒屃赑，庭闱何处发鬅鬙。", 
            "周璆实下诸侯榻，王式虚蒙博士徵。", 
            "一曲离歌凝客思，几行疏树隔渔灯。"
        ], 
        "title": "客金陵遇有以茂才异等为荐者以病归泊龙湾二首寄丁仲容娄行所二先辈 其一", 
        "type": "律诗", 
        "yun": "蒸"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "凤凰台上酒如川，醉拟题诗李谪仙。", 
            "凿齿已成耆旧传，真长空觅孝廉船。", 
            "十年萤案书连屋，八月龙湾浪拍天。", 
            "无那病怀兼旅思，白云遥望夕阳边。"
        ], 
        "title": "客金陵遇有以茂才异等为荐者以病归泊龙湾二首寄丁仲容娄行所二先辈 其二", 
        "type": "律诗", 
        "yun": "先"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "南粤称臣陆贾劳，汉廷何爱玺书褒。", 
            "恩波遂与三吴阔，爽气真连北斗高。", 
            "莺啭羽林交杕杜，马闲沙苑暗蒲萄。", 
            "天心厌乱民怀德，未说关河恃虎牢。"
        ], 
        "title": "简邬同佥", 
        "type": "律诗", 
        "yun": "豪"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "千羽春明玉扆间，皇华躬遣祀稽山。", 
            "蓬莱云雾随封检，敷落仙曹降佩环。", 
            "宣室旧承前席问，楼船今驾海涛还。", 
            "东南父老忧时切，落日扶藜得重攀。"
        ], 
        "title": "送王季德主事祠南镇还京", 
        "type": "律诗", 
        "yun": "删"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "幕府深严午漏迟，簟文帘影碧参差。", 
            "总传白马陈从事，每念青袍杜拾遗。", 
            "大地风尘忧未解，扁舟江海去无期。", 
            "凉天雁叫芙蓉发，许奏军中鼓吹辞。"
        ], 
        "title": "简陈韦羌员外（陈基敬初）", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "波伏鱼龙夜不惊，菱花千顷湛虚明。", 
            "吴侬似怪青丝马，汉月重临白帝城。", 
            "世说窦融功第一，独怜阮籍醉平生。", 
            "楼船箫鼓中流发，喜及东南早罢兵。"
        ], 
        "title": "陪淮南僚友汎舟吴江城下", 
        "type": "律诗", 
        "yun": "庚"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "吴门叶落季鹰船，朔野霜横白雁天。", 
            "三楚楼台馀梦泽，两京形势自甘泉。", 
            "采云帐幄泠风满，琼树花枝璧月圆。", 
            "本是宣光中兴日，腐儒长夜泣遗编。"
        ], 
        "title": "秋感六首 其一", 
        "type": "律诗", 
        "yun": "先"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "纷纷攘攘厌黄巾，妖血徒膏草野尘。", 
            "马化一龙犹王晋，楚存三户未亡秦。", 
            "飓风天静浮青海，朔漠山高直紫宸。", 
            "莫为鬼方劳外伐，檿弧箕服最愁人。"
        ], 
        "title": "秋感六首 其二", 
        "type": "律诗", 
        "yun": "真"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "豆苗瓜蔓未应稀，菰米莼丝积渐肥。", 
            "南极有星天半隐，东维无地海全归。", 
            "连城不换相如璧，百结何妨子夏衣。", 
            "回首故山荆棘外，几年空翠锁烟霏。"
        ], 
        "title": "秋感六首 其三", 
        "type": "律诗", 
        "yun": "微"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "苕花蘋叶绕林扉，独立苍寒见紫微。", 
            "夜久长庚随月上，天清高鸟带霜飞。", 
            "东南吴会三江入，百二秦封六国归。", 
            "烈士暮年心未已，无言思解白登围。"
        ], 
        "title": "秋感六首 其四", 
        "type": "律诗", 
        "yun": "微"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "南越东吴带楚皋，频年醉眼送飞毛。", 
            "沧洲露白蒹葭满，甲第秋声蟋蟀高。", 
            "九日天涯桑落酒，三军城上柘黄袍。", 
            "试观汉后诗人作，独觉遗风属阮陶。"
        ], 
        "title": "秋感六首 其五", 
        "type": "律诗", 
        "yun": "豪"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "鲮鱼风息净江波，轧轧机丝响薜萝。", 
            "华发道途秋日短，旷怀楼阁暮阴多。", 
            "浮查受宿炎州翠，细草从眠墨沼鹅。", 
            "心自隐忧身自逸，几时天马渡滹沱。"
        ], 
        "title": "秋感六首 其六", 
        "type": "律诗", 
        "yun": "歌"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "蓬莱宫里上卿班，代祀天妃隔岁还。", 
            "日绕五文皆御气，海浮一发是成山。", 
            "风霆夜护龙鸾节，云雾朝披玉雪颜。", 
            "圣渥既隆玄化盛，转输应尽入秦关。"
        ], 
        "title": "送薛鹤斋真人代祀天妃还京", 
        "type": "律诗", 
        "yun": "删"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "枫叶殷红枳实肥，蘋风萧飒芰荷衣。", 
            "自甘许汜求田去，不拟刘蕡下第归。", 
            "日落大荒猿夜哭，天含积水鹤云飞。", 
            "诸君有待乘槎使，直犯星河织女机。"
        ], 
        "title": "留别陆芳润张孟肤田仲耘王孟翼", 
        "type": "律诗", 
        "yun": "微"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "雁宕龙湫气混濛，展旗卓笔势争雄。", 
            "翠翀霄汉双鸾影，玉立东南一柱功。", 
            "兴入常云飞夏雪，醉看高瀑挂晴虹。", 
            "总惭尊者空诸有，万木围岩夜自风。"
        ], 
        "title": "读闽僧谦牧隐所题雁宕大龙湫西瀑布常云展旗天柱卓笔双高峰诗予为之色动槩括一首", 
        "type": "律诗", 
        "yun": "东"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "昔年清凉山，燄燄金毛赤。", 
            "来此自何年，苍然化为石。"
        ], 
        "title": "狮子林十四首 其一 狮子峰", 
        "type": "绝句", 
        "yun": "陌"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "凿翠从阳谷，移来佛屋东。", 
            "空嵌才一窦，夜与日华通。"
        ], 
        "title": "狮子林十四首 其二 含晖峰", 
        "type": "绝句", 
        "yun": "东"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "势作金蟆立，呀然仰太清。", 
            "每当三五夕，先放半规明。"
        ], 
        "title": "狮子林十四首 其三 吐月峰", 
        "type": "绝句", 
        "yun": "庚"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "昆冈分半股，插地四无邻。", 
            "为有怀中璧，虹光夜夜春。"
        ], 
        "title": "狮子林十四首 其四 立玉峰", 
        "type": "绝句", 
        "yun": "真"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "古屋依青润，袈裟半是苔。", 
            "壁间僧影在，一坐九年来。"
        ], 
        "title": "狮子林十四首 其五 禅窝", 
        "type": "绝句", 
        "yun": "灰"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "云麓最高层，依依月乍升。", 
            "聊因看贝叶，带露一来登。"
        ], 
        "title": "狮子林十四首 其六 翻经台", 
        "type": "绝句", 
        "yun": "蒸"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "龙影夕连蜷，不饮吴江渚。", 
            "截断涧东天，飞来涧西雨。"
        ], 
        "title": "狮子林十四首 其七 小飞虹", 
        "type": "绝句", 
        "yun": "语"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "几曲转逶迤，月明人迹稀。", 
            "长林秋露落，一犬吠山扉。"
        ], 
        "title": "狮子林十四首 其八 竹谷", 
        "type": "绝句", 
        "yun": "微"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "大地寒深处，参师不自知。", 
            "青天还日出，一路见来时。"
        ], 
        "title": "狮子林十四首 其九 立雪堂", 
        "type": "绝句", 
        "yun": "支"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "秋潭看月还，片雨千山暝。", 
            "独有钵中龙，蜿蜒伴僧定。"
        ], 
        "title": "狮子林十四首 其十 卧云室", 
        "type": "绝句", 
        "yun": "径"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "行道出深楚，空庭秋飒然。", 
            "风来人不见，青子落僧前。"
        ], 
        "title": "狮子林十四首 其十一 指柏轩", 
        "type": "绝句", 
        "yun": "先"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "窗间月色微，薄雪自风吹。", 
            "谁得春消息，南枝定北枝。"
        ], 
        "title": "狮子林十四首 其十二 问梅阁", 
        "type": "绝句", 
        "yun": "支"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "水清不生萍，况复生鱼子。", 
            "僧面此中看，分明佛光里。"
        ], 
        "title": "狮子林十四首 其十三 玉鉴池", 
        "type": "绝句", 
        "yun": "纸"
    }, 
    {
        "author": "王彝", 
        "era": "元", 
        "subtype": "五言绝句", 
        "text": [
            "铜瓶百尺下，出甃带微霜。", 
            "注入莲筒去，风吹满寺香。"
        ], 
        "title": "狮子林十四首 其十四 冰壶井", 
        "type": "绝句", 
        "yun": "阳"
    }, 
    {
        "author": "王彝", 
        "era": "元", 
        "subtype": "七言绝句", 
        "text": [
            "松顶巢空罥兔丝，相逢惟有白云飞。", 
            "无心亦解寻孤鹤，应怪传书久不归。"
        ], 
        "title": "待鹤二首 其一", 
        "type": "绝句", 
        "yun": "微"
    }, 
    {
        "author": "王彝", 
        "era": "元", 
        "subtype": "七言绝句", 
        "text": [
            "半夜苔阶拾鹤翎，忆渠飞去最关情。", 
            "柴门正对林梢月，偏照归程万里明。"
        ], 
        "title": "待鹤二首 其二", 
        "type": "绝句", 
        "yun": "庚"
    }, 
    {
        "author": "王彝", 
        "era": "元", 
        "subtype": "七言绝句", 
        "text": [
            "侯门复有小将军，腰佩金符却好文。", 
            "记得今秋尝药处，只余朱户掩吴云。"
        ], 
        "title": "忆徐生", 
        "type": "绝句", 
        "yun": "文"
    }, 
    {
        "author": "王彝", 
        "era": "元", 
        "subtype": "七言绝句", 
        "text": [
            "几见春风吹草青，一身偏自念初生。", 
            "从今白发应重绿，岁岁春来母子情。"
        ], 
        "title": "春草堂诗", 
        "type": "绝句", 
        "yun": "庚"
    }, 
    {
        "author": "王冕", 
        "era": "元", 
        "subtype": null, 
        "text": [
            "猕猴本兽属，野性殊不常。", 
            "俄然脱秽垢，冠盖儒衣裳。", 
            "敛丑著面具，向人舞郭郎。", 
            "跳踉媚小儿，寸得梨枣尝。", 
            "假彼草木味，换此虮虱肠。", 
            "终然匪我类，教养徒自伤。", 
            "不如夺衣巾，弃置山野傍。"
        ], 
        "title": "猕猴", 
        "type": "古风", 
        "yun": "阳"
    }, 
    {
        "author": "王冕", 
        "era": "元", 
        "subtype": null, 
        "text": [
            "李侯世名仕，誉重才德优。", 
            "清白树嘉政，藉藉载歌讴。", 
            "夫何挽尘鞅？幽幽滞南州。", 
            "游魂未能归，永怀故园丘。", 
            "孤云落日淡，惊涛大江秋。", 
            "匪以见者悲，抑为闻者愁。", 
            "我亦陟岵子，忽觉涕泪流。"
        ], 
        "title": "李侯二首 其一", 
        "type": "古风", 
        "yun": "尤"
    }, 
    {
        "author": "王冕", 
        "era": "元", 
        "subtype": null, 
        "text": [
            "李君潇洒姿，沦落在羁旅。", 
            "相见无长言，潸然泪如雨。", 
            "一身顾何为？七丧未能举。", 
            "江山隔中州，遥遥望乡土。", 
            "岂以途路艰？所值时节迕。", 
            "乌鸟有私情，而人复何处？", 
            "行行望苍天，那知此情苦。", 
            "郭范久不作，此义孰为补？"
        ], 
        "title": "李侯二首 其二", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "清晨度东关，薄暮曹娥宿。", 
            "草床未成眠，忽起西邻哭。", 
            "敲门问野老，谓是盐亭族。", 
            "大儿去采薪，投身归虎腹。", 
            "小儿出起土，冲恶入鬼箓。", 
            "课额日以增，官吏日以酷。", 
            "不为公所干，惟务私所欲。", 
            "田关供给尽，鹾数屡不足。", 
            "前夜总催骂，昨日场胥督。", 
            "今朝分运来，鞭笞更残毒。", 
            "灶下无尺草，瓮中无粒粟。", 
            "旦夕不可度，久世亦何福。", 
            "夜永声语冷，幽咽向古木。", 
            "天明风启门，僵尸挂荒屋。"
        ], 
        "title": "伤亭户", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "江南有古客，布衣狂而愚。", 
            "区区许何为？窃比莘野夫。", 
            "养素体良贵，顺适无觊觎。", 
            "宵旰觌黎民，戢戢愁釜鱼。", 
            "去古岁已迈，视今时已虚。", 
            "岂无圣贤心？坐看尔辈痡。", 
            "方来上下交，一以利所趋。", 
            "开心论道义，众口寻胡卢。", 
            "断断君子行，荡荡成疏迂。", 
            "尚志何栖栖，忍为尘土污？", 
            "箪瓢陋巷中，其乐颇自如。", 
            "不虑贫贱苦，且喜父母俱。", 
            "寒至十月交，雨雪已载涂。", 
            "念彼远戍卒，羡此山泽臞。", 
            "虽无五鼎味，那有三族诛？", 
            "吁嗟路旁人，何如赋归欤？"
        ], 
        "title": "有感", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "登楼复登楼，古月缺复满。", 
            "美人天一方，眷眷衣带缓。", 
            "沉吟向空窗，僩僩席不暖。", 
            "跬步隔千里，夜冷愁梦短。", 
            "卷纸难与伸，回肠终欲断。", 
            "何当御飙轮，相从事萧散？"
        ], 
        "title": "怀友", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "父母生我时，爱如掌上珠。", 
            "襁褓辟寒暑，乳哺随所须。", 
            "周岁会言语，大小相引呼。", 
            "摇头却梨栗，行行不须扶。", 
            "三年离怀抱，已知亲与疏。", 
            "相揖识进退，应对无嗫嚅。", 
            "五六渐精爽，气貌与众殊。", 
            "怡怡浴仁化，喜听论之乎。", 
            "八龄入小学，一一随范模。", 
            "厌睹诡谲行，不读非圣书。", 
            "宗族惊我异，父母悯我孤。", 
            "宾客皆回头，指为汗血驹。", 
            "长大怀刚肠，明学循良图。", 
            "硕画决自必，不以迂腐拘。", 
            "愿秉忠义心，致君尚唐虞。", 
            "欲使天下民，还淳洗嚣虚。", 
            "声施勒金石，以显父母誉。", 
            "此志竟萧条，衣冠混泥涂。", 
            "蹭蹬三十秋，靡靡如蠹鱼。", 
            "归耕无寸田，归牧无寸刍。", 
            "羁逆泛萍梗，望云空叹吁。", 
            "世俗鄙我微，故旧嗤我愚。", 
            "赖有父母慈，倚门复倚闾。", 
            "我心苦凄戚，我情痛郁纡。", 
            "山林竞蛇虺，道路喧豺貙。", 
            "荒林落日阴，羞见反哺乌。", 
            "乌鸟有如此，吾生当何如？"
        ], 
        "title": "自感", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "吾家老乌圆，斑斑异今古。", 
            "抱负颇自奇，不尚威与武。", 
            "坐卧青毡旁，优游度寒暑。", 
            "岂无尺寸功？卫我书籍圃。", 
            "去年我移家，流离不宁处。", 
            "孤怀聚幽郁，睹尔心亦苦。", 
            "时序忽代谢，世事无足语。", 
            "花林蜂如枭，禾田鼠如虎。", 
            "腥风正摇撼，利器安可举？", 
            "形影自相吊，卷舒忘尔汝。", 
            "尸素慎勿惭，策勋或逢怒。"
        ], 
        "title": "画猫图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "老颖冰满头，不识宫妓口。", 
            "穷年岂无为？弃置如敝帚。", 
            "玉杯渐消磨，含默甘老丑。", 
            "余生重其功，怅然怀永久。", 
            "昔在三坟前，勇锐破绳纽。", 
            "叔世去籀法，十鼓迷八九。", 
            "玄风变复变，款识归瓦缶。", 
            "春秋已获麟，大义孰为守？", 
            "纷纷鸡雉翰，峥嵘出其右。", 
            "班生狂不事，张生颠欲走。", 
            "空余五色梦，幻入歌奴手。", 
            "世乏昌黎才，谁能传其后？", 
            "削纤管城封，寂寞中山胄。", 
            "所以胥吏徒，刻核嘲腐朽。"
        ], 
        "title": "颖语次杨廉夫进士古声韵", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "岩前有古桂，鳞甲森苍苍。", 
            "吹凉洗绿烟，永延清夜光。", 
            "郤林既已荣，燕山亦已芳。", 
            "于今赠君去，愿挹秋天香。"
        ], 
        "title": "送李德仁归济南乡试二首 其一", 
        "type": "古风", 
        "yun": "阳"
    }, 
    {
        "author": "王冕", 
        "era": "元", 
        "subtype": null, 
        "text": [
            "江上有古柳，摇扬丝依依。", 
            "容光照青眼，薄妒红楼眉。", 
            "玩之益何喜？攀之益何悲？", 
            "于今赠君去，愿染春风衣。"
        ], 
        "title": "送李德仁归济南乡试二首 其二", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "仁风蔼区宇，圣道日月明。", 
            "膏泽育万汇，衣冠乐升平。", 
            "夷陵虽云僻，岂无王化并？", 
            "奈何洙泗流，不浃荆楚氓。", 
            "蛆惑祠奸操，声教若掩扃。", 
            "樊山老文学，执法开杳冥。", 
            "荡涤众陋习，魑魅不能撄。", 
            "巍巍鲁灵光，中天丽晶莹。", 
            "一变风俗美，再变礼乐兴。", 
            "允矣千载下，勋业昭汗青。"
        ], 
        "title": "仁风", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "生长当盛世，无家足遨游。", 
            "行登凤凰台，纵目万景收。", 
            "山川尚形胜，故迹殊可求。", 
            "环滁起西南，三峰翠相缪。", 
            "落日淡天阙，红尘障层楼。", 
            "盈盈佳丽地，每每风雨愁。", 
            "我老无所为，怀古心悠悠。", 
            "俯仰四十帝，盘礴三百秋。", 
            "于今竟何如？草树迷荒丘。", 
            "惟有大江水，不改今古流。", 
            "徘徊发长谣，感慨追前修。", 
            "谪仙既已矣，少陵安可留？", 
            "粲粲石上诗，凛凛霜气浮。", 
            "书生往来频，抵用多唱酬。", 
            "且沽数斗酒，醉倒归来休。"
        ], 
        "title": "凤凰台", 
        "type": "古风", 
        "yun": "尤"
    }, 
    {
        "author": "王冕", 
        "era": "元", 
        "subtype": null, 
        "text": [
            "世路多诘屈，吾行已悠悠。", 
            "陶公归去来，此志良可求。", 
            "开怀对黄花，万事一笑休。", 
            "得酒漫斟酌，更为斜阳留。", 
            "人生适意耳，何用从远游？", 
            "五湖有閒棹，三峡无安流。", 
            "所以旷达士，不为贫贱忧。", 
            "纷纷刀锥辈，琐稍非我俦。"
        ], 
        "title": "对菊", 
        "type": "古风", 
        "yun": "尤"
    }, 
    {
        "author": "王冕", 
        "era": "元", 
        "subtype": null, 
        "text": [
            "出门大江横，银涛数千顷。", 
            "仙子御轻飙，环佩摇虚影。", 
            "中宵月无光，天地冰壶净。", 
            "轻盈何所之？飞梦西湖冷。"
        ], 
        "title": "题凝雪水仙图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "渊明赋归去，寓意在田园。", 
            "结庐杂人境，喜无车马喧。", 
            "秋风菊采采，春风柳娟娟。", 
            "人迹日已疏，世事日已迁。", 
            "高卧北窗下，梦寐羲皇前。", 
            "萧散万虑空，岂但琴无弦？", 
            "上人绝遐想，所适乃自然。", 
            "端居中淡寂，不在地静偏。", 
            "缅怀千载风，所以名吾轩。"
        ], 
        "title": "心远轩", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "路逢谁家子？背手牵黄犊。", 
            "犁锄负在肩，牛角书一束。", 
            "辄耕且吟诵，息阴坐乔木。", 
            "南山豆苗肥，东皋雨新足。", 
            "凉气满郊墟，书声出茅屋。", 
            "古来贤达人，起身自耕牧。", 
            "买臣负薪歌，倪宽带经读。", 
            "寄语少年徒，行当踵前躅。"
        ], 
        "title": "耕读轩", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "前日出东郭，寒冻未解围。", 
            "今朝开北牖，青草已满池。", 
            "飞飞群鸟欢，老木长嫩枝。", 
            "驰书报幽人，难得此良时。", 
            "休负头上巾，有酒且自持。"
        ], 
        "title": "杂吟三首 其一", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "出门好山色，况值风日暄。", 
            "依依杨柳庄，郁郁桑柘村。", 
            "行游蹊路曲，如在故林园。", 
            "白烟横远屿，红花粲晴原。", 
            "人生岂无情？欲语已忘言。"
        ], 
        "title": "杂吟三首 其二", 
        "type": "古风", 
        "yun": "元"
    }, 
    {
        "author": "王冕", 
        "era": "元", 
        "subtype": null, 
        "text": [
            "巢父诚辟世，许由真隐沦。", 
            "势利既已忘，天子不得臣。", 
            "栖身碧山中，洗耳清涧滨。", 
            "悠悠太古怀，坐看花鸟春。", 
            "所以后来者，可望不可亲。"
        ], 
        "title": "杂吟三首 其三", 
        "type": "古风", 
        "yun": "真"
    }, 
    {
        "author": "王冕", 
        "era": "元", 
        "subtype": null, 
        "text": [
            "我行冀州路，默想古帝都。", 
            "水土或匪昔，《禹贡》书亦殊。", 
            "城郭类村坞，雨雪苦载涂。", 
            "丛薄聚冻禽，狐狸啸枯株。", 
            "寒云著我巾，寒风裂我襦。", 
            "盱衡一吐气，冻凌满髭须。", 
            "程程望烟火，道旁少人居。", 
            "小米无得买，浊醪无得酤。", 
            "土房桑树根，彷佛似酒垆。", 
            "徘徊问野老，可否借我厨。", 
            "野老欣笑迎，近前挽我裾。", 
            "热水温我手，火炕暖我躯。", 
            "叮咛勿洗面，洗面破皮肤。", 
            "我知老意仁，缓缓驱仆夫。", 
            "切问老何族？云是奕世儒。", 
            "自从大朝来，所习亮匪初。", 
            "民人籍征戍，悉为弓矢徒。", 
            "纵有好儿孙，无异犬与猪。", 
            "至今成老翁，不识一字书。", 
            "典故无所考，礼义何所拘。", 
            "论及祖父时，痛入骨髓馀。", 
            "我闻忽太息，执手空踌蹰。", 
            "踌蹰向苍天，何时更能苏？", 
            "饮泣不忍言，拂袖西南隅。"
        ], 
        "title": "冀州道中", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "我生值数奇，长年但奔走。", 
            "风霜苦侵凌，焉得不白首？", 
            "前日东阿城，龌龊浑鸡狗。", 
            "今朝枣强县，蹐局随人后。", 
            "凄凉有谁知？辛苦只自受。", 
            "解冻燎枯槁，屏寒贳黄酒。", 
            "驱奴问程途，炊粮借刁斗。", 
            "休言美其味，且自精其口。", 
            "腻垢不能去，面貌殊觉厚。", 
            "登顿过村落，不复论妍丑。", 
            "或遇短发妪，或见长眉叟。", 
            "指点向人言，此地荒凉久。", 
            "东住河西使，西古太原守。", 
            "高楼对甲第，过眼成林薮。", 
            "更有好坟墓，亦复为田亩。", 
            "富贵生灭沤，祸福翻覆手。", 
            "彼时与此时，视吾何所有？", 
            "我听老叟言，感慨欲吐呕。", 
            "却羡陶渊明，归纳种杨柳。"
        ], 
        "title": "历枣强县", 
        "type": "古风", 
        "yun": "有"
    }, 
    {
        "author": "王冕", 
        "era": "元", 
        "subtype": null, 
        "text": [
            "山深无行踪，蹊路土华长。", 
            "白云忽飞来，令人起遐想。", 
            "松间微风奏，石罅幽泉响。", 
            "坐久怀抱空，悠然会清赏。", 
            "在山虽无荣，出山有何好？", 
            "清流混潢污，远志成小草。", 
            "松柏本贞固，蒲柳易枯槁。", 
            "扰扰路旁儿，知止不如鸟。", 
            "白云开林峦，黑雾漫城郭。", 
            "出门道路违，蠢蠢都不觉。", 
            "游蚁上枯槎，归鸟隐丛薄。", 
            "寄语远行人，莫待风雨恶。"
        ], 
        "title": "山中作寄城中诸友", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "天阙星河近，关山道路长。", 
            "断云依野树，归鸟傍斜阳。", 
            "吊古添惆怅，伤时重慨慷。", 
            "艰难衣带缓，辛苦鬓毛苍。", 
            "昨日辞崔镇，今晨过回梁。", 
            "躲船荦愁确，打牵畏汪洋。", 
            "舟子招呼急，商人问信忙。", 
            "新州山顶上，沛县水中央。", 
            "古昔英雄地，萧条战斗场。", 
            "歌风传汉祖，决胜信张良。", 
            "转首风云改，重瞻日月光。", 
            "喜看新社稷，不问旧封疆。", 
            "鱼鳖行官道，狐狸上庙堂，凄凄黄叶浦，漭漭白蘋乡。", 
            "提挈何狼籍，奔趋适诈狂。", 
            "人伦俱丧失，风俗尽凋伤。", 
            "白纻流吴曲，红花烂楚芳。", 
            "礼仪从此废，廉耻竟何将？", 
            "戢戢哀流落，纠纠俱暴强。", 
            "郎官思卓鲁，牧守想龚黄。", 
            "鹰隼锋棱劲，豺狼气势张。", 
            "抚绥徒文饰，渔猎尽逃亡。", 
            "东鲁书声寂，西秦客梦扬。", 
            "可怜吾老大，那忍见凄凉。", 
            "饥望家家火，愁悬处处肠。", 
            "竞穿泥窟穴，争觅草衣裳。", 
            "密雪团花大，飞冰就木僵。", 
            "垂情徒郁郁，极目转茫茫。", 
            "圣主春秋盛，贤臣事业张。", 
            "愿言宣德化，四海一陶唐。"
        ], 
        "title": "自崔镇至济州人情风俗可叹三十韵", 
        "type": "古风", 
        "yun": "阳"
    }, 
    {
        "author": "王彝", 
        "era": "元", 
        "subtype": "五言律诗", 
        "text": [
            "旅舍多归梦，今归梦始真。", 
            "孤城五更雨，百死一全身。", 
            "短日同慈母，浮云是故人。", 
            "欲辞城郭去，渔钓老江津。"
        ], 
        "title": "偶题二首 其一", 
        "type": "律诗", 
        "yun": "真"
    }, 
    {
        "author": "王彝", 
        "era": "元", 
        "subtype": "五言律诗", 
        "text": [
            "城破生还日，依人八口存。", 
            "虱添慈母线，燕绝主人门。", 
            "巷叶霜垂屋，园蔬雨隔村。", 
            "身经乱离苦，聊与野翁论。"
        ], 
        "title": "偶题二首 其二", 
        "type": "律诗", 
        "yun": "元"
    }, 
    {
        "author": "王彝", 
        "era": "元", 
        "subtype": "五言律诗", 
        "text": [
            "自是城中寺，却忘身在城。", 
            "俄然万松子，吹作四檐声。", 
            "我欲远尘世，僧多留客情。", 
            "聊因佛灯下，听雨到天明。"
        ], 
        "title": "癸丑岁十二月初四夜宿狮子林听雨有作", 
        "type": "律诗", 
        "yun": "庚"
    }, 
    {
        "author": "王彝", 
        "era": "元", 
        "subtype": "七言律诗", 
        "text": [
            "路断江淮已足忧，繁华犹自说苏州。", 
            "万人金甲城头骑，十丈朱旗郡里楼。", 
            "麋鹿昔游何处草，雁鸿不似去年秋。", 
            "忍将一掬东归泪，付与娄江入海流。"
        ], 
        "title": "东归有感", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "百年正气此销沈，空使诸公泪满襟。", 
            "厚地无人收白骨，皇天有眼识丹心。", 
            "亲王兵卫终难倚，太尉楼船不可寻。", 
            "一自岳阳开省后，更无消息到于今。"
        ], 
        "title": "哭湖广省郎中刘遵道", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "平生恨不识张桓，烈烈轰轰御史官。", 
            "生有高风惊海内，死无遗憾负台端。", 
            "盘根错节于今见，孝子忠臣后代看。", 
            "一片汝阳城下土，何人高义葬衣冠。"
        ], 
        "title": "哭御史张彦威", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "黄河不解洗彭城，空使群凶起斗争。", 
            "一载始通南国贡，三山犹驻朔方兵。", 
            "寄奴故里人何在，亚父荒陵土欲平。", 
            "却忆朱陈好村落，几时烟雨看春耕。"
        ], 
        "title": "十月一日闻徐州复", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "栋宇依稀接广寒，通宵月色好相看。", 
            "人閒尘土无来处，天上神仙正倚栏。", 
            "子晋吹箫秋引凤，常娥飞佩夜乘鸾。", 
            "兴来拟借清光便，碧海三山振羽翰。"
        ], 
        "title": "王彦芳得月楼", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "故山西望白云飞，几向江楼倚夕晖。", 
            "藜杖只随浮世在，草堂终待主人归。", 
            "长开箧笥看华翰，不遣风尘上彩衣。", 
            "今夕羽书连报捷，灯花先喜到亲闱。"
        ], 
        "title": "胡云夫槎山手卷代人作", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "秘阁儒臣读武经，亲承斋斧下清溟。", 
            "鱼龙出海瞻卿月，牛斗回天避将星。", 
            "扫荡妖氛清社稷，指挥能事速风霆。", 
            "玉堂岂少昌黎笔，重刻平淮第一铭。"
        ], 
        "title": "送秘书太卿高志道总戎淮西", 
        "type": "律诗", 
        "yun": "青"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "雪窗深锁不曾开，却似阳春有脚来。", 
            "琼树每从天上见，杏花多近日边栽。", 
            "任教南国芙蓉怨，莫遣东家蛱蝶回。", 
            "小圃无多闲草木，也分生意发枯荄。"
        ], 
        "title": "王彦芳逢春坞", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "采花曾入水云乡，谁有仙人服食方。", 
            "分饷恰如芦菔味，开包犹带芰荷香。", 
            "瑶池阿母亲曾造，画桨吴姬恐未尝。", 
            "更折碧筒来送酒，一时称寿献高堂。"
        ], 
        "title": "莲花鲊为顾从母夫人寿", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "想见沧洲白鸟双，寒潮依旧落空江。", 
            "移家有日同春酒，剪烛何人共夜窗。", 
            "欲寄短书心未展，每传佳句意先降。", 
            "吾家岁晚风流甚，雪后冰齑尚满缸。"
        ], 
        "title": "和娄所性见寄韵", 
        "type": "律诗", 
        "yun": "江"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "手种新梢已拂云，满林苍翠乱纷纷。", 
            "龙蛇影动当窗见，鸾鹤声来隔座闻。", 
            "东里先生常直造，西邻隐者欲平分。", 
            "沧江岁晚多霜雪，与尔知心独此君。"
        ], 
        "title": "王元刚竹所", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "醉里高歌若有神，山林无处著閒身。", 
            "饥来欲问餐松者，老去犹为乞米人。", 
            "织女机空星化石，麻姑酒尽海生尘。", 
            "洒清溪上梅花发，谁共先生醉好春。"
        ], 
        "title": "和顾仲庸韵兼谢送米", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "干戈久动阻淮滨，喜得边庭捷报真。", 
            "东海鱼虾初入馔，中原桑枣半为薪。", 
            "秘卿船未移涡口，左辖军先入寿春。", 
            "多少手无兵刃者，可怜犹是贼中人。"
        ], 
        "title": "和黄观澜军前见寄韵兼呈高志道秘卿", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "岁云暮矣北风凉，独立高楼望大荒。", 
            "雾气似尘黄作色，日轮如血赤无光。", 
            "经纶尚有诸公在，韬略原非我辈长。", 
            "凭仗天威驱号令，由来和气致休祥。"
        ], 
        "title": "十二月十九日北门书所见", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "五山十刹郁嵯峨，独爱溪堂隐薜萝。", 
            "淮海故人今有几，江湖尊宿近无多。", 
            "不闻毛女求诗去，每见倭僧问法过。", 
            "说向梗公重相忆，碧云日暮奈愁何。"
        ], 
        "title": "寄四明梦堂噩禅师兼简用堂上人", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "短杖轻袍归去来，水云多处少尘埃。", 
            "一春海鸟依檐宿，五月溪莲绕舍开。", 
            "云外送僧归日本，月中携客过天台。", 
            "衰翁不得瞻圆相，犹望新诗托雁回。"
        ], 
        "title": "寄噩禅师四十年前在天宁方丈曾有求赋毛女诗", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "雨水经旬雪复作，巷陌春泥断往来。", 
            "东海祗留诗卷在，南湖谁送酒船回。", 
            "自惭白发殷勤别，可惜琼花次第开。", 
            "我忆慈溪旧游地，不知淮泗有风埃。"
        ], 
        "title": "送马易之回四明", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "县庠官满将归日，圣代宾兴大比年。", 
            "备榜已闻居第一，前程谁谓隔三千。", 
            "兹晨剑影黄尘外，后夜书声碧海边。", 
            "少待秋风丛桂发，鹿鸣看尔赴初筵。"
        ], 
        "title": "送季平仲教谕回通州", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "茱萸湾上发官航，农事相催入帝乡。", 
            "玉雪手标多似舅，风云意气已为郎。", 
            "诸公妙算回天地，百谷神功叶雨旸。", 
            "来岁随班见明主，定颁鸾诰锡高堂。"
        ], 
        "title": "送曹德辅州判率淮农三百人赴畿内垦田之行", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "京畿华壤尽提封，开辟抡材献九重。", 
            "使者传宣来万里，郎官分职领三农。", 
            "江淮田赋方全免，邦国军需足上供。", 
            "今日送君歌此曲，庙堂无复虑年凶。"
        ], 
        "title": "送刘禹玄州判率农夫多人诣畿垦田", 
        "type": "律诗", 
        "yun": "冬"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "雁门西畔是灵山，山作青螺五髻鬟。", 
            "春日花开残雪里，僧房人在白云间。", 
            "善财参问何时遍，文畅嬉游几日还。", 
            "淮海清公更潇洒，早将闻见动禅关。"
        ], 
        "title": "送清淮叟上人游五台", 
        "type": "律诗", 
        "yun": "删"
    }, 
    {
        "author": "丘处机", 
        "era": "元", 
        "subtype": null, 
        "text": [
            "土穴秋来，温温渐觉阳和胜。", 
            "幽栖兴。", 
            "道家偏称。", 
            "疏懒多贫病。", 
            "凛冽天寒，叶落山川净。", 
            "窗前竞。", 
            "雪飘风劲。", 
            "热焙闲吟咏。"
        ], 
        "title": "万年春", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "春暖烟晴，杜鹃永日啼芳树。", 
            "声声苦。", 
            "劝人归去。", 
            "不道归何处。", 
            "我欲东归，归去无门路。", 
            "君提举。", 
            "有何凭据。", 
            "空设闲言语。"
        ], 
        "title": "万年春 杜鹃", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "衲袄秋来，著身渐觉时相称。", 
            "霜天净。", 
            "畅怀游兴。", 
            "不怕西风劲。", 
            "百片千条，上下穿联定。", 
            "宽还正。", 
            "外疏狂性。", 
            "内放明珠莹。"
        ], 
        "title": "万年春 衲衣", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "秋夜沉沉，漏长睡酷多思想。", 
            "须依仗。", 
            "道情和畅。", 
            "不纵魔军王。", 
            "打叠神情，物物离心上。", 
            "虚空帐。", 
            "慧灯明放。", 
            "坐待金鸡唱。"
        ], 
        "title": "万年春 惊睡", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "洞天清，神山秀，少人行。", 
            "尽贪恋、世梦峥嵘。", 
            "仙风瑞景，眼前虽顿却如盲。", 
            "爱河终日，竞浮沉、来往纵横。", 
            "东方出，西方没，南方死，北方生。", 
            "四方转、异类翻腾。", 
            "区区甚日，道眸开阐欲心更。", 
            "愿将灵质，悟空华、彼岸高登。"
        ], 
        "title": "上丹霄", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "厌尘劳，抛家计，慕清闲。", 
            "向物外、观照人间。", 
            "须臾变灭，蜃楼歌侧海涛翻。", 
            "暂时光景，转身休、百岁如弹。", 
            "掀天富，倾城丽，过人勇，彻心奸。", 
            "尽逐境、颠倒循环。", 
            "纷纷醉梦，往来争夺苦摧残。", 
            "不如闻早，伴烟霞、高卧云山。"
        ], 
        "title": "上丹霄 答陇州防御裴满镇国", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "感皇恩，承天诏，控西南。", 
            "大门敞、高对烟岚。", 
            "双权再任，过期无代复登三。", 
            "晏然军国，事和平，灾割封缄。", 
            "年将暮，心归道，搜玄路，访清谈。", 
            "降尊宠、谦下无惭。", 
            "山人放旷，本来无得有何参。", 
            "但能慈忍，戒荒淫、名挂仙衔。"
        ], 
        "title": "上丹霄 赠京兆府统军夹谷龙虎", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "浑沦朴散，天地始玄黄。", 
            "乌飞兔走渐生，群物类开张。", 
            "一点如如至性，扑入臭皮囊。", 
            "游魂失道，随波逐浪，万年千载不还乡。", 
            "错了鸿蒙体段，憎爱日相望。", 
            "却认父母形骸。", 
            "做我好容光。", 
            "劫劫轮回贩骨，受尽苦和殃。", 
            "何人闻早，寻他归路，莹然恢廓旧嘉祥。"
        ], 
        "title": "六么令 法性", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "一点灵明潜启悟。", 
            "天上人间，不见行藏处。", 
            "四海八荒惟独步。", 
            "不空不有谁能睹。", 
            "瞬目扬眉全体露。", 
            "混混茫茫，法界超然去。", 
            "万劫轮回遭一遇。", 
            "九元齐上三清路。"
        ], 
        "title": "凤栖梧", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "今日思量当日故。", 
            "知我前程，迢递时难度。", 
            "福祐不弘天不助。", 
            "匆匆欲去无门去。", 
            "走骨行尸心已悟。", 
            "魂梦悠悠，且向磻溪住。", 
            "幸谢街坊豪杰户。", 
            "时时蓦谓来相顾。"
        ], 
        "title": "凤栖梧", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "日月循环无定止。", 
            "春去秋来，多少荣枯事。", 
            "五帝三皇千百祀。", 
            "一兴一废长如此。", 
            "死去生来生复死。", 
            "轮回变化，□□何时已。", 
            "不到无心休歇地。", 
            "不能清净超于彼。"
        ], 
        "title": "凤栖梧", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "得好休来休便是。", 
            "赢取逍遥，免把身心使。", 
            "多少聪明英烈士。", 
            "忙忙虚负平生志。", 
            "造物推移无定止。", 
            "昨日欢歌，今日愁烦至。", 
            "今日不知明日事。", 
            "区区著甚劳神思。"
        ], 
        "title": "凤栖梧", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "西转金乌朝白帝。", 
            "东望银蟾，皓色笼青桂。", 
            "渐扣南华排菊会。", 
            "满斟北海醺醺醉。", 
            "醉卧终南山色翠。", 
            "山色清高，夜色无云蔽。", 
            "一鸟不鸣风又细。", 
            "月明如昼天如水。"
        ], 
        "title": "凤栖梧 述怀", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "天下风光何处好。", 
            "八水三川，自古长安道。", 
            "锦树屏山方曲绕。", 
            "天涯海角谁能到。", 
            "既是抛家须早早。", 
            "云水登程，莫恋闲花草。", 
            "直至潼关西岳庙。", 
            "教君廓尔清怀抱。"
        ], 
        "title": "凤栖梧 寄东方学道者", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "孤僻嵁岩清净界。", 
            "凿土安身，抱道忘知解。", 
            "道友相看唯莫怪。", 
            "贫闲守拙无相待。", 
            "富贵功名堪倚赖。", 
            "多是多非，尖凿多成败。", 
            "玉食馨香终不耐。", 
            "箪瓢寂淡常安泰。"
        ], 
        "title": "凤栖梧 道友见访于磻溪", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "春烟淡荡，青山媚，行云乱飘空界。", 
            "花光石润，秀出洞天奇怪。", 
            "户牖平高万丈，尽耳目、临风一快。", 
            "多生浩劫尘情，旷朗浑无纤芥。", 
            "堪爱。", 
            "逍遥自在。", 
            "疏枷锁，抛离业根冤债。", 
            "风邻月伴，道合水晶天籁。", 
            "无限峥嵘胜景，尽赐与、山堂教卖。", 
            "千圣宝珠，酬价问君谁解。"
        ], 
        "title": "双双燕 春山", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "阴阳变化，万古同于此。", 
            "得失暂时间，又何必、欣生恶死。", 
            "存亡寿夭，都在百年中，回头看，北邙山，累累皆相似。", 
            "身如赁舍，性假权居止。", 
            "何处是家乡，任六道、循环驱使。", 
            "觉来放下，不受苦孜煎，非眷属，莫忧佗，且要堤防自。"
        ], 
        "title": "心月照云溪", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "山中好，长夏正相宜。", 
            "修竹万竿金锁碎，飞流千尺玉帘垂。", 
            "何处有炎曦。", 
            "松影下，散诞更无拘。", 
            "沉李浮瓜供枕簟，苍松白石伴琴棋。", 
            "一醉任风吹。"
        ], 
        "title": "忆江南", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "山中好，末后称三冬。", 
            "纸帐蒲团香淡碧，竹炉茶灶火深红。", 
            "交袖坐和冲。", 
            "人如梦，百岁等闲中。", 
            "梅蕊绽时泉脉动，雪花飞处雁书空。", 
            "一醉待春风。"
        ], 
        "title": "忆江南", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "山中好，秋景不凄凉。", 
            "白酒黄鸡新稻熟，紫茱金菊有清香。", 
            "橘绿满林霜。", 
            "凉月白，松桧郁苍苍。", 
            "但见村翁歌贺社，不闻丁壮在门傍。", 
            "一醉又何妨。"
        ], 
        "title": "忆江南", 
        "type": "词", 
        "yun": null
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "雨后千山净，炊烟处处新。", 
            "世情殊不足，风俗岂能淳？", 
            "老棘余生意，槁花空悟春。", 
            "相逢非古意，在我著乌巾。"
        ], 
        "title": "雨后", 
        "type": "律诗", 
        "yun": "真"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "飞云添远思，淫雨滞行期。", 
            "渐入老来景，都非少壮时。", 
            "林昏归鸟疾，溪急上船迟。", 
            "眼底元元弊，何人念在兹？"
        ], 
        "title": "次古诗韵五首 其一", 
        "type": "律诗", 
        "yun": "支"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "潇洒衡茅下，岁寒同此君。", 
            "幸遗山水窟，得离虎狼群。", 
            "有酒怀元亮，无才拟子云。", 
            "寓形随分已，何用强求闻？"
        ], 
        "title": "次古诗韵五首 其二", 
        "type": "律诗", 
        "yun": "文"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "湖映江城白，山围故国青。", 
            "感时花惨惨，余恨塔亭亭。", 
            "只合从庞隐，何须学楚醒？", 
            "归来诗景胜，苍翠满岩屏。"
        ], 
        "title": "次古诗韵五首 其三", 
        "type": "律诗", 
        "yun": "青"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "蔽体可结叶，充肠难饭沙。", 
            "风尘无日定，朋友各天涯。", 
            "既有杯中物，那愁鬓上华。", 
            "古今归一笑，放旷是无家。"
        ], 
        "title": "次古诗韵五首 其四", 
        "type": "律诗", 
        "yun": "麻"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "屠沽惭壮士，文绣贵山郎。", 
            "气习虫鱼族，风流雁鹜行。", 
            "从时多俯仰，吊古独悲伤。", 
            "无奈连宵雨，蜗牛上石床。"
        ], 
        "title": "次古诗韵", 
        "type": "律诗", 
        "yun": "阳"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "不与百花期，多从桂子时。", 
            "低昂如有序，红白自相宜。", 
            "农为编篱识，蜂因课蜜知。", 
            "想渠根本盛，未畏雪霜欺。"
        ], 
        "title": "槿花", 
        "type": "律诗", 
        "yun": "支"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "重过戴氏宅，交游情味长。", 
            "乃翁敦德义，诸子好文章。", 
            "济济衣冠伟，班班事业张。", 
            "看他流俗下，不肯论炎凉。"
        ], 
        "title": "重过戴氏居三首 其一", 
        "type": "律诗", 
        "yun": "阳"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "矮篱编绿槿，小径入青桑。", 
            "屋绕河流润，门开竹色凉。", 
            "课儿书满架，留客酒盈觞。", 
            "西沼芙蓉美，南薰䆉稏香。"
        ], 
        "title": "重过戴氏居三首 其二", 
        "type": "律诗", 
        "yun": "阳"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "琴书满屋壁，不下晋家声。", 
            "湖海怀高义，交游阅古情。", 
            "宰瓜缘暮景，看竹喜新晴。", 
            "更约清高友，山林结隐名。"
        ], 
        "title": "重过戴氏居三首 其三", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "今日风光好，梅花满屋春。", 
            "年年长在客，事事不如人。", 
            "道路貂裘敝，庭闱鹤发新。", 
            "晓来看雨露，小草亦精神。"
        ], 
        "title": "次韵答申屠子迪府推", 
        "type": "律诗", 
        "yun": "真"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "微雨久不歇，浸成留客天。", 
            "衔杯聊复尔，弹铗已萧然。", 
            "落叶饶秋恨，鸣蛩减夜眠。", 
            "故园归未得，日日数行船。"
        ], 
        "title": "客边五首 其一", 
        "type": "律诗", 
        "yun": "先"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "泽国秋云重，淮山夜雨深。", 
            "感时多得句，怀古独沾襟。", 
            "照镜怜新发，持螯息壮心。", 
            "知音无处问，冷落七弦琴。"
        ], 
        "title": "客边五首 其二", 
        "type": "律诗", 
        "yun": "侵"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "飘荡将何倚，凄凉不自禁。", 
            "江湖千里梦，风雨五更心。", 
            "游子黄金印，幽人绿绮琴。", 
            "渠方汩朝市，吾合老山林。"
        ], 
        "title": "客边五首 其三", 
        "type": "律诗", 
        "yun": "侵"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "不学养生术，且为归隐谋。", 
            "青山犹昨日，白发不禁秋。", 
            "适兴须村酿，忘机狎海鸥。", 
            "夜来何所事？欲上仲宣楼。"
        ], 
        "title": "客边五首 其四", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "世事朝朝异，炎凉处处同。", 
            "江山千古在，风月几时穷。", 
            "采菊思陶令，登楼忆庾公。", 
            "客情消不得，又听北征鸿。"
        ], 
        "title": "客边五首 其五", 
        "type": "律诗", 
        "yun": "东"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "穷居忘节序，见雪却忧寒。", 
            "渐渐山河失，依依道路难。", 
            "故人迷信息，无客渡桑乾。", 
            "况尔西南地，疲民夜不安。"
        ], 
        "title": "见雪", 
        "type": "律诗", 
        "yun": "寒"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "为客少安睡，终宵听雨声。", 
            "每因年岁晚，不称路途情。", 
            "贫贱交游少，疏豪去就轻。", 
            "萧萧须发改，殊觉负平生。"
        ], 
        "title": "客况", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "含笑看长剑，开怀对酒樽。", 
            "江风生席面，山雨湿云根。", 
            "去国愁征戍，丰年荷圣恩。", 
            "莫辞情烂漫，白首壮心存。"
        ], 
        "title": "对酒", 
        "type": "律诗", 
        "yun": "元"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "骊驹歌载道，肯为簿书留？", 
            "顾我衰迟质，不禁离别愁。", 
            "江花缘客兴，春水便归舟。", 
            "兹去青云远，音书可寄不？"
        ], 
        "title": "送客", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "寄语蓬莱客，山寒松未花。", 
            "只因好春雨，不得到君家。", 
            "白石通宵煮，青萍忘岁华。", 
            "近来聋两耳，那得听胡笳？"
        ], 
        "title": "寄友", 
        "type": "律诗", 
        "yun": "麻"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "夜深山馆冷，风雨满江城。", 
            "老客不成寐，感怀无限情。", 
            "蛮烟迷五岭，王气属三京。", 
            "休问泥涂事，荆榛处处生。"
        ], 
        "title": "夜坐", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "蜡屐冲寒雨，柴门启晓云。", 
            "相忘不问讯，长久却论文。", 
            "煮茗山泉活，移花野色分。", 
            "城中甚喧杂，此地寂无闻。"
        ], 
        "title": "会友", 
        "type": "律诗", 
        "yun": "文"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "竟日掩柴门，翛然无俗尘。", 
            "幽花殊得意，老树不知春。", 
            "风月临清夜，江湖忆故人。", 
            "西房老禅伯，潇洒亦吾贫。"
        ], 
        "title": "掩关", 
        "type": "律诗", 
        "yun": "真"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "有怀中默默，舒啸独登楼。", 
            "月色不知夜，江声欲动秋。", 
            "寄书空惹恨，看剑若为羞。", 
            "何日乘清兴？山阴棹雪舟。"
        ], 
        "title": "寄存道崔隐君", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "水月池头屋，曾同听雨来。", 
            "故缘经岁别，又过几花开。", 
            "且尔酬诗债，深惭乏茗杯。", 
            "明朝出西郭，离思不堪裁。"
        ], 
        "title": "送大机上白云二首 其一", 
        "type": "律诗", 
        "yun": "灰"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "东郡雨不歇，西湖水亦高。", 
            "上人今日去，行李不辞劳。", 
            "传法灯无尽，悬崖屋更牢。", 
            "交情如问讯，谓我只嚣嚣。"
        ], 
        "title": "送大机上白云二首 其二", 
        "type": "律诗", 
        "yun": "豪"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "露下竹风清，孤楼恰二更。", 
            "天垂沧海极，月转大江横。", 
            "道味穷时熟，诗情旅次生。", 
            "飘流何所拟？泰华一毛轻。"
        ], 
        "title": "旅次", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "景胜诗怀旷，愁围酒力降。", 
            "地雷晴破石，山雨夜翻江。", 
            "梦远蓬莱馆，香余薜荔窗。", 
            "谅无封建迹，白首困南邦。"
        ], 
        "title": "对景", 
        "type": "律诗", 
        "yun": "江"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "一到水南宅，喧嚣便不闻。", 
            "窗梅晴破雪，庭树暖凌云。", 
            "閒话经年别，忘眠过夜分。", 
            "何时卜邻住？会老细论文。"
        ], 
        "title": "过水南", 
        "type": "律诗", 
        "yun": "文"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "世情多曲折，客况自堪怜。", 
            "听雨愁如海，怀人夜似年。", 
            "草肥燕地马，花老蜀山鹃。", 
            "冷澹无归计，苍苔满石田。"
        ], 
        "title": "写（一作书）怀（一作世情）", 
        "type": "律诗", 
        "yun": "先"
    }, 
    {
        "author": "丘处机", 
        "era": "元", 
        "subtype": null, 
        "text": [
            "云屯山，云冥冥，天风动摇飞雨零。", 
            "神奇幻怪不可测，千变万化无常形。", 
            "云收雨霁杳无迹，但见群山罗翠屏。", 
            "山高谷深复何有，白石磊磊松烟青。", 
            "春风浩荡满山谷，直上似欲超天庭。", 
            "心虚目极淡天阔，俯视漠漠环沧溟。", 
            "昔居庵地走三郡，今为洞天朝万灵。", 
            "虚空旧基作新观，万世不朽传佳名。"
        ], 
        "title": "云屯山", 
        "type": "古风", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "显宗好道当年壮，手笔南华古形状。", 
            "南华去世千载馀，状貌风格知何如？", 
            "只是今人重古道，彷佛气象加襟裾。", 
            "至人胸中本无待，万窍吹嘘任天籁。", 
            "杨韩嵇阮心不同，到了各归于大块。"
        ], 
        "title": "题刘节使所藏显宗御画庄子像", 
        "type": "古风", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "落魄闲人本姓丘。", 
            "住山东、东路登州。", 
            "自少年、割断攀缘网，从师父西游。", 
            "兀兀腾腾不系留。", 
            "似长江、一叶孤舟。", 
            "任红尘、白日忙如火，但云漾无忧。"
        ], 
        "title": "下手迟", 
        "type": "古风", 
        "yun": "尤"
    }, 
    {
        "author": "丘处机", 
        "era": "元", 
        "subtype": null, 
        "text": [
            "物外优游散诞身。", 
            "似青霄、一片闲云。", 
            "任虚空、来往呈嘉瑞，但不惹纤尘。", 
            "八表天游何所亲。", 
            "会三光、日月星辰。", 
            "向闲中、别没生涯事，且作伴为邻。"
        ], 
        "title": "下手迟", 
        "type": "古风", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "杖藜欲访山中客，空山沈沈澹无色。", 
            "夜来飞雪满岩阿，今日山光映天白。", 
            "天高日下松风清，神游八极腾虚明。", 
            "欲写山家本来面，道人活计无能名。"
        ], 
        "title": "赴龙岩寺斋以诗题殿西庑", 
        "type": "古风", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "金山东畔阴山西，千岩万壑横深溪。", 
            "溪边乱石当道卧，古今不许通轮蹄。", 
            "前年军兴二太子，修道架桥彻溪水。", 
            "今年吾道欲西行，车马喧阗复经此。", 
            "银山铁壁千万重，争头竞角誇清雄。", 
            "日出下观沧海近，月明上与天河通。", 
            "参天松如笔管直，森森动有百馀尺。", 
            "万株相倚郁苍苍，一鸟不鸣空寂寂。", 
            "羊肠孟门压太行，比斯大略犹寻常。", 
            "双车上下苦敦攧，百骑前后多惊惶。", 
            "天海□在山头上，百里镜空含万象。", 
            "悬车束马西下山，四十八桥低万丈。", 
            "河南海北山无穷，千变万化规模同。", 
            "未若兹山太奇绝，磊落峭拔加神功。", 
            "我来时当八九月，半山已上皆为雪。", 
            "山前草木暖如春，山后衣衾冷如铁。"
        ], 
        "title": "自金山至阴山纪行", 
        "type": "古风", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "志道既无成，渊冰深有惧。", 
            "东辞海上来，西望日边去。", 
            "鸡犬不闻声，马牛更递铺。", 
            "千山及万水，不知是何处？"
        ], 
        "title": "晚泊古渠", 
        "type": "古风", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "且住且住。", 
            "且向碧岩，忘机绝虑。", 
            "自知得分溥缘轻，卒难为显露。", 
            "支离幻化藏名誉。", 
            "扼年光时序。", 
            "共磻溪一带豪民，结良因妙趣。"
        ], 
        "title": "水云游", 
        "type": "古风", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "万灵中，人最贵。", 
            "超群化，数属三才品位。", 
            "愚夫甚却骋凶顽，便将为容易。", 
            "杀害生灵图作戏。", 
            "全不念地狱，重重暗记。", 
            "一朝若大限临头，与佗家恺气。"
        ], 
        "title": "清心镜", 
        "type": "古风", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "建斋筵，须省可。", 
            "休罗列，看食重重堆□。", 
            "本来要荐福求恩，却招殃惹祸。", 
            "强老先生还见么。", 
            "莫不是受用，于身太过。", 
            "如今纵百味珍羞，眼相看咽唾。"
        ], 
        "title": "清心镜", 
        "type": "古风", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "鬼神擒，鞭挞跪。", 
            "愁开眼，强欲思量巧计。", 
            "当头把业镜高悬，那冤家怎讳。", 
            "拔舌剜心酬快意。", 
            "全不似旧日，馨香美味。", 
            "三涂任百毒陵迟，再生人卒未。"
        ], 
        "title": "清心镜", 
        "type": "古风", 
        "yun": null
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "山云勃勃涌惊涛，海水漫漫浸巨鳌。", 
            "极目下观千万里，扶桑依约见蟠桃。"
        ], 
        "title": "烟霞洞四首 其一", 
        "type": "绝句", 
        "yun": "豪"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "白石磷磷绕洞泉，苍松郁郁锁寒烟。", 
            "碧桃花发朱樱秀，别是人间一洞天。"
        ], 
        "title": "烟霞洞四首 其二", 
        "type": "绝句", 
        "yun": "先"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "海上群山培塿多，姑馀高峻出陂陀。", 
            "太平直与稽天翠，五岳高标未见过。"
        ], 
        "title": "烟霞洞四首 其三", 
        "type": "绝句", 
        "yun": "歌"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "海曲山河洞府低，蓬壶阆苑海东西。", 
            "仙人玉女时游集，不许桃源过客迷。"
        ], 
        "title": "烟霞洞四首 其四", 
        "type": "绝句", 
        "yun": "齐"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "残花冉冉飞红雨，落日依依散白毫。", 
            "遥望西山官堠子，倚天孤耸一拳高。"
        ], 
        "title": "春晚登眺", 
        "type": "绝句", 
        "yun": "豪"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "我初开廓天地清，万户千门歌太平。", 
            "有时一片黑云起，九窍万骸俱不宁。"
        ], 
        "title": "青天歌八章（录四） 其一", 
        "type": "绝句", 
        "yun": null
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "月下方堪把笛吹，一声响亮震华夷。", 
            "惊起东方玉童子，倒骑白鹿如星驰。"
        ], 
        "title": "青天歌八章（录四） 其二", 
        "type": "绝句", 
        "yun": "支"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "纵横自在无拘束，心不贪荣身不辱。", 
            "閒唱壶中《白雪歌》，静调世外《阳春曲》。"
        ], 
        "title": "青天歌八章（录四） 其三", 
        "type": "绝句", 
        "yun": "沃"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "吾家此曲皆自然，管无孔兮琴无弦。", 
            "得来惊破浮生梦，昼夜清音满洞天。"
        ], 
        "title": "青天歌八章（录四） 其四", 
        "type": "绝句", 
        "yun": "先"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "海上春风日日颠，山头春色几时妍。", 
            "清明过了朱明近，未有红芳到眼前。"
        ], 
        "title": "春寒", 
        "type": "绝句", 
        "yun": "先"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "重冈复岭势崔嵬，照眼云山翠作堆。", 
            "路转山腰三百曲，行人一步一徘徊。"
        ], 
        "title": "鳌山（即牢山）", 
        "type": "绝句", 
        "yun": "灰"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "卓荦鳌山出海隅，霏微灵秀满天衢。", 
            "群峰削蜡几千仞，乱石穿空一万株。"
        ], 
        "title": "劳山", 
        "type": "绝句", 
        "yun": "虞"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "鳌山东面海浮空，日出扶桑照海红。", 
            "浩渺碧波千万里，尽成金色满山东。"
        ], 
        "title": "狮子峰", 
        "type": "绝句", 
        "yun": "东"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "金山南面大河流，河曲盘桓尝素秋。", 
            "秋水暮天山月上，清吟独啸夜光毬。"
        ], 
        "title": "金山", 
        "type": "绝句", 
        "yun": "尤"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "东山日夜笔濛鸿，晓色弥天万丈红。", 
            "明月夜来飞出海，金光射透碧霄空。"
        ], 
        "title": "雪山", 
        "type": "绝句", 
        "yun": "东"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "秋阳观后碧岩深，万顷烟霞插翠岑。", 
            "一径飞花春水急，湾环流出洞天心。"
        ], 
        "title": "秋阳观二绝 其一", 
        "type": "绝句", 
        "yun": "侵"
    }, 
    {
        "author": "丘处机", 
        "era": "元", 
        "subtype": "七言绝句", 
        "text": [
            "群山一带碧嵯峨，上有群仙日夜过。", 
            "洞府深沈人不到，时闻岩壁洞仙歌。"
        ], 
        "title": "秋阳观二绝 其二", 
        "type": "绝句", 
        "yun": "歌"
    }, 
    {
        "author": "王祎", 
        "era": "元", 
        "subtype": null, 
        "text": [
            "疾风卷原野，寒气袭重裳。", 
            "送君兹晨别，之官适平阳。", 
            "羡君卓荦才，本是青云器。", 
            "英华映词林，相府早从事。", 
            "得官发已白，无乃与愿违。", 
            "庶推夙昔志，出身匡时危。", 
            "不观今公卿，徒然享丰禄。", 
            "视民如仇雠，旋亦覆公餗。", 
            "维温实名郡，平阳温属州。", 
            "其州经甲兵，井邑成荒丘。", 
            "匪君才有馀，曷往济危急。", 
            "谅哉忠厚心，及是须泽物。", 
            "君行到州境，正及霜柑时。", 
            "岂惟有嘉政，定复多新诗。", 
            "惜君念君行，临别情缱绻。", 
            "愿言益自勖，修已在无倦。"
        ], 
        "title": "送宣十判官之平阳", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "穷年困廛市，爱此山中行。", 
            "出郊步稍远，入林怀已清。", 
            "天地正逼仄，岁月方峥嵘。", 
            "卜居乐深境，敛迹逃浮荣。", 
            "久矣采薇曲，非欤浣花名。", 
            "肥遁岂初志，冥栖亦真情。", 
            "伫谐桂松契，敢负猿鹤盟。", 
            "沉兹双涧水，可以濯吾缨。", 
            "岁晏倘可托，于焉寄平生。"
        ], 
        "title": "至正戊戌三月卜居青岩与同志分得行字", 
        "type": "古风", 
        "yun": "庚"
    }, 
    {
        "author": "王祎", 
        "era": "元", 
        "subtype": null, 
        "text": [
            "良晨盍华簪，出郊馀二里。", 
            "精庐寻月泉，散策稍游止。", 
            "吾邦宋钜儒，厥有吕夫子。", 
            "渊源自濂洛，述作偕经史。", 
            "维时考亭翁，志合道尤似。", 
            "律吕相倡宣，规矩互模拟。", 
            "传绪斯有归，正学固如此。", 
            "兹土昔过化，百世崇明祀。", 
            "馀思犹蔼然，盛德非远矣。", 
            "后生抱区区，结发蹈先轨。", 
            "今游虽云乐，车马谢繁靡。", 
            "望远登高丘，临幽玩清泚。", 
            "仰惟古人意，岂敢肆娱憙。", 
            "仙华翠如削，引领足频跂。"
        ], 
        "title": "偕宋景濂戴叔能陪蔡士安韩思学游月泉书院得矣字", 
        "type": "古风", 
        "yun": "纸"
    }, 
    {
        "author": "王祎", 
        "era": "元", 
        "subtype": null, 
        "text": [
            "西风戒郊原，百谷敛嘉秀。", 
            "属兹乐丰登，乃尔乱离遘。", 
            "使节辱东临，敝邑素云陋。", 
            "惊心剧盗逼，触目编氓疚。", 
            "匪资经营功，世故孰匡救。", 
            "鄙生非时须，闭户守迍逗。", 
            "遁迹怀樊英，著书拟刘昼。", 
            "布衣倘非穷，吾将谢文绣。"
        ], 
        "title": "次韵奉答林彦文参谋", 
        "type": "古风", 
        "yun": "宥"
    }, 
    {
        "author": "王祎", 
        "era": "元", 
        "subtype": null, 
        "text": [
            "月出东岭光，风来西树声。", 
            "秋景倏然异，令人心意惊。", 
            "君子有所蕴，失时终不鸣。", 
            "独怜青镜中，白发日夜生。"
        ], 
        "title": "次韵友人山居秋日就述鄙怀八首 其一", 
        "type": "古风", 
        "yun": "庚"
    }, 
    {
        "author": "王祎", 
        "era": "元", 
        "subtype": null, 
        "text": [
            "白发容易生，况复闻秋砧。", 
            "触物动深感，感此岁月深。", 
            "子期讵堪铸，举世谁知音。", 
            "取琴为君弹，请弹《梁甫吟》。"
        ], 
        "title": "次韵友人山居秋日就述鄙怀八首 其二", 
        "type": "古风", 
        "yun": "侵"
    }, 
    {
        "author": "王祎", 
        "era": "元", 
        "subtype": null, 
        "text": [
            "《梁甫》不可追，何由继华躅。", 
            "永怀古达人，未易食人粟。", 
            "宁将七尺躯，甘尔隐屠牧。", 
            "谁持明月珠，却向穷途哭。"
        ], 
        "title": "次韵友人山居秋日就述鄙怀八首 其三", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "明珠有照乘，其焰百尺长。", 
            "如何污涂泥，世人不得将。", 
            "终然有时出，夺月争夜光。", 
            "至宝非可私，献之天子傍。"
        ], 
        "title": "次韵友人山居秋日就述鄙怀八首 其四", 
        "type": "古风", 
        "yun": "阳"
    }, 
    {
        "author": "王祎", 
        "era": "元", 
        "subtype": null, 
        "text": [
            "忆昔天子都，三载竟忘归。", 
            "谓将拾功名，所志非轻肥。", 
            "翻然忽自悔，自售古所讥。", 
            "归来山中居，坐看双轮飞。"
        ], 
        "title": "次韵友人山居秋日就述鄙怀八首 其五", 
        "type": "古风", 
        "yun": "微"
    }, 
    {
        "author": "王祎", 
        "era": "元", 
        "subtype": null, 
        "text": [
            "山居亦何乐，所乐在泉石。", 
            "盘桓抚松桂，兹乐岂易得。", 
            "白云如飞鸿，过眼时历历。", 
            "俯仰天地间，孤踪寄幽僻。"
        ], 
        "title": "次韵友人山居秋日就述鄙怀八首 其六", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "幽僻青岩中，结屋开荒畦。", 
            "群山列左右，双涧鸣东西。", 
            "萧然守岑寂，环堵蓬蒿齐。", 
            "兵戈遍天地，吾将托冥栖。"
        ], 
        "title": "次韵友人山居秋日就述鄙怀八首 其七", 
        "type": "古风", 
        "yun": "齐"
    }, 
    {
        "author": "王祎", 
        "era": "元", 
        "subtype": null, 
        "text": [
            "天下兵未息，何当骋予怀。", 
            "富贵非可待，少壮岂重来。", 
            "百年亦偶尔，千载真悠哉。", 
            "惟应抱遗经，独立山岩隈。"
        ], 
        "title": "次韵友人山居秋日就述鄙怀八首 其八", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "凤林县南鄙，山僻田衍腴。", 
            "维婺望王氏，吾祖始所居。", 
            "子孙既散处，往往乡相都。", 
            "绵延四百载，馀裔犹纷敷。", 
            "悬知本根茂，枝叶自扶疏。", 
            "我家县隅北，去此两舍涂。", 
            "避地乃此来，属时正艰虞。", 
            "所来为宗族，岂以势利趍。", 
            "群从相温存，恩意何廑渠。", 
            "谓言贷我粟，亦复假我庐。", 
            "而我懒生事，俯仰缺所需。", 
            "未应造物者，困此七尺躯。", 
            "蠖屈本求伸，兔藏非过图。", 
            "重维首丘义，讵敢昧厥初。", 
            "尚思朝阳鸣，瑞世谐贞符。"
        ], 
        "title": "凤林乡乃王氏初迁之地子孙散处既久至正戊戌兵戈扰攘余至凤林访诸宗族为避地之计因赋诗见意示子姓云", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "古人不可见，古月还至今。", 
            "每因古时月，得见古人心。", 
            "月即有圆缺，心非有存没。", 
            "将心与月比，光明祗如一。"
        ], 
        "title": "杂诗十首 其一", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "一日复一日，一月复一月。", 
            "坐看明镜中，颜色晓夜别。", 
            "日夜不我与，少壮能几时。", 
            "寸阴倘不惜，后悔将安追。"
        ], 
        "title": "杂诗十首 其二", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "天地最钜物，人身实至微。", 
            "身焉不自尊，曷以配两仪。", 
            "仰惟古圣贤，充实有光辉。", 
            "因怜蠢蠢徒，鸟兽安须麋。"
        ], 
        "title": "杂诗十首 其三", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "读书虽穷经，学道在穷仁。", 
            "经通乃知至，仁得斯成人。", 
            "束发吾有志，辛苦今十春。", 
            "朝闻可夕死，谁当负斯文。"
        ], 
        "title": "杂诗十首 其四", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "灯残花犹结，木烂菌方采。", 
            "物既就凋零，秀气终有在。", 
            "惟人最灵明，慎勿轻自待。", 
            "堂堂七尺躯，不朽可千载。"
        ], 
        "title": "杂诗十首 其五", 
        "type": "古风", 
        "yun": "贿"
    }, 
    {
        "author": "王祎", 
        "era": "元", 
        "subtype": null, 
        "text": [
            "腐草幻熠耀，光燄终不遐。", 
            "雀入水为蛤，乃更混泥沙。", 
            "根器本如此，变化亦复尔。", 
            "不闻北溟鲲，一举三千里。"
        ], 
        "title": "杂诗十首 其六", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "凤皇无竹实，无以充朝饥。", 
            "麒麟遇畋夫，乃比麇与麋。", 
            "君子负道德，不遇将奚为。", 
            "所以鲁中叟，终身竟栖栖。"
        ], 
        "title": "杂诗十首 其七", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "人情本多欲，外物相牵攻。", 
            "富贵恨不早，功名恨难崇。", 
            "孰知二物者，转盻春华空。", 
            "君看灯上蛾，何以保其终。"
        ], 
        "title": "杂诗十首 其八", 
        "type": "古风", 
        "yun": "东"
    }, 
    {
        "author": "王祎", 
        "era": "元", 
        "subtype": null, 
        "text": [
            "南园种藜苋，北苑艺瓜姜。", 
            "食蔬岂不美，淡薄味孔长。", 
            "如何元相国，胡椒积盈仓。", 
            "终然袜塞口，徒死可怜伤。"
        ], 
        "title": "杂诗十首 其九", 
        "type": "古风", 
        "yun": "阳"
    }, 
    {
        "author": "王祎", 
        "era": "元", 
        "subtype": null, 
        "text": [
            "山枯因产玉，川竭缘孕珠。", 
            "珠玉到人间，祸胎不可除。", 
            "脱粟足为饭，裂布足为襦。", 
            "吾宁谢华好，朴素以为娱。"
        ], 
        "title": "杂诗十首 其十", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "大化莽冥冥，曜灵无停候。", 
            "往古复来今，吾往渺何究。", 
            "无始在我前，无穷在我后。", 
            "其间仅阅世，曾不百年久。", 
            "百年亦顷刻，彭聃讵云寿。", 
            "悲哉浮休身，不及道傍堠。", 
            "不学刘伯伦，陶然付杯酒。"
        ], 
        "title": "杂赋七首 其一", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "窈窕青楼人，二八多娇艳。", 
            "朝朝明镜中，芙蓉媲生面。", 
            "春花红艳残，绿叶秋容变。", 
            "白发日夜生，衰莫如转盼。", 
            "所以学仙人，形神每精鍊。", 
            "吸景制颓龄，长生凡骨换。"
        ], 
        "title": "杂赋七首 其二", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "万物何总总，错糅两仪间。", 
            "人身亦一物，于何较媸妍。", 
            "古人有不朽，身后贵名传。", 
            "鸿勋勒惇史，奥学在崇编。", 
            "托兹以名世，庶用垂不刊。", 
            "孰知竹帛寿，不似金石坚。", 
            "夙予秉微尚，外慕俱弃捐。", 
            "独持方寸心，千载明月悬。"
        ], 
        "title": "杂赋七首 其三", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "驱车适秦京，策马来燕国。", 
            "所见何堂堂，莫非侯与伯。", 
            "甲第金张家，乙观王谢宅。", 
            "旌节出广衢，百步人辟易。", 
            "威权自其口，气焰何烜赫。", 
            "安知公餗倾，反掌遂狼藉。", 
            "鲁连彼何人，肆志宁自适。"
        ], 
        "title": "杂赋七首 其四", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "梧桐生岩阳，下俯清涧浔。", 
            "柯叶雨露滋，凤凰宿其阴。", 
            "禀材一何良，裁作绿绮琴。", 
            "被以弦朱丝，缀以徽黄金。", 
            "澹然三尺中，实涵太古心。", 
            "唐虞世已远，末代崇哇淫。", 
            "匪无南风曲，欲鼓孰知音。"
        ], 
        "title": "杂赋七首 其五", 
        "type": "古风", 
        "yun": "侵"
    }, 
    {
        "author": "王祎", 
        "era": "元", 
        "subtype": null, 
        "text": [
            "终朝饮醇酒，举杯易成醉。", 
            "终日读古书，抚卷不成寐。", 
            "义理亦何深，岁月一何驶。", 
            "功名实外物，山林乃无事。", 
            "昨夜西山云，秋雨生爽气。", 
            "笑指二尺檠，终当勿相弃。"
        ], 
        "title": "杂赋七首 其六", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "门前两松树，千尺何青青。", 
            "白云枝间宿，缥缈姿态生。", 
            "惊飙来吹拂，复作笙竽声。", 
            "物情岂有适，偶尔相合并。", 
            "须臾遂分散，彼此各无情。", 
            "因之感世故，超然欲忘形。"
        ], 
        "title": "杂赋七首 其七", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "新月如弓弯，流星如箭长。", 
            "惜哉弓不弦，况乃箭无铓。", 
            "借问羽林军，何以射天狼。"
        ], 
        "title": "夜坐拟古二首 其一", 
        "type": "古风", 
        "yun": "阳"
    }, 
    {
        "author": "王祎", 
        "era": "元", 
        "subtype": null, 
        "text": [
            "织女居河西，河东住牵牛。", 
            "奈此一水隔，数会曾无由。", 
            "精卫勿填海，为我填河流。"
        ], 
        "title": "夜坐拟古二首 其二", 
        "type": "古风", 
        "yun": "尤"
    }, 
    {
        "author": "王祎", 
        "era": "元", 
        "subtype": null, 
        "text": [
            "巨鸟有六翮，大鱼有重鬐。", 
            "回翔栖邓林，喷薄游天池。", 
            "终焉触罔罟，性命不自持。"
        ], 
        "title": "三韵三篇 其一", 
        "type": "古风", 
        "yun": "支"
    }, 
    {
        "author": "王祎", 
        "era": "元", 
        "subtype": null, 
        "text": [
            "曲曲溪水流，东折复西转。", 
            "潭底一何深，滩面一何浅。", 
            "人心亦复然，何从测夷险。"
        ], 
        "title": "三韵三篇 其二", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "青天青如石，众星粲光芒。", 
            "牵牛望织女，厩驷驭王良。", 
            "谁其挽弧矢，为我射天狼。"
        ], 
        "title": "三韵三篇 其三", 
        "type": "古风", 
        "yun": "阳"
    }, 
    {
        "author": "王祎", 
        "era": "元", 
        "subtype": null, 
        "text": [
            "元气播群汇，雨露均沾濡。", 
            "洪纤各生成，孰为乘与除。", 
            "物形自有偏，造化无遗馀。", 
            "大道亦如是，圣域同所徂。", 
            "譬如挹樽酒，置彼四达衢。", 
            "饮者随尔量，初何间亲疏。", 
            "人身参三才，盍思居广居。"
        ], 
        "title": "次韵刘先生古诗十首 其一", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "我居固云广，我力敢不勤。", 
            "结发爰有事，外物视浮云。", 
            "分阴深所惜，矻矻穷朝曛。", 
            "孰谓参也鲁，一贯乃独闻。", 
            "望道吾未见，忧来心如熏。", 
            "彼哉夸毗子，方将树功勋。"
        ], 
        "title": "次韵刘先生古诗十首 其二", 
        "type": "古风", 
        "yun": "文"
    }, 
    {
        "author": "王祎", 
        "era": "元", 
        "subtype": null, 
        "text": [
            "勋名既以高，祸患随以至。", 
            "轩冕等桎梏，古来同此事。", 
            "象齿及翠毛，兹身适为累。", 
            "咄哉若而人，生死如梦醉。", 
            "古人吾焉从，欲往无两翅。"
        ], 
        "title": "次韵刘先生古诗十首 其三", 
        "type": "古风", 
        "yun": "寘"
    }, 
    {
        "author": "王祎", 
        "era": "元", 
        "subtype": null, 
        "text": [
            "有翅亦安之，且学斥鴳雏。", 
            "栖迟一室间，究观古人书。", 
            "谁云古人远，朝夕同我居。", 
            "其言有若此，其心定何如。", 
            "见心不见面，令人发长吁。"
        ], 
        "title": "次韵刘先生古诗十首 其四", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "人心如人面，观人所宜慎。", 
            "古人心坦夷，改过岂尝吝。", 
            "今人心险艰，笔锋作刀刃。", 
            "古今人不同，光景同一瞬。", 
            "置此勿多谈，且复谈世运。"
        ], 
        "title": "次韵刘先生古诗十首 其五", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "世运有污隆，代谢由一气。", 
            "人身囿其中，草木共荣悴。", 
            "奈何桃李花，颜色图久媚。", 
            "所以特达人，每洒英雄泪。", 
            "百年未足凭，千载当可觊。"
        ], 
        "title": "次韵刘先生古诗十首 其六", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "所觊身后名，遗芬比猗兰。", 
            "身焉匪金石，讵傲霜雪寒。", 
            "不朽苟有托，年岁任其阑。", 
            "朝闻夕可死，用力非无端。", 
            "心至力靡逮，抚膺徒慨叹。"
        ], 
        "title": "次韵刘先生古诗十首 其七", 
        "type": "古风", 
        "yun": "寒"
    }, 
    {
        "author": "王祎", 
        "era": "元", 
        "subtype": null, 
        "text": [
            "慨叹将何为，愿言启茅塞。", 
            "先生括苍彦，长髯漆光黑。", 
            "平生守劲节，枉直较寻尺。", 
            "著书三万言，石室岂寥寂。", 
            "还携青黎杖，来作朱履客。", 
            "不才托末契，承训庶朝夕。"
        ], 
        "title": "次韵刘先生古诗十首 其八", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "朝夕操铅刀，而以亲龙渊。", 
            "锐钝固辽绝，物类幸相连。", 
            "斯文如一线，萧条今可怜。", 
            "孰其任兹事，回澜涨百川。", 
            "念之心皇皇，中宵不能眠。"
        ], 
        "title": "次韵刘先生古诗十首 其九", 
        "type": "古风", 
        "yun": "先"
    }, 
    {
        "author": "王祎", 
        "era": "元", 
        "subtype": null, 
        "text": [
            "不眠亦何如，如醉不能醒。", 
            "幡然披衣起，仰视青天青。", 
            "惊飙戒高林，疏雨过广庭。", 
            "秋意殊可揽，河汉方西倾。", 
            "徘徊复徘徊，谁欤领兹情。"
        ], 
        "title": "次韵刘先生古诗十首 其十", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "忆昔与子游，我齿始踰冠。", 
            "子年颇少我，已复饱经传。", 
            "白璧信少双，明珠合同穿。", 
            "吾师文献公，清慎寡推荐。", 
            "而独敬爱子，揄扬侪众彦。", 
            "庶将托斯文，岂特誇词翰。", 
            "缅思韩公门，至者凡骨换。", 
            "其时籍湜辈，抱璞争自献。", 
            "何言百世下，徽猷乃重见。", 
            "寥寥古道远，忽忽陈迹幻。", 
            "我时事远游，历揽天下半。", 
            "三年客幽燕，坐使黄金散。", 
            "却归岩穴底，还觅青精饭。", 
            "惟子负奇才，年长气逾悍。", 
            "不受世鞅羁，归钓东海岸。", 
            "誓终究遗经，世累忘贵贱。", 
            "鲛鳄者何为，腾凶起清旦。", 
            "谁云屠龙手，祗解挟书卷。", 
            "挥剑剸其鬐，腥雨洒流汗。", 
            "终然虽裂眦，竟尔成解腕。", 
            "远害图全身，有足奔走健。", 
            "自兹十年来，宇内皆麋烂。", 
            "我犹跧故园，子乃处遐甸。", 
            "踪迹无由闻，颇类弦离箭。", 
            "及是重盍簪，各诧经丧乱。", 
            "故业共讨论，殊觉贤否判。", 
            "子才云锦机，组织五色线。", 
            "待诏金銮坡，讲经白虎观。", 
            "此事诚所优，吾将迫衰晏。", 
            "溯风一泫然，徒有情绻绻。"
        ], 
        "title": "性初余同门友也至正初定交钱唐及兹两纪中间出处离合之不同有足慨者顷辱以先师黄文献公所赠诗见示感今念昔抚卷泫然因用次韵追和虽辞不能工而师生之谊庶几见之矣", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "黄君古君子，制行粹且夷。", 
            "恂恂美仪矩，蔼蔼赡文辞。", 
            "峨冠映长鬣，大布以为衣。", 
            "去岁应辟举，来自旴江湄。", 
            "久为金陵客，旅食困盐齑。", 
            "层楼断春梦，新亭伤夕晖。", 
            "邂逅展良晤，游从获委蛇。", 
            "苦乏尊中物，清茶瀹新磁。", 
            "朝家方需贤，用以备羽仪。", 
            "如君真典刑，朝著合先跻。", 
            "今兹得一官，其职在勾稽。", 
            "道明虽怏簿，毋乃秩犹庳。", 
            "吾闻君子心，爱民仁所推。", 
            "苟不务泽物，卿相亦奚为。", 
            "乌伤古汉县，土壤非膏腴。", 
            "我实此邑民，习俗固昔知。", 
            "君今莅其邑，为尔略陈之。", 
            "昔当暴秦世，孝子曰颜宜。", 
            "亲丧负土葬，哀感群乌飞。", 
            "衔土来致助，吻伤血流滋。", 
            "邑由是得名，遗冢故累累。", 
            "凄凉千载下，林风撼馀悲。", 
            "建炎宋南度，中原戎马驰。", 
            "时维宗忠简，独建勤王师。", 
            "汴京既恢复，渡河将有期。", 
            "回銮二十疏，沥血以陈词。", 
            "神州未全璧，讣表砉缄哀。", 
            "遂隳中天业，南北成分离。", 
            "至今读遗事，令人双泪挥。", 
            "忠孝实大节，至行出天彝。", 
            "吾邑乃兼有，简册耿光辉。", 
            "馀习之所被，其民良易治。", 
            "可施礼义化，难用威诈驱。", 
            "奈何迩年来，其力不胜疲。", 
            "诛求苦无艺，大小含创痍。", 
            "须凭长民者，煦妪勤抚绥。", 
            "苟复事敲扑，愈使其心乖。", 
            "至公民不病，至诚民不欺。", 
            "以故昔循吏，务先恩惠施。", 
            "所居其民富，所去民见思。", 
            "愿君勉自奋，前哲谅堪追。", 
            "华川十里泽，近在县郭西。", 
            "曩当岁大比，吉谶验清漪。", 
            "暑雨芙蕖渚，春风杨柳堤。", 
            "仙宫联梵宇，烟树苍参差。", 
            "吾师文献公，其傍有新祠。", 
            "妥灵设虚室，丽牲植丰碑。", 
            "颇闻阙主守，荒草满阶墀。", 
            "烦君下车后，为我荐一卮。", 
            "蘋藻幸可撷，岂必牲肴肥。", 
            "先庐在县北，栋宇就倾颓。", 
            "老桂当北堂，高槐荫前扉。", 
            "顷者处州军，肆暴如狼罴。", 
            "毁我西南轩，以作军营围。", 
            "吾母飒垂白，独在其中居。", 
            "不知风雨夕，何以庇其躯。", 
            "烦君下车日，语我弟与儿。", 
            "虽然力绵薄，家事要维持。", 
            "稍须加缮葺，先业不可隳。", 
            "忆我里居日，亲友常提携。", 
            "觅句辄裴回，寻杯每淋漓。", 
            "只今乱离后，在者知有谁。", 
            "仲实忠简裔，笃学号醇儒。", 
            "开门授章句，后生所归依。", 
            "仲玉类许丞，庠序赖纲维。", 
            "优游里闬间，年已向艾耆。", 
            "德元负才气，少也不可羁。", 
            "援经复据史，历历谈是非。", 
            "酒酣即狂歌，襟度无畛畦。", 
            "左足久蹩躠，想更容颜衰。", 
            "惜哉承平世，遗此磊落姿。", 
            "近闻处村僻，转与世情违。", 
            "高氏好兄弟，和气溢埙篪。", 
            "仲显最卓荦，处物善随时。", 
            "往者筑新城，趋事不敢迟。", 
            "比予遘家难，尉书远相贻。", 
            "殷勤见高谊，使我重相怀。", 
            "仲祥乃难弟，倜倘绝猜疑。", 
            "时时畅郁抱，即物赋新题。", 
            "亦遭官军恶，狼藉桃李蹊。", 
            "定应稼轩下，仍可肆娱嬉。", 
            "汉英成均彦，语话甘如饴。", 
            "一自去京华，力耕理东菑。", 
            "平生经济具，萧条嗟已而。", 
            "国器意跌宕，篆法效秦斯。", 
            "酒禁近严甚，无从啜其醨。", 
            "山田秋芋紫，自足供午炊。", 
            "国章我所畏，为文时出奇。", 
            "词锋动横厉，颖脱囊中锥。", 
            "也从青岩隐，依山结茅茨。", 
            "凡此数君子，吾邑称白眉。", 
            "可以咨政务，可以谈玄微。", 
            "烦君相见顷，为我道区区。", 
            "自我去乡里，三载于今兹。", 
            "学殖反荒落，宦业亦何禆。", 
            "惟赢髭与鬓，星星总成丝。", 
            "未续《归田赋》，空诵《陟岵》诗。", 
            "今晨送君别，令我惨不怡。", 
            "奈此臂不羽，不得从君归。", 
            "山川岂辽邈，梦魂无相随。", 
            "新寒入絺绤，别袂风披披。", 
            "抗手秦淮上，我歌多叹噫。", 
            "情真觉辞费，后会以为资。"
        ], 
        "title": "国宾黄先生之官义乌主簿因赋诗奉赠义乌乃㒒乡邑故为语不觉其过多然眷眷之情溢于辞矣", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "忆从夫子游，岁月今两纪。", 
            "义维师友兼，道实贤哲儗。", 
            "及兹客江东，三载接栖止。", 
            "辩理钟扣筳，论文车合轨。", 
            "晨昏奉周旋，骨肉同彼此。", 
            "琴音子期知，剑气张华指。", 
            "斯文已云坠，高谊庶兹倚。", 
            "君今荷君恩，予告旋田里。", 
            "虽云抱微疢，宁无动深喜。", 
            "高堂有严君，候门多稚子。", 
            "初筵谐笑谈，中馈具甘旨。", 
            "以兹自怡愉，亦足忘药饵。", 
            "返岫烛飞云，归海观流水。", 
            "物理谅皆然，人情讵能已。", 
            "绸缪念往昔，契阔慨今始。", 
            "怆焉惕中肠，临书泪盈纸。"
        ], 
        "title": "赠别宋先生东归", 
        "type": "古风", 
        "yun": "纸"
    }, 
    {
        "author": "王祎", 
        "era": "元", 
        "subtype": null, 
        "text": [
            "自我来金陵，阅历经六载。", 
            "取友日滋多，云萍总湖海。", 
            "谁其最知心，生也情蔼蔼。", 
            "若翁中丞公，高谊尤慷慨。", 
            "其量渊汪洋，其器山𡾋峞。", 
            "起家本诗书，致位今鼎鼐。", 
            "视余犹弟兄，往往过期待。", 
            "古人不可见，赖有若人在。", 
            "生能继翁志，爱我曷尝怠。", 
            "寂寥旅邸中，过从不嫌每。", 
            "晨游辄交申，夜语恒到亥。", 
            "继晷焚膏油，列馔羞脯醢。", 
            "哦诗即成谐，索纸不为贿。", 
            "生也姿甚良，为学如筑垒。", 
            "基固益加崇，力勇那婴痗。", 
            "穷经钩隐微，临文绚光彩。", 
            "摛藻掞英华，春空云叆叇。", 
            "求教生实渴，待问予则馁。", 
            "譬如处暗室，何从视高垲。", 
            "又如枯竹筇，安足扶𩲄㞂。", 
            "坐此真可惭，生犹不予猥。", 
            "居然胶在漆，逾久好逾倍。", 
            "兹焉舍我去，契阔将无乃。", 
            "故山栝苍苍，笋蕨春可采。", 
            "临清挹潺湲，摘鲜收蓓蕾。", 
            "归哉诚足誇，类战获旋凯。", 
            "新忧固服期，具庆须舞綵。", 
            "父书读仍勤，圣辙遵毋殆。", 
            "卒业究远图，失学徒后悔。", 
            "君子惜寸阴，玄发容易改。", 
            "我方墯疏庸，长路愧驽骀。", 
            "区区二三策，不足献君宰。", 
            "投闲未蒙恩，冒进祗增罪。", 
            "此心独生知，盍亦匡不逮。", 
            "临别倾巨觥，聊用浇磊磊。", 
            "宁无别离泪，不效儿女洒。", 
            "宣室行召贾，燕台正需隗。", 
            "重来傥有期，话言勿余绐。", 
            "江花思漫漫，赠别乏兰茝。", 
            "短歌写真情，庶当珠一琲。"
        ], 
        "title": "允载章生归括苍赋诗四十韵赠别", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "承恩纡郡绂，服职效官箴。", 
            "秩厚幸粗给，力孱非所任。", 
            "虽忻民讼简，恒恐吏议侵。", 
            "残氓既摩抚，宿蠹亦搜寻。", 
            "此邦乃名郡，经变已年深。", 
            "荆榛猛兽处，瓦砾悲虫吟。", 
            "道院存故号，公庭蔽荒阴。", 
            "前瞻彭蠡泽，后揖匡庐岑。", 
            "缅怀昔朱子，遗爱在人心。", 
            "往轨傥可踵，吾将自兹今。"
        ], 
        "title": "南康郡斋", 
        "type": "古风", 
        "yun": "侵"
    }, 
    {
        "author": "王祎", 
        "era": "元", 
        "subtype": null, 
        "text": [
            "五花出青穹，宛若金芙蓉。", 
            "日射光灿烂，云生气鸿濛。", 
            "谁其凌绝顶，笙鹤驾长风。"
        ], 
        "title": "南康书事十首 其一", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "山前雨瀑流，势欲翻崒嵂。", 
            "银河九天倾，玉峡双龙出。", 
            "六月幽壑间，阴风动萧瑟。"
        ], 
        "title": "南康书事十首 其二", 
        "type": "古风", 
        "yun": "质"
    }, 
    {
        "author": "王祎", 
        "era": "元", 
        "subtype": null, 
        "text": [
            "飞桥架绝涧，怒湍若雷音。", 
            "直比三峡险，岂特千丈深。", 
            "颇闻阴雨夜，下有潜虬吟。"
        ], 
        "title": "南康书事十首 其三", 
        "type": "古风", 
        "yun": "侵"
    }, 
    {
        "author": "王祎", 
        "era": "元", 
        "subtype": null, 
        "text": [
            "言寻白鹿洞，欲访紫阳翁。", 
            "一溪浸山月，万壑号松风。", 
            "前哲不可及，怅望将焉从。"
        ], 
        "title": "南康书事十首 其四", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "临湖作幽亭，湖光净如镜。", 
            "仰观云翼翔，俯览渊鳞泳。", 
            "景会乐自生，悠然孰吾竞。"
        ], 
        "title": "南康书事十首 其五", 
        "type": "古风", 
        "yun": "敬"
    }, 
    {
        "author": "王祎", 
        "era": "元", 
        "subtype": null, 
        "text": [
            "郡廨新落成，繁木荫阶戺。", 
            "稍忻吏牍希，粗觉民事理。", 
            "檐雀不相猜，群饮砚池水。"
        ], 
        "title": "南康书事十首 其六", 
        "type": "古风", 
        "yun": "纸"
    }, 
    {
        "author": "王祎", 
        "era": "元", 
        "subtype": null, 
        "text": [
            "晨兴毕公事，坐憩六老堂。", 
            "堂前松桂疏，堂后桃李芳。", 
            "亲手为培植，留以此甘棠。"
        ], 
        "title": "南康书事十首 其七", 
        "type": "古风", 
        "yun": "阳"
    }, 
    {
        "author": "王祎", 
        "era": "元", 
        "subtype": null, 
        "text": [
            "居斋未为陋，煖翠名吾轩。", 
            "岚气沾细簟，花光照清尊。", 
            "庐山真面目，相对每忘言。"
        ], 
        "title": "南康书事十首 其八", 
        "type": "古风", 
        "yun": "元"
    }, 
    {
        "author": "王祎", 
        "era": "元", 
        "subtype": null, 
        "text": [
            "山园一亩许，种竹复栽蔬。", 
            "摘蔬作朝馔，对菊供晚娱。", 
            "澹泊固有味，无酒当何如。"
        ], 
        "title": "南康书事十首 其九", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "古人乐吏隐，所贵性有适。", 
            "著述本吾事，催科岂其职。", 
            "咄哉彭泽翁，惆怅为形役。"
        ], 
        "title": "南康书事十首 其十", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "微醉苦易醒，多愁不成寐。", 
            "雨露故园思，关山游子泪。", 
            "明发复何如，言归尚濡滞。"
        ], 
        "title": "三月十六夜枕上作", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "自昔天子宅，雄丽称长安。", 
            "右瞻控陇蜀，左顾俯河关。", 
            "清渭北据水，太白南联山。", 
            "其间八百里，陆海莽平川。", 
            "神皋奠天府，风气固以完。", 
            "周家本仁厚，国统最绵绵。", 
            "汉唐能树德，亦复祚胤延。", 
            "秦隋秉虐政，二世即倾颠。", 
            "在德不在险，古语谅弗谖。", 
            "嗟兹异代后，遗迹已茫然。", 
            "宫殿皆劫灰，城市尽荒阡。", 
            "迤逦陇首坂，萦纡乐游园。", 
            "老树带落日，平芜被寒烟。", 
            "凭高一览古，千载在目前。", 
            "盛衰有天运，兴废复何言。"
        ], 
        "title": "长安杂诗十首 其一", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "我行咸阳野，但见多坟茔。", 
            "大者王与侯，小者犹公卿。", 
            "隧前无碑碣，莫得知姓名。", 
            "想当在世日，贵富臻显荣。", 
            "赏罚自其口，语出神鬼惊。", 
            "焉知百岁后，泯然无所称。", 
            "累累一抔土，仅与蚁垤并。", 
            "圣否共堙没，后人为伤情。"
        ], 
        "title": "长安杂诗十首 其二", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "秦王并六国，汉武开西方。", 
            "兵威如雷电，灭戮皆暴强。", 
            "功成无所欲，但欲年寿长。", 
            "楼船往东海，仙剂求扶桑。", 
            "金盘出云表，沆瀣承天浆。", 
            "盼睐蓬莱药，舕䑙瑶池觞。", 
            "终然乖所觊，日夕徒遑遑。", 
            "欲火既已炽，反使情内伤。", 
            "神仙不可得，寿龄亦寻常。", 
            "我闻古神圣，与天同运行。", 
            "服食享太和，呼吸调阴阳。", 
            "跻世为寿域，斯民咸乐康。", 
            "优游道为体，凋落后三光。", 
            "曾是弗能效，安得命无疆。", 
            "坡陁骊山下，零落茂陵旁。", 
            "至今行路者，伫立为徬徨。"
        ], 
        "title": "长安杂诗十首 其三", 
        "type": "古风", 
        "yun": "阳"
    }, 
    {
        "author": "王祎", 
        "era": "元", 
        "subtype": null, 
        "text": [
            "崔嵬终南山，形埶甚磅礴。", 
            "西来挟崆峒，东亘联华岳。", 
            "长云覆重峦，紫翠入寥廓。", 
            "杞梓产深林，龙蛇蛰幽壑。", 
            "淑灵之所钟，宜有异人作。", 
            "如何千载间，踪迹转萧索。", 
            "姬旦不复生，三代已云邈。", 
            "复来王佐才，劳我思景略。"
        ], 
        "title": "长安杂诗十首 其四", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "渭水何湜湜，泾水杂泥淤。", 
            "其源各异出，其末乃同趋。", 
            "清浊既以混，终然成合污。", 
            "人生实异此，禀性同厥初。", 
            "所习日益远，竟尔分贤愚。", 
            "安得泾渭水，清浊永相殊。"
        ], 
        "title": "长安杂诗十首 其五", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "昔在元世祖，分地王关中。", 
            "潜藩富才彦，一一皆夔龙。", 
            "谁欤任儒学，先正推许公。", 
            "沾濡布教雨，鼓舞振文风。", 
            "后来踵其轨，厥称萧与同。", 
            "发挥圣贤道，张生皇王功。", 
            "出处虽异致，德义非殊宗。", 
            "至今关辅间，教思蔼无穷。", 
            "前哲日云远，怅望吾焉从。"
        ], 
        "title": "长安杂诗十首 其六", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "群经载圣道，昭揭如日星。", 
            "秦火一何烈，烧燔灭其形。", 
            "汉儒事掇拾，区区补残零。", 
            "虽然有遗阙，其功亦已宏。", 
            "唐世尚文学，君臣益留情。", 
            "琬琰刻文字，后先十三经。", 
            "谓兹金石坚，不与竹帛并。", 
            "自从东都后，此刻最为精。", 
            "罗列黉舍内，奎壁映晶莹。", 
            "我言金与石，有时亦销崩。", 
            "有形必有弊，斯理讵难徵。", 
            "安知圣人道，所托非所凭。", 
            "天地其终始，猗欤罔能名。"
        ], 
        "title": "长安杂诗十首 其七", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "长安王霸都，中更九朝业。", 
            "城夷池亦堙，复孰窥浩劫。", 
            "旧物奚所存，独有慈恩塔。", 
            "高标穹昊摩，壮阯坤倪压。", 
            "缅怀唐盛时，士子重科甲。", 
            "石间所题名，先后纷杂遝。", 
            "岁月曾几何，声光俱濌濌。", 
            "吾将登绝顶，俯仰凌六合。", 
            "天风从东来，凉意客怀惬。"
        ], 
        "title": "长安杂诗十首 其八", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "步出城东门，穹然见丹墙。", 
            "不知何王宫，金碧犹炜煌。", 
            "云是元帝子，分茅镇此疆。", 
            "传世仅三叶，嗣胤今灭亡。", 
            "深宫閟珍果，回沟乱垂杨。", 
            "抚物足流盼，感时忽凝伤。", 
            "自古有兴废，天道非茫茫。"
        ], 
        "title": "长安杂诗十首 其九", 
        "type": "古风", 
        "yun": "阳"
    }, 
    {
        "author": "王祎", 
        "era": "元", 
        "subtype": null, 
        "text": [
            "人生百年中，穷通无定迹。", 
            "譬如风前花，荣谢亦顷刻。", 
            "当时牧羊竖，尊贵今谁敌。", 
            "憔悴种瓜翁，乃是封侯客。", 
            "丈夫苟得时，粪土成拱璧。", 
            "一朝恩宠衰，黄金失颜色。", 
            "古昔谅皆然，今我何叹息。"
        ], 
        "title": "长安杂诗十首 其十", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "曩余客南京，结交尽名友。", 
            "文采竞联翩，气义互缠纠。", 
            "子也时所需，翻然起江右。", 
            "譬如丰城藏，紫气映牛斗。", 
            "神物一朝伸，光价孰能扣。", 
            "五年教成均，后学资善诱。", 
            "纷纷贵游子，成材郁先后。", 
            "交契岂不多，于余谊尤厚。", 
            "誓偕古尊罍，共弃俗盆缶。", 
            "世情略外缘，古道坚素守。", 
            "艰难共嗟咨，疑惑同析剖。", 
            "黉斋夜灯苦，辇路晨辔偶。", 
            "蹉跎岁年深，颜面俱老丑。", 
            "我从去年秋，将指事西走。", 
            "今春予亦出，丞哉实为负。", 
            "岂期清渭滨，乃此获携手。", 
            "始晤含悲辞，稍坐开笑口。", 
            "既悬徐孺榻，且酌陶潜酒。", 
            "问劳益情倾，谈谐仍意掫。", 
            "延留甚殷勤，未厌浃旬久。", 
            "会合乌可常，别离谅非苟。", 
            "炎埃满征涂，我马不堪趣。", 
            "明当复东迈，行止庶无咎。", 
            "上以奉明君，下以慰慈母。", 
            "平生功名心，萧条亦何有。", 
            "惟是故意长，欲报乏琼玖。", 
            "英英华阳云，劳我重回首。"
        ], 
        "title": "五月余还至渭南适克正博士为丞于兹款遇有加意义兼至因用赋诗以道旧并以留别", 
        "type": "古风", 
        "yun": "有"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "功名场上早抽身，不蹋长安陌上尘。", 
            "明月清风无尽识，天将真景付閒人。"
        ], 
        "title": "閒居书事", 
        "type": "绝句", 
        "yun": "真"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "共待优人是贵人，满村箫鼓沸秋云。", 
            "夜来乡校追呼急，总道儿童不好文。"
        ], 
        "title": "村居感事三首 其一", 
        "type": "绝句", 
        "yun": "文"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "早婚礼义已全乖，偷薄成风更可哀。", 
            "几欲持毫濡沧海，不胜今日续新台。"
        ], 
        "title": "村居感事三首 其二", 
        "type": "绝句", 
        "yun": "灰"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "亲丧未葬不成哀，笙笛悠悠笑语开。", 
            "月落灯昏梵呗歇，就中扶出醉人来。"
        ], 
        "title": "村居感事三首 其三", 
        "type": "绝句", 
        "yun": "灰"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "冰肌翠袖淡无痕，照影罗浮江上村。", 
            "霜鸟寒蜂解清意，徘徊风月欲黄昏。"
        ], 
        "title": "题寒梅冻雀图", 
        "type": "绝句", 
        "yun": "元"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "逆竖谁教解巧机，玉箫新进上方吹。", 
            "进宫已自几千里，亡国何须数百枚。"
        ], 
        "title": "题明皇吹箫图二首 其一", 
        "type": "绝句", 
        "yun": null
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "朝退从容适且安，梁州新谱合清欢。", 
            "玉箫取次闲拈处，便有霖铃蜀道难。"
        ], 
        "title": "题明皇吹箫图二首 其二", 
        "type": "绝句", 
        "yun": "寒"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "汉鼎恢图入笑谈，岂期失利向东山。", 
            "召时已有忌才意，不待论封始犯颜。"
        ], 
        "title": "咏史五首 其一 孔融", 
        "type": "绝句", 
        "yun": "删"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "锄菜忘金志亦雄，眼高四海却如空。", 
            "当时不识公孙度，必托中山大耳公。"
        ], 
        "title": "咏史五首 其二 管宁", 
        "type": "绝句", 
        "yun": "东"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "刚愎从来蹈祸机，管生聪悟更知微。", 
            "若非太守能容物，亦叹秋风鹦鹉飞。"
        ], 
        "title": "咏史五首 其三 邴原", 
        "type": "绝句", 
        "yun": "微"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "慢骂狂生捋虎须，比言雀鼠意何如。", 
            "只缘要假刘郎手，兼道才名亦是虚。"
        ], 
        "title": "咏史五首 其四 祢衡", 
        "type": "绝句", 
        "yun": "鱼"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "一掷难如不顾人，豫章一屈匪躬臣。", 
            "葛巾野服非君物，合着当年夷皓身。"
        ], 
        "title": "咏史五首 其五 华歆", 
        "type": "绝句", 
        "yun": "真"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "回首长门泪暗流，毡城春似汉宫秋。", 
            "琵琶强劝单于酒，酒正酣时妾正愁。"
        ], 
        "title": "昭君怨", 
        "type": "绝句", 
        "yun": "尤"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "城南惊见宋人旗，寄重承麟事已迟。", 
            "愧似二陵从北狩，非干鞍马倦驱驰。"
        ], 
        "title": "读汝南遗事三首 其一", 
        "type": "绝句", 
        "yun": "支"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "行院忠心匪石贞，乘舆北幸志难伸。", 
            "谁知汝水深如海，能杀田横五百人。"
        ], 
        "title": "读汝南遗事三首 其二", 
        "type": "绝句", 
        "yun": "真"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "火烈幽兰国祚终，绛山风节更高崇。", 
            "九泉若见诸藩镇，羞杀恒山武相公。"
        ], 
        "title": "读汝南遗事三首 其三", 
        "type": "绝句", 
        "yun": "东"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "南陌东边杨柳枝，长条拂水绿参差。", 
            "行人不似枝头絮，也有无风到地时。"
        ], 
        "title": "南陌词 其一", 
        "type": "绝句", 
        "yun": "支"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "南陌东边千树花，东家开罢落西家。", 
            "无心却爱西窗竹，只向墙阴长笋芽。"
        ], 
        "title": "南陌词 其二", 
        "type": "绝句", 
        "yun": "麻"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "南陌东边草染裙，嫩青深翠一时新。", 
            "王孙去后无消息，春雨春烟恼杀人。"
        ], 
        "title": "南陌词 其三", 
        "type": "绝句", 
        "yun": "真"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "武陵溪畔春风面，研绿调朱染得真。", 
            "尤爱倪生能画意，只将淡墨写精神。"
        ], 
        "title": "墨桃华", 
        "type": "绝句", 
        "yun": "真"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "闭门吟咏学饥鸢，孤兴高情自一天。", 
            "清景惟诗收拾得，党家粗俗亦徒然。"
        ], 
        "title": "雪夜杂诗 其一", 
        "type": "绝句", 
        "yun": "先"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "不熏被煖知风定，未晓窗明觉雪深。", 
            "一夜小斋清不寐，诗成旋教小童唫。"
        ], 
        "title": "雪夜杂诗 其二", 
        "type": "绝句", 
        "yun": "侵"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "满天星斗晓来收，万丈瑶台梦里游。", 
            "物到岁寒偏耐看，一轩松竹不胜幽。"
        ], 
        "title": "雪夜杂诗 其三", 
        "type": "绝句", 
        "yun": "尤"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "明河清浅护溪沙，白鹤归来处士家。", 
            "雪与寒梅有成约，夜来才放两三花。"
        ], 
        "title": "雪夜杂诗 其四", 
        "type": "绝句", 
        "yun": "麻"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "诗翁老去不禁寒，日在柴门已返关。", 
            "清晓家僮呼我起，墙头惊失夜来山。"
        ], 
        "title": "雪夜杂诗 其五", 
        "type": "绝句", 
        "yun": "删"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "开图好似吴兴笔，爱与青斑为写生。", 
            "中有周诗千古意，子孙蕃大更才名。"
        ], 
        "title": "双瓜图二首为瞿长史赋 其一", 
        "type": "绝句", 
        "yun": "庚"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "碧丛抽穗为芣苢，青蔓悬瓜若旨苕。", 
            "一段天机精妙处，便堪持此换琼瑶。"
        ], 
        "title": "双瓜图二首为瞿长史赋 其二", 
        "type": "绝句", 
        "yun": "萧"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "车前楚楚初抽穗，桂髓绵绵引嫩条。", 
            "叶底翠罂真可摘，孰云不可报琼瑶。"
        ], 
        "title": "瞿长史黄瓜图", 
        "type": "绝句", 
        "yun": "萧"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "苒苒沙汀展翠毡，行行苔径踏青钱。", 
            "适来倚杖看云处，閒与白鸥相对眠。"
        ], 
        "title": "和王清源秋日漫兴五首 其一", 
        "type": "绝句", 
        "yun": "先"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "閒扶藜杖立沙头，水落空江露远洲。", 
            "红日转山将市散，几多渔艇漾寒流。"
        ], 
        "title": "和王清源秋日漫兴五首 其二", 
        "type": "绝句", 
        "yun": "尤"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "信我行藏自有天，任他岁月似奔川。", 
            "狂歌痛饮閒消遣，不过人间一百年。"
        ], 
        "title": "和王清源秋日漫兴五首 其三", 
        "type": "绝句", 
        "yun": "先"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "菊花霜后半凋残，壁下蛩吟不奈寒。", 
            "多少朱门尽豪俊，十年掉臂不相干。"
        ], 
        "title": "和王清源秋日漫兴五首 其四", 
        "type": "绝句", 
        "yun": "寒"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "白鸟飞飞绿柳长，雨收秋水满横塘。", 
            "败荷折柄馀残翠，老藕着花留晚香。"
        ], 
        "title": "和王清源秋日漫兴五首 其五", 
        "type": "绝句", 
        "yun": "阳"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "猎猎西风卷暮阴，芙蓉古样映遥岑。", 
            "物华呈瑞天然巧，横冠青霞作玉簪。"
        ], 
        "title": "望嵩山", 
        "type": "绝句", 
        "yun": "侵"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "驷马高车亦可誇，箪瓢陋巷足生涯。", 
            "自从任运无心后，楚越方知是一家。"
        ], 
        "title": "和邮亭壁间赵氏韵", 
        "type": "绝句", 
        "yun": "麻"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "山阴乐事已尘埃，留落名书到辨才。", 
            "殉葬昭陵何足贵，他年佳传更新裁。"
        ], 
        "title": "赚兰亭图", 
        "type": "绝句", 
        "yun": "灰"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "垂柳含风绿线长，舂锄飞下玉双双。", 
            "一溪春水无人渡，低掠蒹葭过石淙。"
        ], 
        "title": "题白鹭图", 
        "type": "绝句", 
        "yun": "江"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "暮山高处白云生，游子登临泪满缨。", 
            "恨不此身生羽翼，随云飞去到亲庭。"
        ], 
        "title": "白云思亲图", 
        "type": "绝句", 
        "yun": null
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "浪迹江湖隐姓名，徵书何事下青冥。", 
            "狂奴一语如真有，何用区区奏客星。"
        ], 
        "title": "题子陵钓台图", 
        "type": "绝句", 
        "yun": "青"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "翠壑风生万竹啼，清秋摇落怨凄凄。", 
            "疏丛頫仰浑无定，鸣凤来时不得栖。"
        ], 
        "title": "题画竹三首为黄伴读作 其一 云望天风", 
        "type": "绝句", 
        "yun": "齐"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "玉宇风生秋满天，露华凉冷浸芝田。", 
            "适来云表皋禽下，独立苍苔警不眠。"
        ], 
        "title": "题画竹三首为黄伴读作 其二 金风玉露", 
        "type": "绝句", 
        "yun": "先"
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "淇水悠悠绿似苔，卫侯文雅亦贤才。", 
            "可怜培养千年后，尽塞宣房更可哀。"
        ], 
        "title": "题画竹三首为黄伴读作 其三 淇水晴晖", 
        "type": "绝句", 
        "yun": "灰"
    }, 
    {
        "author": "王逢", 
        "era": "元", 
        "subtype": null, 
        "text": [
            "我生三月之仲丁，长庚辅日当奎星。", 
            "命居旄头身驿马，薄有抱负多飘零。", 
            "鹔鹴尝贳金陵酒，蛟龙幸护钱塘𨋖。", 
            "鲁连海上隐行歌，吴王台前辞下走。", 
            "清斋庚果廿七种，短疏刘蕡四三首。", 
            "才名从知造物恶，心脏空梦神人剖。", 
            "兹辰客舍风雨俱，汤饼尚少囊中蚨。", 
            "正冠试诵《蓼莪》什，冲泥适来樱笋厨。", 
            "帐士弹筝玉连琐，庐儿执爨貂襜褕。", 
            "落花簌簌香扫途，阖座气作思驰驱。", 
            "箕不以簸斗不𣂏，仰面大笑真吾徒。"
        ], 
        "title": "三月十二属予初度时客舍承朱佥枢携僚佐见过", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "铜台春深边草绿，琰因名父千金赎。", 
            "残生既免毡裘鬼，哀衷莫尽芦笳曲。", 
            "旧时汉妆慵复理，感义怀惭归董祀。", 
            "入朝好语乱世雄，贱妾不为天地容，尔其忠事山阳公。"
        ], 
        "title": "题蔡琰还汉图", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "忆携蓉城霞，醉赏君山雪。", 
            "兴酣俯崖面，三酹大江月。", 
            "灵奇秘怪不可说，回首十年尘土热。", 
            "束卿想像作此图，如见当时眼为豁。", 
            "是山杰立气皓鲜，四八宾从咸华颠。", 
            "银涛丝萦料角海，玉台镜露峨眉烟。", 
            "槎枒乱树拔虎窟，撇捩小艇吞龙渊。", 
            "樵子罢斧僧罢磬，木瓢一个沧茫前。", 
            "君不见江山元与天地辟，有月无人景虚掷。", 
            "昆岷东来几万里，衣冠云散三千客。", 
            "三千客后世屡易，晓事仅有罗春伯。", 
            "龟趺椔翳鬼照火，鳌背苍凉兽交迹。", 
            "君不见采石紫绮裘，赤壁洞箫歌。", 
            "乐者信旷达，龌龊将如何？", 
            "岁云暮矣双鬓皤，梦恍茅屋牵青萝。", 
            "广寒白兔下相杵，贝阙鲛女趋鸣梭。", 
            "卿闻大叫当就隐，指日莫问鲁阳戈。"
        ], 
        "title": "合淝束遂庵学正为画君山酹月图长歌奉谢", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "浦东钜室多豪奢，浦东编户长咨嗟。", 
            "丁男殉俗各出赘，红女不暇亲桑麻。", 
            "鹁鸠呼雨楝花紫，大麦饮香胜小米。", 
            "一方青布齐裹头，赤脚踏车争卷水。", 
            "水低岸高力易歇，反水上田愁漏缺。", 
            "谷种看如瓜子金，野鸦不衔田鼠窃。", 
            "黄草衣薄风披披，日色照面苍烟姿。", 
            "南邻北伴更贫苦，糠籺糜粉随朝齑。", 
            "阿㜷送茶相向语，钜室新为州府主。", 
            "妻拜夫人婢亦荣，绣幰朱轮照乡土。", 
            "羊牛下来鸡欲栖，汪汪泪眼数行啼。", 
            "女自身长苦非一，归路白杨斑竹西。"
        ], 
        "title": "浦东女", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "今年胥门十一月，杨柳青青寒不脱。", 
            "雕戈白马黄须郎，朝朝忍见行人别。", 
            "行人吴头或楚尾，心趁飞花度黑水。", 
            "避暑銮舆狩未回，都人南望思投箠。", 
            "都人泣向都官道，塞北江南柳还好。", 
            "风纚露沐恩既殊，报荅春光愿终老。", 
            "君不闻虎狼之秦六国雄，可怜千丈泰山松，至今称是大夫封。"
        ], 
        "title": "胥门柳", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "刘夫人，至正太尉吴王嫔。", 
            "笄珈车服置弗御，澹烟常锁双眉春。", 
            "中州援疆敌在目，叔贵日骄疆日蹙。", 
            "背城借一王本心，狐埋狐搰将军欲。", 
            "夫人勇决烈女义，百口楼居亲举燧。", 
            "片时阴惨万古生，月明风清佩音至。", 
            "君不见男儿成败古有之，孰以楚霸轻虞姬。", 
            "苏民安得夫人祠，乌栖白凫庶少衰。"
        ], 
        "title": "刘夫人", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "上人吾邻人，趺坐中竺岭。", 
            "澹然观朝露，月落万籁静。", 
            "丰林始如沐，萎萃飒以冷。", 
            "石床仰嵌窦，馀滴下微影。", 
            "世皆汨尘劳，天或示短景。", 
            "忘言理深诣，收视妙独领。", 
            "茂陵和玉屑，有愐鹤知警。", 
            "云深粥鱼鸣，盂钵躬自整。"
        ], 
        "title": "题心觉元上人观露轩", 
        "type": "古风", 
        "yun": "梗"
    }, 
    {
        "author": "王逢", 
        "era": "元", 
        "subtype": null, 
        "text": [
            "画师今赵原，东吴谅无双。", 
            "寸毫九鼎重，乌获力靡扛。", 
            "翠树拥羽旂，深崦敞云窗。", 
            "参差见罍斝，不无酒盈缸。", 
            "老山石黄色，插脚琉璃江。", 
            "隐若赤壁垒，势压曹魏邦。", 
            "何当柔猛虎，蛟鳄遂我降。", 
            "欠伸列仙崖，嚏咳渔蛮矼。"
        ], 
        "title": "赵善长山水", 
        "type": "古风", 
        "yun": "江"
    }, 
    {
        "author": "王逢", 
        "era": "元", 
        "subtype": null, 
        "text": [
            "日系包桑地瓜剖，宫闱去尺非唐有。", 
            "庭春草合车断音，忝备昭仪奉卮酒。", 
            "御香紫袖纤垂手，载拜载祝南山寿。", 
            "龙须席转莲炬移，狼角斩天豨突牖。", 
            "不辞陨命同君后，女三祸前妾忠后。", 
            "无人为语巢贼奴，莫使儿知环柱走。"
        ], 
        "title": "唐昭仪李渐荣辞", 
        "type": "古风", 
        "yun": "有"
    }, 
    {
        "author": "王逢", 
        "era": "元", 
        "subtype": null, 
        "text": [
            "二宫有警无严跸，贱妾徒为虏雏匹。", 
            "假如青冢向黄昏，不若金刀照白日。", 
            "白濡一缕愿随终，烟沙漫漫霜雪容。", 
            "令人想见旌贞石，气敌双高湖上峰。"
        ], 
        "title": "宋婉容王氏辞", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "白茅萧萧风色昏，归人自语烟际村。", 
            "我骑蹇驴童抱樽，记得君家忘却门。", 
            "径穿竹入背江路，傍是梁朝敬宗墓。", 
            "月中对鹤吹洞箫，露水琤然落高树。"
        ], 
        "title": "夜过苍墩江隐居", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "老愚离群影久孤，客来笑示《百雁图》。", 
            "揩眵试数失两个，莫喻画意翻令呼。", 
            "得非长门报秋使，或是大窖传书奴。", 
            "不然一举千里高鸿俱，其馀淟汨碌琐徒，且唼且息翔且呼。", 
            "营营郑圃田之稷，睢睢齐海隅之菰。", 
            "遑知尔更衔尔芦，瓠肥卒至充人厨。", 
            "小而曰鶀亦就笯，迩闻泽梁弛禁官罢虞。", 
            "麋鹿鱼鳖同少苏，羽仪好在春云衢。"
        ], 
        "title": "题崔白百雁图（为宣城黄宜之题）", 
        "type": "古风", 
        "yun": "虞"
    }, 
    {
        "author": "王逢", 
        "era": "元", 
        "subtype": null, 
        "text": [
            "金家武元靖燕徼，尝诮徽宗癖花鸟。", 
            "允恭不作大训方，画马却慕江都王。", 
            "此图遗脱前后幅，尚馀龙媒群角逐。", 
            "息鸡草黄霜杀菽，王气荣光等蕉鹿。", 
            "山人尘迷朔南目，溪头姑饮归田犊。"
        ], 
        "title": "金世宗太子允恭百骏图（为舒德源题）", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "典午三纲紊无纪，贼奴内向伯仁死。", 
            "辞徵尚蹈公以此，终托丹砂去朝市。", 
            "千年盛事传画史，野夫获睹朱氏邸。", 
            "壮肩糇粮幼琴几，杖悬药瓢风靡靡。", 
            "长襦老婢手执箠，躬驱其羊羊顾子。", 
            "两犍受牵头角颇，氂厖殿随亦忻喜。", 
            "公披仙经瞳炯水，琅琅馀音恍入耳。", 
            "后骖夫人谢钗饵，膝上髫婴玉雪美。", 
            "句漏尚远罗浮迩，若有函关气腾紫。", 
            "天丁山灵状僪佹，开凿空青洞扉启。", 
            "云霞输浆石供髓，二丽精华晨夜委。", 
            "金光秀发三花蕊，飘飘上升碧寥止。", 
            "同时许迈行加砥，一门翁孙良可儗，波散豆者颡遗泚。", 
            "嗟今凡民苦流徙，落木空村泪如洗。"
        ], 
        "title": "葛稚川移居图为友生朱仲矩题（仲矩名禹方）", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "何山弁山秀可掬，上若下若蘋苕绿。", 
            "翰林学士偶归来，亭倚鸥波送飞鹄。", 
            "鹄飞尽没沧茫境，衣上青天倒摇影。", 
            "鹿头舫子湖州歌，想带南风觉凄冷。", 
            "冰盘瓜李进仲姬，生绡画就复题诗。", 
            "郑虔三绝世无有，于乎何幸再见至大三年时！"
        ], 
        "title": "赵文敏公山水为董竹林山长题", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "淮藩开吴豪侠满，歌钟地属姑苏馆。", 
            "相儒独为缓颊生，笑出彭公玛瑙碗。", 
            "血乾智伯髅不腥，黄土莹错红水精。", 
            "妖蟆蚀月魄半死，虹光霞气喷且盈，隐若阵偃边将营。", 
            "彭公彭公古烈士，重庆孤城亦劳止。", 
            "天忘西顾二十年，亩尽东南数千里。", 
            "武侯祝文何乃伟，败由宋祚民今祀。", 
            "太湖底宁鱼米丰，官廨喜与閒门同。", 
            "酒波碗面动峡影，想见制置师犒飘风中，再酌庶沃磥磊胸。", 
            "君不见汉家将军五郡封，班氏天与世史功。", 
            "诗狂昭谏客吴越，存心唐室人怜忠。", 
            "呜呼尚友吾岂敢，醉墨惨澹云飞鸿。"
        ], 
        "title": "宋制置彭大雅玛瑙碗歌周伯温参政徵赋", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "六月妖星芒角白，几夜徘徊天市侧。", 
            "寻闻盗杀李上公，穷旅孤臣泪沾臆。", 
            "当时宽猛制萑泽，安得受降翻受敌。", 
            "上公忠名垂竹帛，书生奚为费祎惜。", 
            "东南风动旗黄色，蒲梢天马长依北。"
        ], 
        "title": "七月闻河南平章凶问", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "淮阴三月花开枳，使君死作殊方鬼。", 
            "眼看骨肉不敢收，奉虏称奴听颐指。", 
            "经辽涉海三岁久，以蝗为粻麦为酒。", 
            "爨骸咬骨何足论，亲见徐山堕天狗。", 
            "今年始得间道归，城郭良是人民非。", 
            "主家日给太仓粟，残生犹著使君衣。", 
            "揽衣拭泪使君室，凉月萧萧风瑟瑟。", 
            "回头还语玉雪孤，勿辞贫贱善保躯，瞻屋未辨雌雄乌。"
        ], 
        "title": "朱家奴阮辞", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "忆昔扁舟自西下，二堡相望无一舍。", 
            "吴藩判枢翻覆儿，窄衫小弓矜骑射。", 
            "归人重经但流水，豆陇弯弯低复起。", 
            "长途遗庶数十家，三四酒旗风靡靡。", 
            "君不见邠公迁岐山，卫人城楚丘。", 
            "外患内修古所侔，成同败异嗟世□。"
        ], 
        "title": "重过望亭新城二堡（丙申冬张氏筑）", 
        "type": "古风", 
        "yun": null
    }, 
    {
        "author": "王逢", 
        "era": "元", 
        "subtype": null, 
        "text": [
            "张武略，马中骠，鸷中鹗。", 
            "神清气完志落落，决眦万里空沙漠。", 
            "红巾据有南兰陵，无人先执蝥弧登。", 
            "角弓朝分云汉月，血刃暮洗官壕冰。", 
            "黄金璅甲镇江徼，食箪浆壶骈父媪。", 
            "刁斗严城令密传，菜果漫村迹如扫。", 
            "睦州方腊绝饟道，素服威名罢侵扰。", 
            "陋邦寇劫谁使然，令我诸君师尽老。", 
            "孟劳宝刀龟甲文，翻然佩之星入氛。", 
            "虎贲千百济虓猛，禽狝草薙收奇勋。", 
            "浙东元帅亦不群，罗闉狗附联阵云。", 
            "两军鼓行屋瓦坠，杀声直上苍天闻。", 
            "牙张距趯开复合，左启右胠烟坌接。", 
            "势如惊飙振槁叶，冒围蹂贼贼胆詟。", 
            "贺兰阴拱仅自守，檀公上计无乃走。", 
            "王琳遗爱寿阳间，袁崧殉名沪渎口。", 
            "妖星党现秋日微，英雄命薄将安归！", 
            "连营陷敌泯功业，别部抱愤无晶辉。", 
            "残兵故吏望乡哭，偷生可诛死可录。", 
            "我招其魂歌楚曲，高寒吹下双鸿鹄。"
        ], 
        "title": "张武略", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "偶信东山屐，寻幽到翠微。", 
            "白云空野树，红叶恋斜晖。", 
            "岸落潮初满，天寒雁未归。", 
            "风尘江海遍，不上野人衣。"
        ], 
        "title": "晚眺次林公伟韵", 
        "type": "律诗", 
        "yun": "微"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "不住孤云迹，茫茫万里程。", 
            "澄心窥妙道，栖幻抱幽情。", 
            "锡度秋应尽，经馀月正明。", 
            "诸天参礼遍，石上问三生。"
        ], 
        "title": "送心泉疑上人游方", 
        "type": "律诗", 
        "yun": "庚"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "解印归来晚，茅斋病未除。", 
            "穷愁邻桂树，归兴托鲈鱼。", 
            "久历羊肠险，难通雁足书。", 
            "秋风正萧索，不似故园居。"
        ], 
        "title": "秋怀次韵", 
        "type": "律诗", 
        "yun": "鱼"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "灵山一片石，苍莽起秋声。", 
            "愿以中流险，能同砥柱平。", 
            "色怜苍藓合，根带白云生。", 
            "终日头空点，谁能辨尔情。"
        ], 
        "title": "题怪石图赠异上人", 
        "type": "律诗", 
        "yun": "庚"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "江上一为别，令人长忆君。", 
            "碧虚灯影送，清籁梵声闻。", 
            "月落林扉静，潮回岛屿分。", 
            "何时高阁上，对卧碧山云。"
        ], 
        "title": "怀云卧轩上人", 
        "type": "律诗", 
        "yun": "文"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "杨隑逢九日，寂寞倍思家。", 
            "俗士不解饮，浊醪何处赊。", 
            "空山悲落帽，短鬓懒簪花。", 
            "不见南来雁，新愁未有涯。"
        ], 
        "title": "九日客杨隑", 
        "type": "律诗", 
        "yun": "麻"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "京华同作客，执手未能分。", 
            "白雁天浮水，青山树入云。", 
            "写愁诗似尽，惜别酒生纹。", 
            "薄暮空回首，高城日正曛。"
        ], 
        "title": "龙江别意二首 其一", 
        "type": "律诗", 
        "yun": "文"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "送客都门道，旗亭酒一樽。", 
            "雨馀芳草合，风定落花繁。", 
            "晓树连云暗，春江带雨浑。", 
            "明朝定相忆，遥望一销魂。"
        ], 
        "title": "龙江别意二首 其二", 
        "type": "律诗", 
        "yun": "元"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "筋力年来减，穷愁客里增。", 
            "夜风摇棨戟，霜气压觚棱。", 
            "砌冻花粘甓，窗虚纸照冰。", 
            "哦诗清不寐，明发寄良朋。"
        ], 
        "title": "和王清源教谕寒夜杂咏", 
        "type": "律诗", 
        "yun": "蒸"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "晓过黎城县，川原似画成。", 
            "鸡栖连树着，牛铎上山鸣。", 
            "小酌茅柴酒，新尝荞麦羹。", 
            "周文犹用武，圣代不烦兵。"
        ], 
        "title": "过黎城县", 
        "type": "律诗", 
        "yun": "庚"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "邑小居民众，途冲过客多。", 
            "田荒多间石，路险半登坡。", 
            "市米如炊玉，村醪似饮河。", 
            "广文青眼顾，相慰问如何。"
        ], 
        "title": "过沁水县", 
        "type": "律诗", 
        "yun": "歌"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "值此初冬候，顽云冻不消。", 
            "风威连夜动，雪意挟寒骄。", 
            "官冷装寒薄，川回得信遥。", 
            "山中多故旧，何用作书招。"
        ], 
        "title": "初冬", 
        "type": "律诗", 
        "yun": "萧"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "行幐青竹杖，溪上独来时。", 
            "风定游丝堕，天长去鸟迟。", 
            "闲云流水意，随柳傍花诗。", 
            "无限幽人思，寻常少得知。"
        ], 
        "title": "洛水春风写竹作", 
        "type": "律诗", 
        "yun": "支"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "祖帐近郊坰，花明烂漫春。", 
            "十年三度岭，万里一吟身。", 
            "东海老垂钓，西亭醉问津。", 
            "谋身温饱外，诗酒见天真。"
        ], 
        "title": "送陈主簿归四明", 
        "type": "律诗", 
        "yun": "真"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "立年古有室，生子未为迟。", 
            "汤饼皆佳客，弄璋多好诗。", 
            "蓝田生拱璧，清水出摩尼。", 
            "从此乔家宅，烟楼不可卑。"
        ], 
        "title": "贺三十生子", 
        "type": "律诗", 
        "yun": "支"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "琬琰何时写，磨崖纪圣功。", 
            "石红经火烈，字绿见苔封。", 
            "疏决功能就，怀襄害亦穷。", 
            "鱼虾民免化，至德与天同。"
        ], 
        "title": "禹功岩", 
        "type": "律诗", 
        "yun": null
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "奇峰名挂鼓，今古竟相传。", 
            "树密清阴合，烟消翠影圆。", 
            "斑斓惊踞虎，骞举类飞鸢。", 
            "月夜闻鼍吼，犹疑馀韵喧。"
        ], 
        "title": "挂鼓石", 
        "type": "律诗", 
        "yun": null
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "幽人爱岑寂，林下筑幽居。", 
            "触石云生谷，通泉溜决渠。", 
            "鹤眠春院静，猿去晚林疏。", 
            "时有采芝客，商歌振碧虚。"
        ], 
        "title": "题山居幽趣图", 
        "type": "律诗", 
        "yun": "鱼"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "买得青山好，林居事事清。", 
            "晓窗分竹色，夜枕落泉声。", 
            "露滴琴书润，云随几杖生。", 
            "未能脱簪笏，猿鸟莫忘情。"
        ], 
        "title": "山居幽趣断前诗句成", 
        "type": "律诗", 
        "yun": "庚"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "驺虞神后出，佳气蔼山隅。", 
            "瑞世千年出，从风百兽趋。", 
            "质同金獬豸，性异白于菟。", 
            "想见唐尧治，窗前展画图。"
        ], 
        "title": "驺虞诗", 
        "type": "律诗", 
        "yun": "虞"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "庭际瞻嘉树，萧萧日有声。", 
            "霜风仍见惨，岁月若为情。", 
            "有幸荣三釜，无时捧一罂。", 
            "空阶摇落处，相对泪纵横。"
        ], 
        "title": "风木轩为吴审理赋", 
        "type": "律诗", 
        "yun": "庚"
    }, 
    {
        "author": "丘处机", 
        "era": "元", 
        "subtype": "五言律诗", 
        "text": [
            "此行真不易，此别话应长。", 
            "北蹈野狐岭，西穷天马乡。", 
            "阴山无海市，白草有沙场。", 
            "自叹今华发，还来历大荒。"
        ], 
        "title": "寄燕京道友", 
        "type": "律诗", 
        "yun": "阳"
    }, 
    {
        "author": "丘处机", 
        "era": "元", 
        "subtype": "五言律诗", 
        "text": [
            "地土临边塞，城池压古今。", 
            "虽多坏宫阙，尚有好园林。", 
            "绿树攒攒密，清风阵阵深。", 
            "日游仙岛上，高视八纮吟。"
        ], 
        "title": "登寿乐山", 
        "type": "律诗", 
        "yun": "侵"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "峨峨峻岭接云衢，古柏参差数万株。", 
            "瑞草不容凡眼见，灵禽只傍道人呼。", 
            "凿开洞府群仙降，炼就丹砂百怪除。", 
            "福地名山何处有？长春即是小蓬壶。"
        ], 
        "title": "题天坛二首 其一", 
        "type": "律诗", 
        "yun": null
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "四面诸山若附庸，突然中起最高峰。", 
            "每看晴日移坛影，常说寒潭卧黑龙。", 
            "沆瀣要和千岁药，茯苓先斸万年松。", 
            "拟寻活计参真趣，又隔烟萝第几重。"
        ], 
        "title": "题天坛二首 其二", 
        "type": "律诗", 
        "yun": "冬"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "旌旗猎猎马萧萧，北望燕师渡石桥。", 
            "万里欲行沙漠外，三春遽别海山遥。", 
            "良朋出塞同归雁，破帽经霜更续貂。", 
            "一自玄元西去后，到今无似北庭招。"
        ], 
        "title": "答宣抚王巨川", 
        "type": "律诗", 
        "yun": "萧"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "入峡清游分外嘉，群峰列岫戟查牙。", 
            "蓬莱未到神仙境，洞府先观道士家。", 
            "松塔倒悬秋雨露，石楼斜照晚云霞。", 
            "却思旧日终南地，梦断西山不见涯。"
        ], 
        "title": "初入峡门", 
        "type": "律诗", 
        "yun": "麻"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "十年兵火万民愁，千万中无一二留。", 
            "去岁幸逢慈诏下，今春须合冒寒游。", 
            "不辞岭北三千里，仍念山东二百州。", 
            "穷急漏诛残喘在，早教身命得消忧。"
        ], 
        "title": "复寄燕京道友", 
        "type": "律诗", 
        "yun": "尤"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "坡陁折叠路湾环，到处盐场死水湾。", 
            "尽日不逢人过往，经年时有马回还。", 
            "地无木植惟荒草，天产丘陵没大山。", 
            "五谷不成资乳酪，皮裘毡帐亦开颜。"
        ], 
        "title": "出明昌界", 
        "type": "律诗", 
        "yun": "删"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "北陆初寒自古称，沙陁三月尚凝冰。", 
            "更寻若士为黄鹄，要识修鲲化大鹏。", 
            "苏武北迁愁欲死，李陵南望去无凭。", 
            "我今返学卢敖志，六合穷观最上乘。"
        ], 
        "title": "鱼儿泺", 
        "type": "律诗", 
        "yun": "蒸"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "极目山川无尽头，风烟不断水长流。", 
            "如何造物开天地，到此令人放马牛。", 
            "饮血茹毛同上古，峨冠结发异中州。", 
            "圣贤不得垂文化，历代纵横只自由。"
        ], 
        "title": "泺驿路", 
        "type": "律诗", 
        "yun": "尤"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "当时悉达悟空晴，发轸初来燕子城。", 
            "北至大河三月数，西临积雪半年程。", 
            "不能隐地回风坐，却使弥天遂日行。", 
            "行到水穷山尽处，斜阳依旧向西倾。"
        ], 
        "title": "雪山", 
        "type": "律诗", 
        "yun": "庚"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "高如云气白如沙，远望那知是眼花。", 
            "渐见山头堆玉屑，远观日脚射银霞。", 
            "横空一字长千里，照地连城及万家。", 
            "从古至今常不坏，吟诗写向直南誇。"
        ], 
        "title": "望阴山", 
        "type": "律诗", 
        "yun": "麻"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "二月经行十月终，西临回纥大城墉。", 
            "塔高不见十三级，山厚已过千万重。", 
            "秋日在郊犹放象，夏云无雨不从龙。", 
            "嘉蔬麦饭蒲萄酒，饱食安眠养素慵。"
        ], 
        "title": "至回纥城暇日出诗一篇", 
        "type": "律诗", 
        "yun": "冬"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "阴山西下五千里，大石东过二十程。", 
            "雨霁雪山遥惨澹，春分河府近清明。", 
            "园林寂寂鸟无语，风日迟迟花有情。", 
            "同志暂来閒睥睨，高吟归去待升平。"
        ], 
        "title": "二月二日司天台判李公辈邀游郭西归作", 
        "type": "律诗", 
        "yun": "庚"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "深蕃古迹尚横陈，大汉良朋欲遍寻。", 
            "旧日亭台随处列，向年花卉逐时新。", 
            "风光甚解流连客，夕照那堪断送人。", 
            "窃念世间酬短景，何如天外领长春。"
        ], 
        "title": "复游郭西", 
        "type": "律诗", 
        "yun": null
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "当时发轫海边城，海上干戈尚未平。", 
            "道德欲兴千里外，风尘不惮九夷行。", 
            "初从西北登高岭，渐转东南指上京。", 
            "迤逦直西南下去，阴山之外不知名。"
        ], 
        "title": "寄东方道众", 
        "type": "律诗", 
        "yun": "庚"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "回纥丘墟万里疆，河中城大最为强。", 
            "满城铜器如金器，一市戎装似道装。", 
            "剪镞黄金为货赂，裁缝白氎作衣裳。", 
            "灵瓜素椹非凡物，赤县何人搆得尝。"
        ], 
        "title": "回纥纪事", 
        "type": "律诗", 
        "yun": "阳"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "外国深蕃事莫穷，阴阳气候特无从。", 
            "才经四月阴魔尽，却早弥天旱魃凶。", 
            "浸润百川当九夏，摧残万草若三冬。", 
            "我行往复三千里，不见行人带雨容。"
        ], 
        "title": "奉诏回作", 
        "type": "律诗", 
        "yun": "冬"
    }, 
    {
        "author": "丘处机", 
        "era": "元", 
        "subtype": "七言律诗", 
        "text": [
            "三峰并起插云寒，四壁横陈绕涧盘。", 
            "雪岭界天人不到，冰池耀日俗难观。", 
            "岩深可避刀兵害，水众能滋稼穑乾。", 
            "名镇北方为第一，无人写向画图看。"
        ], 
        "title": "咏天池", 
        "type": "律诗", 
        "yun": "寒"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "清睡午炊香，槐安仕路长。", 
            "征辽辞激切，忧国志忠刚。", 
            "赴召新承宠，遭谗复致殃。", 
            "危疑忽惊悟，大笑海蟾凉。"
        ], 
        "title": "午梦感邯郸旧事", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "不成惊世事，愧读古人书。", 
            "老去功名懒，贫来故旧疏。", 
            "白云生户牖，明月宿庭除。", 
            "亦有无心者，携琴访逸居。"
        ], 
        "title": "次韵贾逢源见寄二首 其一", 
        "type": "律诗", 
        "yun": "鱼"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "短发彫秋鬓，天风快晚晴。", 
            "闲唯欣有味，老不叹无成。", 
            "白石和云煮，青山带月耕。", 
            "无心少年事，慷慨乐从征。"
        ], 
        "title": "次韵贾逢源见寄二首 其二", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "灯火老书窗，功名志未忘。", 
            "青衫惊岁月，白发老风霜。", 
            "累作东吴梦，频观上国光。", 
            "十年犹未调，感慨忆冯唐。"
        ], 
        "title": "赠一教官游学者", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "城中一佳士，借问不言谁。", 
            "解唱无声笛，能吟落韵诗。", 
            "三杯随分酒，一局不争棋。", 
            "到处无人识，唯应野老知。"
        ], 
        "title": "城中一佳士赠所知", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "乌帽翠云裘，行藏得自由。", 
            "月宵尤醒藉，天路更风流。", 
            "不作尘中梦，甘为世外游。", 
            "林泉堪纵目，势利懒回头。"
        ], 
        "title": "游赏清乐四首 其一", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "华发雪霜眉，频将羽扇挥。", 
            "儿童呼矍铄，樵牧笑希夷。", 
            "不识当今讳，宁谙薄俗机。", 
            "清歌三四曲，猿啸鹤惊飞。"
        ], 
        "title": "游赏清乐四首 其二", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "竹杖芰荷衣，青鞋白接䍦。", 
            "腹储徐邈酒，胸贮杜陵诗。", 
            "白发搔风短，青山过雨奇。", 
            "杯酣芳兴动，箫管倚云吹。"
        ], 
        "title": "游赏清乐四首 其三", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "野服帽频欹，登临倚翠微。", 
            "清烟衰柳外，孤鹜落霞飞。", 
            "草露粘芒屦，松云上布衣。", 
            "清吟山路晚，瘦策踏斜晖。"
        ], 
        "title": "游赏清乐四首 其四", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "蔬饭度春秋，何心向外求。", 
            "但能存取舍，自足绝恩雠。", 
            "岁月惊青鬓，风霜变白头。", 
            "腾腾常任运，无果亦无脩。"
        ], 
        "title": "次密印精蓝光上人韵二首 其一", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "石边清睡醒，松下独吟馀。", 
            "小径云收后，空林月上初。", 
            "梅香凝几案，竹影扫阶除。", 
            "湛湛长空净，纤埃半点无。"
        ], 
        "title": "次密印精蓝光上人韵二首 其二", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "汉朝丞相裔，台阁惯惩膺。", 
            "云海横孤鹗，天风快俊鹰。", 
            "几年居宝婺，后夜发金陵。", 
            "李白题诗地，阑干试一凭。"
        ], 
        "title": "送萧君祐宪史升南台掾二首（建康人） 其一", 
        "type": "律诗", 
        "yun": "蒸"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "霜台新聘客，家世出萧梁。", 
            "况乃辞江浙，翩然往建康。", 
            "六朝烟树老，千载暮云长。", 
            "见说孙郎宅，青山带夕阳。"
        ], 
        "title": "送萧君祐宪史升南台掾二首（建康人） 其二", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "堂堂乌府士，声已播钱塘。", 
            "投劾惊神鬼，摛词凛雪霜。", 
            "潮回吴渚冷，月落越山长。", 
            "西浙今非昔，期公正纪纲。"
        ], 
        "title": "送宪奏差丘鲁瞻还浙江二首 其一", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "五言律诗", 
        "text": [
            "人才天下望，岂但鲁观瞻。", 
            "清冷双溪水，高寒半夜蟾。", 
            "时贤多自逸，吾子独能廉。", 
            "去去西湖路，荷香漾酒帘。"
        ], 
        "title": "送宪奏差丘鲁瞻还浙江二首 其二", 
        "type": "律诗", 
        "yun": "盐"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "痴蝶狂蜂未用疑，从来根性懒趋时。", 
            "情知不少争先辈，故遣迟开殿后枝。", 
            "斜日园林方冷淡，西风天地特清奇。", 
            "芳苞小蕊秋香老，不是渊明断不知。"
        ], 
        "title": "重九后菊（壬辰年小篱黄菊节后始华异香芳容不类馀者惜其开不应时如绝笔之麟又似吾性倔强好与世欲背驰岂其以予无酒酬酢故迟之抑将耻伍凡下不欲与之同出俟其衰谢然后独步西风否则赋性谦退不欲争先群品特殿于九日之后耳赋唐律一章见意云）", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "畴昔知音托久要，同声相和更同条。", 
            "嗟予无用头甘秃，顾子多材尾亦焦。", 
            "七尺身长形固美，两翁调古腹空枵。", 
            "何当共坐虚檐下，握手论心到月高。"
        ], 
        "title": "题友琴堂", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "但须独酌杯中酒，何用千秋身后名。", 
            "才拙更无医国伎，家贫犹有读书声。", 
            "岩花落树香云影，庭竹迎秋伴月明。", 
            "醉坐石床横短笛，天风吹断世间情。"
        ], 
        "title": "山馆酒边即事和何仙翁韵", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "我是东阳老布衣，沈腰销瘦胜当时。", 
            "非常胸次能无酒，如许江山政要诗。", 
            "今古可惊浑似梦，英雄未死恰如棋。", 
            "齐梁耆旧俱尘土，落日荒城草木悲。"
        ], 
        "title": "登八咏楼", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "本是孤山雪里花，朱唇得酒改容华。", 
            "贪匀南国佳人面，忘却西湖处士家。", 
            "一种暗香凝夜月，十分娇韵醉时霞。", 
            "邻墙艳杏诚非伍，须信南人语未差。"
        ], 
        "title": "次卫律本宪史红梅韵", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "老免舂香细捣霜，更添蓝淀越风光。", 
            "唤回庾岭春风梦，染出罗浮月夜芳。", 
            "日暮冰魂啼翠袖，雪残玄鬓舞霓裳。", 
            "近来姑射梳妆别，说与林逋合断肠。"
        ], 
        "title": "复次前人绿萼梅韵", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "白云来往青松顶，树老云寒岁月深。", 
            "云去人间化甘泽，松留天地作清阴。", 
            "孤标素有冲霄气，高躅曾无出岫心。", 
            "已喜卷舒皆在我，何妨偃蹇卧丰林。"
        ], 
        "title": "题余仲杨松云斋手卷二首 其一", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "幽人住在松云下，云白松青十里程。", 
            "拣得好枝延鹤宿，扫开轻翳放蟾明。", 
            "栖岩枕石衣裳冷，倚树吟诗格调清。", 
            "早晚移家近君屋，饱看烟霭听涛声。"
        ], 
        "title": "题余仲杨松云斋手卷二首 其二", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "东阳天下佳山水，君到其中地益灵。", 
            "恩惠有如银浪阔，姓名高并玉峰清。", 
            "桃香春暖游蜂喜，琴调秋高老鹤听。", 
            "父老新镌去思石，白云来往护碑亭。"
        ], 
        "title": "送东阳吴县尹（东阳有玉山）", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "青峰尽处更青峰，烂墨淋漓惨澹容。", 
            "云裹长松三百尺，烟迷荒峤十千重。", 
            "层峦岌嶪如棋布，空翠清寒胜酒浓。", 
            "添写诗翁岚影里，羽衣雾縠驾天风。"
        ], 
        "title": "题王寿卿烟云叠嶂图", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "隔溪春色两三花，近水楼台四五家。", 
            "浊酒不妨留客醉，好山长是被云遮。", 
            "松根净扫弹琴石，柳下常维钓月艖。", 
            "路狭不容车马到，只骑黄犊访烟霞。"
        ], 
        "title": "题幽居", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "天风吹梦过招提，瘦策迢迢扣夕扉。", 
            "鹤拣白云枝上宿，僧从青嶂月边归。", 
            "杉松韵古调清乐，苔藓痕深染敝衣。", 
            "多谢山灵能念旧，此心焉敢忘烟霏。"
        ], 
        "title": "乙未八月二十二夜梦宿山寺与僧讲道论诗不觉夜分僧赋一联云鹤向白云栖处宿僧从青嶂影边归觉而微改其句足成一律云", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "雨后虚堂清梦长，不堪风露袭荷裳。", 
            "湿云散去山容瘦，新月飞来海气凉。", 
            "丹桂生香秋兔老，青松舞影莫蛟翔。", 
            "骚翁不管茅斋冷，满挹蟾光入酒觞。"
        ], 
        "title": "秋斋雨后月出即事", 
        "type": "律诗", 
        "yun": "阳"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "旧县开新廨，高城接短垣。", 
            "水声争入渭，山势远连村。", 
            "雨韭供春馔，春桃照晚尊。", 
            "故人情意厚，暂此驻归辕。"
        ], 
        "title": "宁远县中书事一首", 
        "type": "律诗", 
        "yun": "元"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "入得秦州境，川原生意多。", 
            "春田无旷土，雪水有深波。", 
            "鹃韵兼鹦鹉，驴纲带馲驼。", 
            "州侯有佳政，五裤竞闻歌。"
        ], 
        "title": "秦州道中书所见简袁同知", 
        "type": "律诗", 
        "yun": "歌"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "水积从天降，山连与蜀通。", 
            "遗碑李广宅，废寺隗嚣宫。", 
            "度陇迟回际，游秦感慨中。", 
            "长怜少陵老，曾此叹途穷。"
        ], 
        "title": "秦州", 
        "type": "律诗", 
        "yun": "东"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "度关情浩荡，关树似相迎。", 
            "花谢胡桃结，雏飞鹦鹉鸣。", 
            "汧声晴入郭，陇色晚侵城。", 
            "行役吾真勌，聊淹数日程。"
        ], 
        "title": "陇州", 
        "type": "律诗", 
        "yun": "庚"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "相见即相别，其如念子何。", 
            "汧云随晚骑，陇树照春罗。", 
            "仕志青霄远，高吟白雪多。", 
            "重逢定何地，阙下听鸣珂。"
        ], 
        "title": "赠别高彦清宪郎", 
        "type": "律诗", 
        "yun": "歌"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "家乡消息断，屈指已逾年。", 
            "忧极浑如醉，更深转不眠。", 
            "梧桐惊夜雨，薏苡怯秋天。", 
            "浩荡沧洲兴，终期理钓船。"
        ], 
        "title": "久不得家信", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "九月忽又莫，吾行祇自伤。", 
            "秋兼人共老，愁与路俱长。", 
            "野果迎霜赤，园花带雪黄。", 
            "故人相慰藉，日晚引壶觞。"
        ], 
        "title": "渑池道中", 
        "type": "律诗", 
        "yun": "阳"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "有使天边至，传来消息真。", 
            "至尊烦轸念，当宁重垂询。", 
            "老矣丹心在，归欤白发新。", 
            "赐环今可待，江上早梅春。"
        ], 
        "title": "十月一日得南京音信喜而有作", 
        "type": "律诗", 
        "yun": "真"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "边境古熙州，长城据上游。", 
            "渭从同穴出，洮入大河流。", 
            "佐郡莲依幕，还京雪满裘。", 
            "闻君欲归养，宁得久淹留。"
        ], 
        "title": "伯贞长司自京西还临洮与余重会关西且致余家信赋诗二首赠别并述鄙怀 其一", 
        "type": "律诗", 
        "yun": "尤"
    }, 
    {
        "author": "王祎", 
        "era": "元", 
        "subtype": "五言律诗", 
        "text": [
            "家信经年隔，君来慰我心。", 
            "平安唯两字，珍重直千金。", 
            "东望京师近，西将岁月深。", 
            "无端归兴切，夜夜梦家村。"
        ], 
        "title": "伯贞长司自京西还临洮与余重会关西且致余家信赋诗二首赠别并述鄙怀 其二", 
        "type": "律诗", 
        "yun": null
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "山中一别五经春，近得诗篇意度新。", 
            "文字须为方外友，神仙元是世间人。", 
            "洞云玄虎司丹室，坛月清鸾礼玉宸。", 
            "坐对匡庐秋色好，欲将寄远苦无因。"
        ], 
        "title": "次韵答上清道士", 
        "type": "律诗", 
        "yun": "真"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "匡阜东来路欲迷，山风吹雪满迦黎。", 
            "眼看玉峡双龙出，自伴云松一鹤栖。", 
            "妙喜语言真宝鉴，寂音文字比金鎞。", 
            "荒城飞锡来相访，还笑当年限虎溪。"
        ], 
        "title": "应上人自开先寺来访因写诗为赠上人以大慧普说石门枢要二书见示故及之", 
        "type": "律诗", 
        "yun": "齐"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "束发耽书便下帷，编芸简蠹费翻披。", 
            "文从东汉言辞陋，诗到西昆体气衰。", 
            "千载未知谁独立，昔人何事苦争驰。", 
            "愿言独抱遗经䆒，刊落纷华与道期。"
        ], 
        "title": "读书有感", 
        "type": "律诗", 
        "yun": "支"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "接席生徒静不哗，先生燕坐岸巾纱。", 
            "清明门外新垂柳，寂寞篱边旧种花。", 
            "争云问字扬雄宅，或是饭牛颜阖家。", 
            "长安道上红尘客，得似闲居阅岁华。"
        ], 
        "title": "清明日访景元隐居", 
        "type": "律诗", 
        "yun": "麻"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "波光一碧净无瑕，杨柳芙蓉紫翠加。", 
            "岸岸楼台围绮丽，船船歌管载繁华。", 
            "苏堤北去岳王冢，葛岭西来贾相家。", 
            "富贵功名总如梦，孤松岁岁自梅花。"
        ], 
        "title": "西湖", 
        "type": "律诗", 
        "yun": "麻"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "丹穴翩翩紫凤雏，几年文彩照江湖。", 
            "观光上国吴公子，屏迹南园楚大夫。", 
            "自古荆山无弃玉，只今沧海有遗珠。", 
            "秋风定卜重相见，出处悠悠得细图。"
        ], 
        "title": "有怀陈三秀才", 
        "type": "律诗", 
        "yun": "虞"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "百里春帆到海隅，不堪回首拂征裾。", 
            "少年未惯长为客，有便须烦数寄书。", 
            "言子弦歌遗化在，吴王城堑劫灰馀。", 
            "英游从此成疏阔，后夜怀君月上初。"
        ], 
        "title": "留别陈三秀才", 
        "type": "律诗", 
        "yun": "鱼"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "西陵渡口发征鞍，去旆萧萧二月寒。", 
            "云淡蘼芜连驿路，雪晴鸂䳵落沙滩。", 
            "客怀尽向尊前遣，山色宜多马上看。", 
            "莫向剡溪怀旧事，从来高士寄微官。"
        ], 
        "title": "赠别杨巡检之官嵊县", 
        "type": "律诗", 
        "yun": "寒"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "倾盖凉风落日边，多情谈命复谈玄。", 
            "山林谁是青云器，湖海还寻白社缘。", 
            "杨子才高终老守，贾生年少更超迁。", 
            "穷通自古真由分，此语从人莫浪传。"
        ], 
        "title": "赠术者林易东", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "又见钱唐节禁烟，极目风光殊索然。", 
            "芳草自生兵后地，画船犹醉雨馀天。", 
            "甲乙楼台非旧观，东南富贵复何年。", 
            "客中无限登临意，都付归鸦落雁边。"
        ], 
        "title": "次韵高仲原钱唐寒食", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "故垒萧然起暮尘，凭高何处吊忠臣。", 
            "山连吴越东南近，天入江湖上下均。", 
            "岁月多因催发变，文章未足济身贫。", 
            "悠然今古无穷恨，落日商歌暗损神。"
        ], 
        "title": "登姑苏台有感", 
        "type": "律诗", 
        "yun": "真"
    }, 
    {
        "author": "冉琇", 
        "era": "元", 
        "subtype": "五言律诗", 
        "text": [
            "倚阑吟不就，看剑老相催。", 
            "鸟逐孤云没，帆从别国回。", 
            "鲁连惟有死，王粲不胜哀。", 
            "回问依依柳，秋声何处来。"
        ], 
        "title": "蓬莱阁", 
        "type": "律诗", 
        "yun": "灰"
    }, 
    {
        "author": "冉琇", 
        "era": "元", 
        "subtype": "五言律诗", 
        "text": [
            "波涛起天末，舟楫满城隅。", 
            "管晏非王佐，田韩有霸图。", 
            "何门堪趿履，吾道欲乘桴。", 
            "倚杖春风近，含愁向绿芜。"
        ], 
        "title": "海州", 
        "type": "律诗", 
        "yun": "虞"
    }, 
    {
        "author": "冉琇", 
        "era": "元", 
        "subtype": "五言律诗", 
        "text": [
            "推篷在京口，山色对秋眠。", 
            "搔首半帆落，怀人孤月悬。", 
            "形骸成独往，风物共流年。", 
            "随处逃名姓，乌啼又发船。"
        ], 
        "title": "宿京口", 
        "type": "律诗", 
        "yun": "先"
    }, 
    {
        "author": "冉琇", 
        "era": "元", 
        "subtype": "五言律诗", 
        "text": [
            "独立春将晚，周游道正穷。", 
            "江山千古后，形影百年中。", 
            "士论元无的，人生各有终。", 
            "临危负知已，泪落海云东。"
        ], 
        "title": "独立", 
        "type": "律诗", 
        "yun": "东"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "鱼米骈登橘柚垂，备闻佳政起深思。", 
            "女巫罢进《神弦曲》，乡校新陈《鲁颂》诗。", 
            "风叶昼埋公馆静，霜钟寒度海云迟。", 
            "高天鸿鹄东回首，亦欲朝阳借一枝。"
        ], 
        "title": "闻何上海子敬毁淫祠开乡校因寄四韵", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "玉帐旂旌拂紫冥，楼船神物护青萍。", 
            "风云密拥将军树，江海孤悬处士星。", 
            "深愧草茅优简拔，未忘蒲柳易飘零。", 
            "竹西歌吹高阳酒，喜为寻春过野亭。"
        ], 
        "title": "无锡寓隐谢王左丞彦熙携酒馔远过", 
        "type": "律诗", 
        "yun": "青"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "春阴过却几番风，野店山樱雾雨中。", 
            "新水绿塘鹅并浴，嫩寒茅阁燕微通。", 
            "大儿稍熟春秋例，幼女欢趋组绣功。", 
            "四十今年浑意足，酒炊香满巷西东。"
        ], 
        "title": "冥鸿亭偶题二首时岁戊戌 其一", 
        "type": "律诗", 
        "yun": "东"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "一家无事乐清宁，寄目冥鸿野外亭。", 
            "江水未分南北限，月明常后毕箕星。", 
            "子生猫栎垂垂赤，蔓长鸦藤故故青。", 
            "天意物情应有在，且须料理相牛经。"
        ], 
        "title": "冥鸿亭偶题二首时岁戊戌 其二", 
        "type": "律诗", 
        "yun": "青"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "寒尽东风破晓阴，真人遗像俨如临。", 
            "山中霞熟千年酝，海上莲开七朵金。", 
            "朔地兴王资化力，钧天朝帝动仙音。", 
            "私忻泉石膏肓久，终日凝神紫气深。"
        ], 
        "title": "十二月廿二日为重阳王真人诞辰是日立春在淞江长春道院瞻拜真人及七真像敬题薛一山丹房", 
        "type": "律诗", 
        "yun": "侵"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "五纬南行秋气高，大河诸将走儿曹。", 
            "投鞍尚得齐熊耳，卷甲何堪弃虎牢。", 
            "汧陇马肥青苜蓿，甘梁酒压紫蒲萄。", 
            "神州比似仙山固，谁料长风掣巨鳌。"
        ], 
        "title": "无题五首 其一", 
        "type": "律诗", 
        "yun": "豪"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "天枪几夜直钩陈，车驾高秋重北巡。", 
            "总谓羽林无猛士，不缘金屋有佳人。", 
            "广寒霓仗閒华月，太液龙舟动白蘋。", 
            "雪满上京劳大飨，西风华岳吊秦民。"
        ], 
        "title": "无题五首 其二", 
        "type": "律诗", 
        "yun": "真"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "白衣𦩷𦪇渡吴兵，赤羽旌旗夺赵营。", 
            "滦水天回龙虎气，榆林风逐马驼声。", 
            "靓妆宫女愁啼竹，白发祠官忆荐樱。", 
            "犹有海鹰神不王，鴐鹅高去塞云平。"
        ], 
        "title": "无题五首 其三", 
        "type": "律诗", 
        "yun": "庚"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "五城月落静朝鸡，万灶烟消入水犀。", 
            "椒闼佩琚遗白草，木天图籍冷青藜。", 
            "北臣旧说齐王肃，南仕新闻汉日磾。", 
            "天意人心竟何在？虎林还控雁门西。"
        ], 
        "title": "无题五首 其四", 
        "type": "律诗", 
        "yun": "齐"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "十载群雄百战疲，金城万雉自汤池。", 
            "地分玉册盟俱在，露仄铜盘影不支。", 
            "中夜马群风北向，当年车辙日南驰。", 
            "独怜石鼓眠秋草，犹是宣王颂美辞。"
        ], 
        "title": "无题五首 其五", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "一国三公狐貉衣，四郊多垒鸟蛇围。", 
            "天街不辨玄黄马，宫漏稀传日月闱。", 
            "嵇绍可能留溅血，谢玄那及总戎机。", 
            "祇应大驾惩西楚，弗对虞歌北渡归。"
        ], 
        "title": "后无题五首 其一", 
        "type": "律诗", 
        "yun": "微"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "吐蕃回纥使何如，冯翊扶风守太疏。", 
            "范蠡不辞句践难，乐生何忍惠王书。", 
            "银河珠斗低沙幕，乳酒黄羊减拂庐。", 
            "北陆渐寒冰雪早，六龙好扈五云车。"
        ], 
        "title": "后无题五首 其二", 
        "type": "律诗", 
        "yun": "鱼"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "回首昆崙五色天，疏风落日重佪儃。", 
            "驾骖八骏非忘镐，台置千金旧慕燕。", 
            "地限上林云过雁，雪封西岭树啼鹃。", 
            "远惭行在周庐士，横草无功日晏眠。"
        ], 
        "title": "后无题五首 其三", 
        "type": "律诗", 
        "yun": "先"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "险塞居庸未易劘，望乡台上望乡多。", 
            "君心不隔丹墀草，祖誓无忘黑水河。", 
            "前后炎刘中运歇，东西元魏百年过。", 
            "愁来莫较兴衰理，只在当时德若何？"
        ], 
        "title": "后无题五首 其四", 
        "type": "律诗", 
        "yun": "歌"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "黄河清浅海尘扬，陕月关云气惨苍。", 
            "宁复明珠专甓社，尚论玉兔踞金床。", 
            "衣冠并入梁园宴，简册潜回孔壁光。", 
            "私幸老归忘世事，梧桐朝影对溪堂。"
        ], 
        "title": "后无题五首 其五", 
        "type": "律诗", 
        "yun": "阳"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "跃马横戈东楚陲，据吴连越万熊貔。", 
            "风云首护平淮表，日月中昏镇海旗。", 
            "玉帐歌残壶尽缺，天门梦觉翮双垂。", 
            "南州孺子为民在，愧忝黄琼太尉知。"
        ], 
        "title": "舟过吴门感怀二首 其一", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "强兵富境望贤豪，戴縰垂缨恨尔曹。", 
            "一聚劫灰私属尽，三边阴雨国殇号。", 
            "江光东际汤池阔，山势西来甲观高。", 
            "形胜不殊人事改，扁舟谁酹月中醪。"
        ], 
        "title": "舟过吴门感怀二首 其二", 
        "type": "律诗", 
        "yun": "豪"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "三年江馆闭斜曛，一日星轺下紫氛。", 
            "老我已非佳子弟，壮公曾是故将军。", 
            "未央双阙云端见，长乐疏钟月下闻。", 
            "还语中原檿丝尽，六宫知爱石榴裙。"
        ], 
        "title": "谢中政院判买住昂霄枉过予龙江寓隐", 
        "type": "律诗", 
        "yun": "文"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "司徒分镇越王台，瓯婺山光入望来。", 
            "堂上修文间将略，幕中求旧得贤才。", 
            "鉴湖木落鱼梁见，紫塞风高雁路开。", 
            "莫禁白头狂贺老，酒船仍荡月明回。"
        ], 
        "title": "送吴照磨赴李司徒幕兼简张郎中", 
        "type": "律诗", 
        "yun": "灰"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "朱绂青袍映后先，迩来愁过买臣年。", 
            "垆头相醵囊须罄，地下谁游剑莫悬。", 
            "淮浪白滔回鲁日，塞氛黄隔姓刘天。", 
            "贱名忝在齐民版，为报新芜傍泖田。"
        ], 
        "title": "寄娄上俞士平提学陆良贵秦文仲二教授", 
        "type": "律诗", 
        "yun": "先"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "花开花落雪盈颅，三地相望一信无。", 
            "梁震不惭前进士，杜陵宁是老狂夫。", 
            "长淮浪接江逾阔，南极星联斗不孤。", 
            "想与穷经全学正，酒香邻社杖同扶。"
        ], 
        "title": "寄陆宅之进士钱思复提学全希言学正", 
        "type": "律诗", 
        "yun": "虞"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "髯参归隐小郊坰，乱日曾闻险备经。", 
            "风黑浪高罗刹海，月明天度使臣星。", 
            "东都先见逢萌得，广武重游阮籍醒。", 
            "最是故家春草暗，杜鹃啼杀忍同听。"
        ], 
        "title": "经游小来泾简木仲毅", 
        "type": "律诗", 
        "yun": "青"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "蹇驴双耳卓东风，前导青衣一小童。", 
            "石涧倒涵岚气白，海霞高贯日轮红。", 
            "桃花芝草经行异，鹤发鸡皮语笑同。", 
            "却待朝天惊梦失，春醒无奈雨帘栊。"
        ], 
        "title": "梦骑驴", 
        "type": "律诗", 
        "yun": "东"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "别业归来千里馀，泰山倾盖喜无如。", 
            "青衫不污新丰酒，白发终乘下泽车。", 
            "地入东南空驿骑，雪消齐鲁足淮鱼。", 
            "彼行此住情俱得，尚约鸡肥落木初。"
        ], 
        "title": "会别马颍渔", 
        "type": "律诗", 
        "yun": "鱼"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "天转云东上六符，有怀无寐枕同孤。", 
            "紫芝隐曲歌商皓，烈火残经补汉儒。", 
            "私地春先梅老发，盛阴雷疾草狂苏。", 
            "祖生迟旦疏殊甚，不计中流少一壶。"
        ], 
        "title": "寄钱泰窝陈云轩二遗叟", 
        "type": "律诗", 
        "yun": "虞"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "前朝进士过林扃，信宿论心为竦听。", 
            "云气夜蟠雄剑紫，天光寒入旧毡青。", 
            "不同嘉树生南国，犹梦鲲鱼化北溟。", 
            "老我归田有龙具，仅堪供卧读牛经。"
        ], 
        "title": "喜颜守仁教授留园馆信宿", 
        "type": "律诗", 
        "yun": "青"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "地涌丛林小翠屏，海吞孤嶂半螺青。", 
            "岩扉老衲忘人我，石甃神丹护甲丁。", 
            "吴甸土寒黄耳魄，秦山草歇白蛇腥。", 
            "放歌适在风埃表，幢节浮空若下听。"
        ], 
        "title": "同谊书记游查山留题净无馀西南林壑", 
        "type": "律诗", 
        "yun": "青"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "床头鸱卧久空金，壁上蜗行尚有琴。", 
            "孺子成名狂阮籍，霸才无主老陈琳。", 
            "虹霓气冠登莱市，蝙蝠群飞顾陆林。", 
            "环海烟沙翻万锸，连村霜月抱孤衾。"
        ], 
        "title": "书西厦时洪武丙寅沿海筑城", 
        "type": "律诗", 
        "yun": "侵"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "香散天街静玉珂，露台风殿夜如何？", 
            "星从河汉淡中落，秋在梧桐疏处多。", 
            "鸾影不曾离宝鉴，蛛丝先已缀金梭。", 
            "君王茧馆询遗事，却拟鸾车共载过。"
        ], 
        "title": "秋词（一作张雨诗）", 
        "type": "律诗", 
        "yun": "歌"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "遗经姑置楚包茅，新笔恭书《蛊》上爻。", 
            "利尽岛溟珠象郡，道湮邹鲁凤麟郊。", 
            "看云暮影齐巾角，滴露春声落枕凹。", 
            "自判优游不堪事，鷾鸸添室翠分巢。"
        ], 
        "title": "辛酉杂题（一作《古怀》）二首 其一", 
        "type": "律诗", 
        "yun": "肴"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "槿篱莎径入林堂，春作无牵午漏长。", 
            "音歇野莺新绿浅，影浮潭鲫小红香。", 
            "谁家数应中和节，十亩寒轻二月霜。", 
            "忍贳缊袍偿酒债，时人将谓独醒狂。"
        ], 
        "title": "辛酉杂题（一作《古怀》）二首 其二", 
        "type": "律诗", 
        "yun": "阳"
    }, 
    {
        "author": "北客", 
        "era": "元", 
        "subtype": "七言绝句", 
        "text": [
            "忆昔陈桥兵变时，欺他寡妇与孤儿。", 
            "谁知三百馀年后，寡妇孤儿又被欺。"
        ], 
        "title": "宋太祖", 
        "type": "绝句", 
        "yun": "支"
    }, 
    {
        "author": "王冕", 
        "era": "元", 
        "subtype": null, 
        "text": [
            "青山无云白日迟，仙翁移家何所之？", 
            "或以丹砂到勾漏，或为家累遭驱驰。", 
            "乌犍背上妻与儿，顾盼未解知其归。", 
            "仙翁读书自怡怡，坐稳不觉路险巇。", 
            "牛羊猫狗先后随，老奴老婢俱忘机。", 
            "仙翁去就无不宜，岂以偷生辛苦为？", 
            "君不见风水洞前草离离，淡烟寒雨愁凄迷；", 
            "又不见云门长松啼子规，春风落花事已非。", 
            "神仙有无未知，人生有酒且自持，秦皇汉武徒尔为？"
        ], 
        "title": "葛仙翁移家图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "先生读书不闭户，坐阅鸿濛窥太古。", 
            "衣冠潇洒武前修，礼乐从容出东鲁。", 
            "文章光焰驾李杜，李杜后来称独步。", 
            "谈辩风生四座春，胸中别有天台赋。", 
            "相逢抵掌不露机，却说少年骑马时。", 
            "春光淡沱随所之，好山好山多赋诗。", 
            "转首东风吹马耳，犹记松阴调绿绮。", 
            "杖藜不惮步行迟，孰谓画图无乃是？", 
            "我生山野无所谋，白日灌园夜饭牛。", 
            "安得先生与之游？买酒共上黄鹤楼。"
        ], 
        "title": "孙元实春游图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "牧儿小职奚以为，力耕得暇则放之。", 
            "浴流食青随所宜，岂同人牧潜危机？", 
            "重爵厚禄那自欺，坐看败肉加鞭笞。", 
            "何如牧儿心坦夷？出入自在无羁縻。", 
            "高林雨晴白日迟，平原春暖芳草肥。", 
            "牧儿乐事从可知，钓鱼吹笛怡怡而。", 
            "牛犊茁壮长厥肥，老我亦有丰年期。", 
            "披图载颂四牧诗，龚黄召杜今是谁？"
        ], 
        "title": "四牧图戴嵩画", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "夏侯先生天下士，风流倜傥忠义俱。", 
            "平生勋业能自知，腹内更有非常书。", 
            "浪游不废灯火读，骑马儿郎空碌碌。", 
            "王门讲道三十年，坐使穷荒移国俗。", 
            "浮云蔽日客梦单，勇锐欲食奸臣肝。", 
            "径持白事上天子，不顾宰相与乃官。", 
            "沈冤昭雪清四海，旧时枝叶生光彩。", 
            "至今长安诸小儿，拍手为之歌慷慨。", 
            "归来弗受大官名，五湖一叶扁舟轻。", 
            "丹青徒写苏子卿，黄花自友陶渊明。", 
            "老我论交苦不早，意气相期且倾倒。", 
            "读公佳传诵公诗，江南节士如公少。"
        ], 
        "title": "夏节士", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "公昔新著进士衫，道酣气岸清且髯。", 
            "政事堂堂史册载，威仪肃肃民具瞻。", 
            "光风回春霭芳草，剩水残山振枯槁。", 
            "至今吾乡诸父老，去思剧口谈公好。", 
            "当时进士几百人，奔趋衮衮登要津。", 
            "时雍所溉圣泽厚，仕宦未有如公贫。", 
            "公之家世秉周礼，伯叔兄弟官济济。", 
            "饮冰食蘖二十载，浊径终不污清渭。", 
            "而今四海乐太平，太平天子尧聪明。", 
            "台阁诸老皆老成，岂不与公书大名？", 
            "鄢城弦歌固非左，达以长官无不可。", 
            "故人天上待公来，绣衣白简青骢马。"
        ], 
        "title": "送沙德润之焉城", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "前年常见云西画，今年始识云西翁。", 
            "文章惊世世所重，笔力到老老更工。", 
            "流水涓涓石凿凿，一啸长才风雨作。", 
            "岂云笔底有江山？自是胸中蕴丘壑。", 
            "昨日亭东白云起，怅望吴松满江水。", 
            "安得先生乘兴来？写我江南雪千里。"
        ], 
        "title": "曹云西画山水图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "君不见鉴貌但鉴影，写貌难写心。", 
            "霍光邓禹在台阁，严陵魏野居山林。", 
            "功名道德照千古，不特肖貌传至今。", 
            "固知写貌易心难，状之妍丑笔可得，至理不在颜色间。", 
            "陈君笔力异众史，相貌既同心亦似。", 
            "昨日忘机入城市，草衣著我丹青里。", 
            "气爽神清谁比拟，雪霁梅花映秋水。", 
            "黄童白叟指点看，此老不是儒生酸。", 
            "陈君陈君容我閒，莫教添上貂婵冠。"
        ], 
        "title": "赠写照陈肖堂", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "寒风萧萧月入户，渺渺云飞水仙府。", 
            "仙人一去不知所，池馆荒凉似无主。", 
            "江城岁晚路途阻，邂逅相看颜色古。", 
            "环佩无声翠裳舞，欲语不语情悽楚。", 
            "十二楼前问鹦鹉，沧海桑田眯尘土。", 
            "王孙不归望湘浦，芳草连天愁夜雨。"
        ], 
        "title": "水仙图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "芙蓉香冷箫声杳，月淡烟清楚宫晓。", 
            "仙禽不语雪衣轻，相逢却恨秋风早。", 
            "土花翠浅霜露濛，山梨小结丹砂红。", 
            "玉人醉倒不知处，梦回故苑朝云浓。"
        ], 
        "title": "棠梨白练图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "高昌野人见几早，发须不待秋风老。", 
            "脱身放浪烟水间，富贵功名尽除扫。", 
            "坐对渔翁交有道，青绫何似芦花好？", 
            "从时拜赐芦花人，自云不让今古贫。", 
            "高眠听梦梦更真，白月满船云满身。", 
            "起来拍手波粼粼，欸乃撼动人间春。"
        ], 
        "title": "芦花道人换被图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "前年放船九江口，秋风猎猎吹蒲柳。", 
            "买鱼沽酒待月明，不知江上青山走。", 
            "三更吹笛欲唤人，漙漙白露侵衣巾。", 
            "故乡遥遥书断绝，空见过雁如飞云。", 
            "去年却下七里滩，秋水满江秋月寒。", 
            "子陵先生钓鱼处，荒台直起青云端。", 
            "先生不受汉廷官，自与山水相盘桓。", 
            "至今高节敦廉顽，清风凛凛谁能攀。", 
            "泊舟登岸行复止，小径分岐通草市。", 
            "石林掩映树青红，正与今年画相似。", 
            "茅庐半住林木里，白狗黄鸡小如蚁。", 
            "翁媪无言童稚閒，可是太平风俗美。", 
            "清溪水落鱼蟹新，东邻酿熟呼西邻。", 
            "相牵相把意思真，亲密不异朱陈民。", 
            "李端笔力乃巧妙，写我旧日经行到。", 
            "岂是老梦眩水墨，不觉掀髯发长啸。", 
            "殷家大楼沧江头，留我十日风雨秋。", 
            "触景感动客邸愁，便欲卜筑山之幽。", 
            "断桥流水无人处，添种梅花三百树。", 
            "直待雪晴冰满路，骑驴相逐寻诗去。"
        ], 
        "title": "秋山图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "长松撼空风怒号，门前大水推断桥。", 
            "山中坐雨六十日，不知野草如人高。", 
            "今晨出门天气好，眨眼忽惊春事老。", 
            "杨花散作雪满溪，送客俄然动怀抱。", 
            "金陵六朝古帝都，古时风景今何如？", 
            "珊瑚无根土花碧，露团玉树生流珠。", 
            "江山无人隔尘土，丹凤不来孤燕语。", 
            "上人脱洒无滞留，底用登临重怀古。", 
            "世人往往乘险机，老我白发无能为。", 
            "道甫问讯丁令威，有鸟有鸟何时归？"
        ], 
        "title": "送无咎游金陵兼简丁仲容隐居", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "玉堂学士金闱彦，磊落襟怀书万卷。", 
            "等閒貌出天马驹，鬃鬣萧梢气雄健。", 
            "蹄如削玉耳削筒，目光炯炯磨青铜。", 
            "五花连钱云影动，喷沫一啸生长风。", 
            "我昔曾上桑乾岭，带甲骑来霜月冷。", 
            "只今潦倒岩谷间，展卷令人动深省。"
        ], 
        "title": "松雪画马图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "隔江青山青欲流，江云洗尽江风秋。", 
            "幽人小艇江上游，碧波万顷无白鸥。", 
            "我知幽人爱潇洒，岂是机危鸥不下？", 
            "浩歌唤酒来船头，笑杀桃源种桃者。"
        ], 
        "title": "江山渔隐图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "我生山野毛发古，不是多时旧巢许。", 
            "松根坐卧忘岁年，足迹何曾入官府？", 
            "雨晴忽觉草添肥，春来春去都不知。", 
            "耕田凿井亦足乐，短歌长啸随所之。", 
            "溪谷无尘人事少，纵有饥寒能自保。", 
            "花村月夜犬不惊，可是太平风俗好。", 
            "昨日柳花如雪飞，今日作诗何所思？", 
            "我诗似质朴，君政从可推。", 
            "锦衣翩翩马如练，拜恩应到黄金殿。", 
            "他年皂盖下蓬莱，更与君侯作佳传。"
        ], 
        "title": "送暨阳同知", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "废苑荒凉官树老，春雨濛濛长芳草。", 
            "翠石玲珑绾毒蛇，土花乱贴榆钱小。", 
            "犹忆建炎南渡时，五云护拥蛟龙旗。", 
            "金舆玉辇事游幸，名花不待东风吹。", 
            "紫霞蒲萄动春浪，腰鼓腾雷盘锦杖。", 
            "千官景从轩冕入，歌声婉转青天上。", 
            "阊闾新启铜龙楼，长江万里为鸿沟。", 
            "中原北望草木秋，王孙不识山河愁。", 
            "垂衣东南成至治，百五十年真梦寐。", 
            "只今往事漫蒿莱，文物衣冠俱扫地。", 
            "西湖水昏迷钓船，南屏月冷啼杜鹃。", 
            "咸平元祐事茫然，梅花杨柳俱忘言。", 
            "鄂州老将呼不起，石塔如壶枕江尾。", 
            "行殿白日古磷飞，游子无言泪如水。"
        ], 
        "title": "钱塘纪行", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "东园漆树三丈长，绿叶花润枝昂藏。", 
            "虫蚁不食鸟不啄，皮肤破碎成痍疮。", 
            "野人摩抚重太息，受辱匪因临道旁。", 
            "九天降气疏涩液，大家小家来取将。", 
            "陶盆纸笼攒待满，手中白刃磨秋霜。", 
            "况兼时令值肃杀，苟无正性安敢当？", 
            "所愿天下尽光泽，岂辞一身多损伤？", 
            "君不见西郊樗栎百尺强，薜荔裹缚蝼蚁房，此物安可升庙廊？"
        ], 
        "title": "漆树行", 
        "type": "古风", 
        "yun": "阳"
    }, 
    {
        "author": "王冕", 
        "era": "元", 
        "subtype": null, 
        "text": [
            "草堂昨夜春风起，万树梅花月如水。", 
            "相过谁解论襟期，吾州太守山东李。", 
            "太守自是文章公，文章政事皆从容。", 
            "长身玉立冰雪胸，标致政与梅花同。", 
            "梅花清苦良自守，不逐寻常好花柳。", 
            "广平心事底须论，太守自是调羹手。", 
            "我知太守节义高，混同版筑非徒劳。", 
            "版筑乃是宰相事，济川舟楫随时操。", 
            "他日功成赋归去，溪山风月情如故。", 
            "安得载酒草堂来，岁寒同看梅花树，梅花别有天真趣。"
        ], 
        "title": "草堂", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "我昔闻诸太古初，冯翊窅窅安可摹。", 
            "自从庖羲得龙马，奇偶变化滋图书。", 
            "结绳之政由此毁，科斗鸟迹纷纭起。", 
            "后来大小二篆生，周称史籀秦誇李。", 
            "只今相去几百年，字体散漫随云烟。", 
            "岐阳石鼓土花蚀，峄山之碑野火燃。", 
            "纵有秦铭刻岑石，冰消雪剥无踪迹。", 
            "书生好学何所窥，每展史编空叹息。", 
            "樊山先生东鲁儒，好古博雅耽成癯。", 
            "八分小篆纯古法，凿石置之东南隅。", 
            "白日光芒争照耀，满城走看嗟神妙。", 
            "向来传写何足珍，枣木空遗后人诮。", 
            "徐公手摹烽火尘，金陵近刻殊失真。", 
            "那知此本意态淳，丞相李斯下笔新。", 
            "申屠墨庄有传授，法度森严非苟苟。", 
            "岂为后学得所师，万世千秋垂不朽。"
        ], 
        "title": "题申屠子迪篆刻卷", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "朔风撼天云黮黮，雪花恰似杨花糁。", 
            "凭高无以辨青红，四海九州同一览。", 
            "枯肠颇怪酒力薄，劲气著人寒惨惨。", 
            "痿痹不觉手足强，争战俄惊牙齿喊。", 
            "上天下地无痕瑕，万路千岐迷坎坎。", 
            "山林随处见梅花，汀渚殊难认芦菼。", 
            "东郭先生气宇清，南征老将颜色黪。", 
            "蒙鞍谁剥猛虎皮，摘珠竞探骊龙颔。", 
            "黄河铁牛僵欲倒，取而啖之吾岂敢？", 
            "且将清梦托楮生，焉用栖身重毳毯？", 
            "疏狂夜起不著巾，短发正如童子髧。", 
            "开窗忽见四山入，月色烂森银菡萏。", 
            "玉台冻结花漏涩，戍鼓转更声沈沈。", 
            "此时忽想括苍翁，应是清冰生肺胆。", 
            "兴酣直上百尺楼，天上星辰必亲揽。", 
            "平女自有澄清志，要使齐民无秽埯。", 
            "杀奸除暴尽忠义，坐令豺鳄成韭醢。", 
            "夫何混杂草木中，冰团冱合衔凄潜。", 
            "不如买却金豪曹，且置蒲萄千百坎。", 
            "君歌我和纵高情，痛扫华腴归古淡。", 
            "无知笑杀楚三闾，安用离骚寄悲感？"
        ], 
        "title": "雪中次韵答刘提举", 
        "type": "古风", 
        "yun": null
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "湖山阻绝三千里，台阁勤劳十五年。", 
            "黄霸终然为宰相，赤松老矣号神仙。", 
            "洛阳城里还无屋，洺水村中好问田。", 
            "走也侯门旧宾客，白头不得与周旋。"
        ], 
        "title": "寄广平太守郑彦章", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "满目干戈独损神，古之忠义不谋身。", 
            "杜陵白发空忧国，王衍清谈已误人。", 
            "城郭秪今馀瓦砾，村墟何处避风尘。", 
            "妖氛不到西清上，千树桃花别有春。"
        ], 
        "title": "次顾清逸见寄韵", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "两帖真如白璧双，山灵呵护过沧江。", 
            "不知明月生春浦，每怪晴虹贯夜窗。", 
            "老去秪留诗卷在，愁来宁受酒杯降。", 
            "竹轩近喜多风致，活水栽荷满石缸。"
        ], 
        "title": "和娄所性韵就谢寄汉帖二本之诗", 
        "type": "律诗", 
        "yun": "江"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "边风六月作秋声，世事惊心百感生。", 
            "台阁故人犹嗜酒，闾阎小子亦谈兵。", 
            "红巾似草何时尽，白骨如山几日平。", 
            "甚欲移家渡江水，老来幽独最关情。"
        ], 
        "title": "六月十三日闻边警甚急有感而作", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "秋满东南第一山，古来贤达几登攀。", 
            "两城楼阁西风里，八卫旌旂北斗间。", 
            "羽扇纶巾君未老，麻衣草座我空閒。", 
            "闭门拟撰平淮颂，河上来看奏凯还。"
        ], 
        "title": "寄黄观澜经历时率八卫汉军屯盱眙", 
        "type": "律诗", 
        "yun": "删"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "曾侍家君接胜游，于今复见旧风流。", 
            "江湖诸老半黄壤，乡里小儿今白头。", 
            "车马在门为客好，干戈满地使人愁。", 
            "芙蓉城内宜高隐，丛桂山中莫久留。"
        ], 
        "title": "送刘澹翁总管归江阴时年九十岁", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "公昔骑麟下星渚，前身恐是匡庐君。", 
            "孤城遗老穷无告，太守真符喜见分。", 
            "彭蠡帆樯明夕照，吴城旌旆拂秋云。", 
            "明年春殿论功赏，传奏先将姓字闻。"
        ], 
        "title": "送庐山高斋赴南康监郡时兵火之馀在吴城山开司", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "南台二十四松厅，上应微垣执法星。", 
            "定有威名清广海，岂无章疏动朝廷。", 
            "铁冠精彩还簪笔，宝剑磨砻始发硎。", 
            "竹下明年候骢马，也应旌节照林坰。"
        ], 
        "title": "送王彦芳之南台御史", 
        "type": "律诗", 
        "yun": "青"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "蜀冈缥缈之飞楼，风帘雾箔悬高秋。", 
            "云间五色孤凤下，木杪几个哀猿愁。", 
            "书生素有万言策，主人赠以千金裘。", 
            "沧江坐啸者谁子，碌碌虚名何足收。"
        ], 
        "title": "和孙行简夜宿万寿山经阁诗韵二首 其一", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "九曲池边看秋色，水光荡漾青于苔。", 
            "白云相邀上山去，明月更喜随人来。", 
            "一声两声松子落，千朵万朵芙蓉开。", 
            "老僧悟我静中意，不遣阶墀留俗埃。"
        ], 
        "title": "和孙行简夜宿万寿山经阁诗韵二首 其二", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "一秋两得平安报，读罢寒暄喜不胜。", 
            "花底振衣清似鹤，灯前书字小如蝇。", 
            "蜕仙道骨无人识，博士官衔自此升。", 
            "江上莼鲈好时节，岂无清梦到吴兴。"
        ], 
        "title": "张仲举博士书来言其老健能夜书小字仍饮量不减喜而赋此诗录上", 
        "type": "律诗", 
        "yun": "蒸"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "今年九日无一钱，杞菊满院秋娟娟。", 
            "闭门不出何所作，抱膝长吟真可怜。", 
            "城东买竹欲移屋，溪上种秫空求田。", 
            "馀生饱吃广陵饭，更拟作诗三十年。"
        ], 
        "title": "癸巳九日", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "千里旌旗接轴轳，王师日久费供需。", 
            "秪知天下金如土，岂谓人间米似珠。", 
            "此日论功犹受赏，何人报主肯忘躯。", 
            "讵无执法如公者，能上封章亦丈夫。"
        ], 
        "title": "送徐州李判官供给役满归", 
        "type": "律诗", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "老来正赖君医我，客里那知我哭君。", 
            "人世百年修短定，江城一日死生分。", 
            "锦帆泾上谁家屋，龙井庄前处士坟。", 
            "魂魄东西招不得，杏花村落雨纷纷。"
        ], 
        "title": "挽王彦达", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "三月雅集未知还，况复夕阳犹在山。", 
            "金刀刻字碧筠上，玉卮行酒青松间。", 
            "三年不见兵马息，一日且放吾侪闲。", 
            "桃花杏花正无数，明朝更约来东关。"
        ], 
        "title": "三月十八日同饶介之冯仁伯张道源王伯纯雅集城东李氏园亭赋此", 
        "type": "律诗", 
        "yun": "删"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "宫官比日盛才贤，寮寀光华得妙年。", 
            "东禁总分清切地，前星偏近紫微天。", 
            "朱研玉斗时开宝，香热金炉晓奏笺。", 
            "朝觐从容问先世，鄂公忠孝是家传。"
        ], 
        "title": "寄衰翁东宫典宝监知事史仲文赴京之任赋诗二首为饯 其一", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "征车载道马駉駉，更尽沙头双玉瓶。", 
            "十月淮南逢小雪，五云天上望前星。", 
            "龙文符宝连函出，鹤禁箫韶弭节听。", 
            "鄂国平南好勋业，嘉言何处惜朝廷。"
        ], 
        "title": "寄衰翁东宫典宝监知事史仲文赴京之任赋诗二首为饯 其二", 
        "type": "律诗", 
        "yun": "青"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "此花超出万花群，阑槛真如隔彩云。", 
            "琼馆曾蒙天一笑，玉箫空负月三分。", 
            "溶溶瑞露通宵下，细细香风隔院闻。", 
            "后土祠前春似梦，至今红袖客纷纷。"
        ], 
        "title": "次饶介之琼花诗韵", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "江水东流去不还，几人不老似青山。", 
            "九洲目断苍烟水，万古魂销落照间。", 
            "石上鸟啼松树合，水边人羡柳花闲。", 
            "更容野客重携酒，为报园翁莫掩关。"
        ], 
        "title": "饶介之怀古有诗见和复用前韵以答 其一", 
        "type": "律诗", 
        "yun": "删"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "自笑东园数往还，年年诗债积如山。", 
            "身游紫陌红尘外，心在青天白日间。", 
            "说剑谈玄俱是错，焚香酌酒不如闲。", 
            "先生自是知几者，莫放声名动紫关。"
        ], 
        "title": "饶介之怀古有诗见和复用前韵以答 其二", 
        "type": "律诗", 
        "yun": "删"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "城郭犹存铁瓮基，英雄曾此重藩维。", 
            "天连故国山为垒，地设长江水作池。", 
            "西府尚凭东府壮，今人不让古人奇。", 
            "津亭我昔经行处，目送风帆有所思。"
        ], 
        "title": "赋得铁瓮城送杨克明之淮海书院山长", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "万重玉帛会蓬莱，先报中吴进表来。", 
            "内使传宣催引见，舍人当殿拆封开。", 
            "干戈载戢龙颜喜，正朔重颁凤历回。", 
            "却袖天香上归骑，定分春色到苏台。"
        ], 
        "title": "送谢参军朝京二首 其一", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "霜落平原百草乾，出门何处望朝端。", 
            "山林白发相逢晚，风雪沧江欲别难。", 
            "使命岂辞行地远，圣恩还复与天宽。", 
            "群公定问君家世，能为苍生远祖安。"
        ], 
        "title": "送谢参军朝京二首 其二", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "画省归来驿路长，玉荆传道石田荒。", 
            "一春对酒悲时事，四月乘槎过海洋。", 
            "杀贼岂图金作印，转官行见绣为裳。", 
            "孤城民瘼思苏息，回首纶音赐宠光。"
        ], 
        "title": "送姚节卿摄崇明判官", 
        "type": "律诗", 
        "yun": "阳"
    }, 
    {
        "author": "丘处机", 
        "era": "元", 
        "subtype": null, 
        "text": [
            "山中好，最好是春时。", 
            "红白野花千种样，间关幽鸟百般啼。", 
            "空翠湿人衣。", 
            "茶自采，笋蕨更同薇。", 
            "百结布衫忘世虑，几壶村酒适天机。", 
            "一醉任东西。"
        ], 
        "title": "忆江南 四时四首", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "孤身蹬，泛秦川、西入磻溪乡域。", 
            "旷谷岩前幽涧畔，高凿云龛栖迹。", 
            "烟火俱无，箪瓢不置，日用何曾积。", 
            "饥餐渴饮，逐时村巷求觅。", 
            "选甚冷热残馀，填肠塞肚，不假珍羞力。", 
            "好弱将来糊口过，免得庖厨劳役。", 
            "装贯皮囊，熏蒸关窍，图使添津液。", 
            "色身轻健，法身容易将息。"
        ], 
        "title": "无俗念", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "偎岩傍陇，扼长更、萧索昏魔非一。", 
            "皓月澄澄山上显，天角辉辉初出。", 
            "露结霜凝，金华玉润，淡荡何飘逸。", 
            "清临寰宇，发扬神秀姿质。", 
            "凄怆六合群情，淹沉幽昧，惨怛劬劳疾。", 
            "大阐良因弘济度，皆得逍遥宁谧。", 
            "浩气腾腾，馀光蔼蔼，至性那亏失。", 
            "圆明法界，法轮常自充实。"
        ], 
        "title": "无俗念 月", 
        "type": "词", 
        "yun": "质"
    }, 
    {
        "author": "丘处机", 
        "era": "元", 
        "subtype": null, 
        "text": [
            "迎今送古，叹春花秋月，年年如约。", 
            "物换星移人事改，多少翻腾沦落。", 
            "家给千兵，官封一品，得也无依托。", 
            "光阴如电，百年随手偷却。", 
            "有幸悟入玄门，擘开疑网，撞透真欢乐。", 
            "白玉壶中祥瑞罩，一粒神丹挥霍。", 
            "月下风前，天长地久，自在乘鸾鹤。", 
            "人间虚梦，不堪回首重作。"
        ], 
        "title": "无俗念 乐道", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "十洲三岛，运长春、不夜风光无极。", 
            "宝阁琼楼山上耸，突兀巍峨千尺。", 
            "绿桧乔松，丹霞密雾，簇拥神仙宅。", 
            "漫漫云海，奈何无处寻觅。", 
            "遥想徐福当时，楼般东下，一去无消息。", 
            "万里沧波空浩渺，远接天涯秋碧。", 
            "痛念人生，难逃物化，怎得游仙域。", 
            "超凡入圣，在乎身外身易。"
        ], 
        "title": "无俗念 仙景", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "同云瑞雪，正三冬、□闭严凝时节。", 
            "寂寞山家孤悄悄，终日无人谈说。", 
            "败衲重披，寒埪独坐，夜永愁难彻。", 
            "长更无寐，朔风穿户凄冽。", 
            "求饭朝入西村，临泉夹道，玉叶凌花结。", 
            "冻手频呵仍自恨，浊骨凡胎为劣。", 
            "昼夜参差，饥寒逼迫，早晚超生灭。", 
            "须凭一志，撞开千古心月。"
        ], 
        "title": "无俗念 岁寒守志", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "虚心翠竹，禀天然、一气生来清独。", 
            "月下风前堪赏玩，嘲谑令人无俗。", 
            "嫩叶萧骚，隆冬掩映，秀出千林木。", 
            "英姿光润，状同玄辅寒玉。", 
            "好事东里田侯，南溪新种，使我开青目。", 
            "尽日高吟窗外看，风飐筠梢摇绿。", 
            "冉冉幽香，萧萧疏影，坐卧清肌肉。", 
            "云龛闲伴，雅怀惟称仙福。"
        ], 
        "title": "无俗念 竹", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "春游浩荡，是年年、寒食梨花时节。", 
            "白锦无纹香烂漫，玉树琼葩堆雪。", 
            "静夜沈沈，浮光霭霭，冷浸溶溶月。", 
            "人间天上，烂银霞照通彻。", 
            "浑似姑射真人，天姿灵秀，意气舒高洁。", 
            "万蕊参差谁信道，不与群芳同列。", 
            "浩气清英，仙材卓荦，下土难分别。", 
            "瑶台归去，洞天方看清绝。"
        ], 
        "title": "无俗念 灵虚宫梨花词", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "法轮初转，慧风生、陡觉清凉无极。", 
            "皓色凝空嘉气会，豁荡尘烦胸臆。", 
            "五贼奔亡，三尸逃遁，表里无踪迹。", 
            "神思安泰，湛然不动戈戟。", 
            "信步紫陌红尘，饥餐渴饮，度日随缘觅。", 
            "物外闲中天地宝，时复玎珰敲击。", 
            "后约参师，前程归路，自有真消息。", 
            "鹤书来召，坐升云汉游历。"
        ], 
        "title": "无俗念 性通", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "群山四渎，暮天晴、挥斥阴魔潜伏。", 
            "太一岩前风道快，千尺波翻蟾足。", 
            "怒雪惊涛，冲堤拍岸，雷辊云翻逐。", 
            "青鸥白鹭，月明江上飞速。", 
            "高下万叠千群，相呼相召，会合清江曲。", 
            "宝月神珠时逗引，辊出都忘钤束。", 
            "踊跃飘飘，玲珑灿灿，价忽连城玉。", 
            "含弘光大，上天入地翻覆。"
        ], 
        "title": "无俗念 述怀", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "前程路远，未昭彰、金玉仙姿灵质。", 
            "寂寞无功天赐我，棋局开颜销日。", 
            "古柏岩前，清风台上，宛转晨餐毕。", 
            "幽人来访，雅怀闲斗机密。", 
            "初似海上江边，三三五五，乱鹤群鸦出。", 
            "打节冲关成陈势，错杂蛟龙蟠屈。", 
            "妙算嘉谋，斜飞正跳，万变皆归一。", 
            "含弘神用，不关方外经术。"
        ], 
        "title": "无俗念 枰棋", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "深溪古岸，到秋来、莎密茸茸无极。", 
            "楝择修纤归洞府，虚落晴天吹炙。", 
            "两束丝乾，千条绳就，不假良工织。", 
            "闲轩亲自，结成渔父装饰。", 
            "时伴樵牧嬉游，青山绿水，带雨和烟适。", 
            "妙绝珍幽径晚，披雪冲开芦荻。", 
            "我本忘名，人皆易号，唤作蓑衣客。", 
            "佗年功满，化云天上无迹。"
        ], 
        "title": "无俗念 蓑衣", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "霜风荡扬，舞飘零、木叶斜飞阡陌。", 
            "极目长郊凝望处。", 
            "衰菊斓斑犹坼。", 
            "点点苍苔，漫漫朝露，渐结清霜白。", 
            "山川高下，尽成一片秋色。", 
            "潇潇万物摧残，凄凉天气，愁损征途客。", 
            "水谷云根无可玩，独有苍苍松柏。", 
            "悟道真仙，忘机逸士，亘古同标格。", 
            "欺寒压众，自来天地饶得。"
        ], 
        "title": "无俗念 暮秋", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "漫漫苦海，似东溟、深阔无边无底。", 
            "逯逯群生颠倒竞，还若游鱼争戏。", 
            "巨浪浮沉，洪波出没，嗜欲如痴醉。", 
            "漂沦无限，化鹏超度能几。", 
            "唯有当日重阳，惺惺了了，独有冲天志。", 
            "学易年高心大悟，掣断浮华缰系。", 
            "十载丹成，一时功就，脱壳成蝉蜕。", 
            "从师别后，更谁风范相继。"
        ], 
        "title": "无俗念 赞师", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "去年禾，今岁麦。", 
            "陆地如云充塞。", 
            "丰稔世，太平年。", 
            "黎民各坦然。", 
            "众心安，闲客易。", 
            "到处逍遥无事。", 
            "昏告宿，馁求餐。", 
            "坊村没阻颜。"
        ], 
        "title": "更漏子 乐道", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "夕阳红，秋水澹。", 
            "雨过碧天如鉴。", 
            "篱菊绽，塞鸿归，长郊叶乱飞。", 
            "上西山，斟北海。", 
            "酩酊神游仙界。", 
            "霜夜冷，月华清。", 
            "醺醺醉未醒。"
        ], 
        "title": "更漏子", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "落落长松，倚浮云大山、高占幽僻。", 
            "亭亭隐士，爱洞天岩穴，深藏虚极。", 
            "对门开是景，挂猿狖、离罗峭壁。", 
            "尽日无佗事，唯调虎龙，交媾坐磐石。", 
            "时时鹤听嘉音，动笙篁转流，空外飘激。", 
            "人明至道，恶管弦幽噎，花间沉溺。", 
            "出群常羡此，岁寒重、孤凝黛色。", 
            "炼性超于彼，身闲永同居寿域。"
        ], 
        "title": "月中仙 对松", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "侧磬悬钟，慕巢由隐沦、活计萧索。", 
            "天然耿介，爱一身孤僻，逍遥云壑。", 
            "利名千种事，我心上、何曾挂着。", 
            "幸遇清平世，诸军宴安，刀剑罢挥霍。", 
            "民歌两穗之丰，教门兴我忘，三岛之约。", 
            "来宾去友，递日常谷，骖鸾骑鹤。", 
            "洞前无限景，异花秀、香风喷薄。", 
            "更谢汧源众，分餐助余长啸乐。"
        ], 
        "title": "月中仙 景金本作山居", 
        "type": "词", 
        "yun": "药"
    }, 
    {
        "author": "丘处机", 
        "era": "元", 
        "subtype": null, 
        "text": [
            "一团脓，三寸气。", 
            "使作还同傀儡。", 
            "夸体段，骋风流。", 
            "人人不肯休。", 
            "白玉肌，红粉脸。", 
            "尽是浮华妆点。", 
            "皮肉烂，血津乾。", 
            "荒郊你试看。"
        ], 
        "title": "更漏子 其一 假躯", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "日色西沉，上高台回观、天地寥廓。", 
            "疏星隐现，空一轮明月，昭昭无著。", 
            "皓然三界外，似百炼、青铜鉴跃。", 
            "处处恩光被，家家照临，庭户启溟漠。", 
            "长生万里清风，助乾坤荡摇，云雾难作。", 
            "仙宫宝殿，正烂霞金碧，相辉参错。", 
            "大哉销夜景，镇千古、含弘磊落。", 
            "有志攀青桂，蟾宫兔边看捣药。"
        ], 
        "title": "月中仙 赏月", 
        "type": "词", 
        "yun": "药"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "流沙连竺国，大碛间和宁。", 
            "云合阴山黑，天垂瀚海青。", 
            "穹庐骈騕袅，葩盖建和铃。", 
            "多少花门子，相逢过北庭。"
        ], 
        "title": "漫兴四首 其一", 
        "type": "律诗", 
        "yun": "青"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "屯聚皆羌属，苍茫路转西。", 
            "草深车迹浅，霜重角声低。", 
            "军马行无数，山林望欲迷。", 
            "老兵通汉语，指点话征西。"
        ], 
        "title": "漫兴四首 其二", 
        "type": "律诗", 
        "yun": "齐"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "天时今亦异，地丑古来非。", 
            "永夜惟消酒，严寒未授衣。", 
            "一时风色变，万里雪花飞。", 
            "小大持弓矢，相呼出打围。"
        ], 
        "title": "漫兴四首 其三", 
        "type": "律诗", 
        "yun": "微"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "壮心殊未已，望望尽黄沙。", 
            "韦帽笼鸦鹘，毡囊载骆驼。", 
            "过关南客少，出塞北风多。", 
            "田牧俱荒废，空怀马伏波。"
        ], 
        "title": "漫兴四首 其四", 
        "type": "律诗", 
        "yun": null
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "竹冠横五折，安用铁丝旒？", 
            "斑积湘江雨，清衔嶰谷秋？", 
            "自然坚节在，难与俗情侔。", 
            "相见无疑怪，先生不姓刘。"
        ], 
        "title": "竹冠", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "春事已过半，客怀何怅然？", 
            "鸟啼云外树，花落雨余田。", 
            "沽酒不成醉，解衣徒自怜。", 
            "五湖烟水远，未得问归船。"
        ], 
        "title": "春晚客怀七首 其一", 
        "type": "律诗", 
        "yun": "先"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "落落穷途客，年年不在家。", 
            "寄眠听夜雨，借景看春花。", 
            "空著三山帽，难防两鬓华。", 
            "清晨览明镜，载笑复咨嗟。"
        ], 
        "title": "春晚客怀", 
        "type": "律诗", 
        "yun": "麻"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "衣袖露两肘，难留侠客槌。", 
            "对山长发啸，得酒忽忘诗。", 
            "树湿吴云重，花残越鸟悲。", 
            "酸辛甘自受，褴褛愧妻儿。"
        ], 
        "title": "春晚客怀七首 其三", 
        "type": "律诗", 
        "yun": "支"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "花落春城暮，登临思倍清。", 
            "买杯酬宿约，联句足余情。", 
            "三峡星河动，九江风浪生。", 
            "吾侪似无用，思与白鸥盟。"
        ], 
        "title": "春晚客怀七首 其四", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "雨暴溪流急，云低树势平。", 
            "山边狐独啸，林外鸟皆惊。", 
            "小草添生意，残花减俗情。", 
            "明朝整巾舄，饱饭竹间行。"
        ], 
        "title": "春晚客怀七首 其五", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "诗酒从时适，功名委壮图。", 
            "好山随处有，閒客近来无。", 
            "冠盖骈三辅，烽尘暗四隅。", 
            "余生营计拙，且僦好楼居。"
        ], 
        "title": "春晚客怀七首 其六", 
        "type": "律诗", 
        "yun": null
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "贾谊治安策，虚劳渎圣明。", 
            "人民正凋瘵，豺虎恣纵横。", 
            "白水沈南国，青山没上京。", 
            "吾儒无可奈，老泪向天倾。"
        ], 
        "title": "春晚客怀七首 其七", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "几日不启户，庭前青草多。", 
            "故缘诗思涩，不奈客情何。", 
            "贫贱家无定，英雄剑懒磨。", 
            "江山千万里，回首一长歌。"
        ], 
        "title": "客情", 
        "type": "律诗", 
        "yun": "歌"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "我母本强健，今年说眼昏。", 
            "顾怜为客子，尤喜读书孙。", 
            "事业新灯火，桑麻旧里村。", 
            "太平风俗美，不用闭柴门。"
        ], 
        "title": "归家", 
        "type": "律诗", 
        "yun": "元"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "独宿输吾惯，石床苔藓丰。", 
            "气清神自固，梦不与人同。", 
            "灯焰悬空壁，炉香袅细风。", 
            "如何纨绮辈？服药取奇功。"
        ], 
        "title": "独宿", 
        "type": "律诗", 
        "yun": "东"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "种植便生地，还宜去草莱。", 
            "所期羞膳具，毋吝日滋培。", 
            "雨露恩时及，风霜气莫摧。", 
            "且令根本固，看尔实恢恢。"
        ], 
        "title": "种茄", 
        "type": "律诗", 
        "yun": "灰"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "生涯犹未定，归去勿来迟。", 
            "故里虽云好，吾家正及饥。", 
            "敬尊须重礼，对母说新诗。", 
            "梅竹平安否？先书报我知。"
        ], 
        "title": "示师文二首 其一", 
        "type": "律诗", 
        "yun": "支"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "怅望倚门久，月光清满天。", 
            "念家情切切，为客鬓娟娟。", 
            "细草荒山径，游云过石田。", 
            "安能携尔辈？饱饭老林泉。"
        ], 
        "title": "示师文二首 其二", 
        "type": "律诗", 
        "yun": "先"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "今日放轻舟，令人忆旧游。", 
            "看花穿水竹，沽酒近江楼。", 
            "故老论遗俗，相知已白头。", 
            "晚来乡思切，孤雁楚天秋。"
        ], 
        "title": "访旧游", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "独坐高楼暮，凄凉何所闻？", 
            "乱山流冻雨，荒树接孤云。", 
            "关陕鸦成阵，幽并马不群。", 
            "故人消息断，凋弊闵期文。"
        ], 
        "title": "独坐", 
        "type": "律诗", 
        "yun": "文"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "湖海飘零久，归来依旧贫。", 
            "顾无青眼友，喜有白头亲。", 
            "篱菊留余色，庭梅奏早春。", 
            "溪翁密相访，杯酒接殷勤。"
        ], 
        "title": "归来", 
        "type": "律诗", 
        "yun": null
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "浮云生远树，落日动江波。", 
            "坐对青山好，其如白发何？", 
            "寄诗凭问讯，沽酒借颜酡。", 
            "忽忆平时节，吴淞听棹歌。"
        ], 
        "title": "偶书二首 其一", 
        "type": "律诗", 
        "yun": "歌"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "闻鸡何用舞，对酒且高歌。", 
            "湖海情如故，风霜老奈何。", 
            "相交知己少，入梦好山多。", 
            "玩世能成癖，纷纷事已讹。"
        ], 
        "title": "偶书二首 其二", 
        "type": "律诗", 
        "yun": "歌"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "吊古心何壮，凭高气更雄。", 
            "大风秋野阔，明月故乡同。", 
            "潇洒繁霜鬓，凄凉独老翁。", 
            "夜深沽斗酒，不异在新丰。"
        ], 
        "title": "泗上", 
        "type": "律诗", 
        "yun": "东"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "略彴江烟外，招提水气中。", 
            "故人于此隐，幽致得时同。", 
            "酿酒来彭泽，栽莲接远公。", 
            "浮生底须论，谈笑且春风。"
        ], 
        "title": "石湖寺二首 其一", 
        "type": "律诗", 
        "yun": "东"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "相忆悬清梦，相过笑白头。", 
            "不因吾道重，安得为兹留？", 
            "翠竹边江雨，黄花小院秋。", 
            "明年春水足，准拟泛扁舟。"
        ], 
        "title": "石湖寺二首 其二", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "十月黄河道，舟行浊水泥。", 
            "今晨见清浅，不觉散凄迷。", 
            "云转山腰断，天连野色低。", 
            "可知茅屋近，忽听一声鸡。"
        ], 
        "title": "南阳闸下", 
        "type": "律诗", 
        "yun": "齐"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "晚泊瓜洲渡，秋风九月时。", 
            "野烟晴漠漠，江树绿离离。", 
            "客思无人会，乡情有雁知。", 
            "斐才惭李杜，对景亦题诗。"
        ], 
        "title": "泊瓜洲二首 其一", 
        "type": "律诗", 
        "yun": "支"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "落日大江秋，凄凉觉底愁。", 
            "逆潮攻败垒，荒树入沙洲。", 
            "险固空馀迹，清平且壮游。", 
            "不须腰十万，明日上扬州。"
        ], 
        "title": "泊瓜洲", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "绿水流洙泗，青山出鲁邹。", 
            "凭高殊有兴，吊古不胜愁。", 
            "日落江花重，风生野树秋。", 
            "掀髯一长笑，不负壮年游。"
        ], 
        "title": "绿水", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "野亭依柳树，水路出桑林。", 
            "问俗谁能解？怀思自不禁。", 
            "远山归眼小，孤雁入云深。", 
            "可笑西京客，持杯学楚吟。"
        ], 
        "title": "沽亭道中二首 其一", 
        "type": "律诗", 
        "yun": "侵"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "方离三柳树，又出下沽亭。", 
            "客路从兹去，人情转不宁。", 
            "关河孤雁没，齐鲁众山青。", 
            "处处黄河道，吾将补水经。"
        ], 
        "title": "沽亭道中二首 其二", 
        "type": "律诗", 
        "yun": "青"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "行船无十日，守闸滞多时。", 
            "纵使心如铁，难忘鬓若丝。", 
            "野亭花淡淡，沙岸草离离。", 
            "日暮闻征雁，令人有所思。"
        ], 
        "title": "守闸", 
        "type": "律诗", 
        "yun": "支"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "贤圣久不作，我行真可怜。", 
            "望归黄柳外，坐到碧山前。", 
            "老马知官道，饥鹰集野田。", 
            "晚风吹急雪，回首一茫然。"
        ], 
        "title": "汶上舟行", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": null, 
        "text": [
            "忆昔当年二十七，一旦辞家赴京邑。", 
            "翠眉新妇白头亲，相送出门双泪泣。", 
            "亦知离别难为情，志期年少早成名。", 
            "囊中束书无长物，欲以文艺干公卿。", 
            "公卿门前盛冠盖，棨戟未陈人已待。", 
            "颖脱且让毛生能，瑟工敢卜齐王爱。", 
            "三年靴帽东华尘，驱驰鞍马多苦辛。", 
            "谩嬴虚誉落群口，结托谁是知心人。", 
            "为惊岁月匆匆去，翻然南归理吾素。", 
            "季子宁无妻嫂惭，长卿本乏家财顾。", 
            "归来故山今两年，男儿未遂坐长叹。", 
            "功名何物倘可待，须留绿鬓与朱颜。"
        ], 
        "title": "忆昔", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "岁十一月当严冬，江湖水落潜蛟龙。", 
            "萧条长途客旅散，而我买棹过吴淞。", 
            "兹行岂为饥饿逼，念子高谊来相从。", 
            "托交同门已十载，蒙被教益开愚憃。", 
            "时时彼此互有激，譬持寸筳撞巨钟。", 
            "姑苏台前揽秋色，丽正门外寻春容。", 
            "中间欣戚每相系，要复终始犹駏蛩。", 
            "一自去春与子别，旌旗满眼纷纵横。", 
            "及兹相见恍如梦，中夜论议披心胸。", 
            "君言禄爵非所愿，但愿击壤歌时雍。", 
            "却因文章著不朽，韬晦养粹甘为农。", 
            "顾我所愿颇异子，谓欲与世相奔冲。", 
            "黄金铸印锦悬绶，时至未敢辞侯封。", 
            "丈夫出处虽二致，非系愚哲由乖逢。", 
            "得意觖望亦常事，所贵自宝如璜琮。", 
            "计长较短语辄久，坐听曙鼓声鼕鼕。", 
            "人生会合良不易，奈此物役相牵攻。", 
            "君留仍泛越来水，我去犹对金华峰。", 
            "区区离别不足惜，且复醉子双尊醲。", 
            "郊翱自附湜籍辈，此事远矣须追踪。"
        ], 
        "title": "十一月十日宿陈敬初馆中临别有作", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "毛君落落人中英，能以六物推人生。", 
            "失明虽叹卜子夏，有术未让严君平。", 
            "眼前纷华付冥漠，胸中造化通微精。", 
            "时复开口论世事，言议激烈非纵横。", 
            "钱塘六月暑如炙，一见使我嚣烦清。", 
            "谓我生辰吉无咎，亦或有日成功名。", 
            "而予壮志日已倦，颇觉与世如忘情。", 
            "咏歌太平本我事，萧条此意将谁明。", 
            "重山密林长在梦，几欲归去终销声。", 
            "逆旅别子乏投赠，白璧非重言非轻。", 
            "但期珍重勉自爱，与子会结沧洲盟。"
        ], 
        "title": "赠别毛景渊", 
        "type": "古风", 
        "yun": "庚"
    }, 
    {
        "author": "王祎", 
        "era": "元", 
        "subtype": null, 
        "text": [
            "北风吹寒木叶稀，之子访我林间扉。", 
            "山空岁晏将何之，且复夷犹湖水湄。", 
            "若翁起身自书诗，一官甫就鬓已丝。", 
            "与我托交自京师，羡子正及青春时。", 
            "朱颜绿鬓玉雪姿，名驹汗血不可羁。", 
            "一日千里谁能追，相逢一杯聊共持。", 
            "酒边唤取双蛾眉，清歌慢舞华灯移。", 
            "人生行乐复奚为，酒酣我有慷慨辞。", 
            "子勿听之惨不怡，只今艰难值时危。", 
            "戎马满地干戈挥，褰旗射马功或奇。", 
            "朝廷便有爵赏施，况复竹帛声名垂。", 
            "子弓甚良又善驰，胡不早奋乘时机。", 
            "丈夫要作远大期，愿子努力无迟疑。", 
            "往哉壮志不可违，黄金为印锦为衣，看子他年得意归。"
        ], 
        "title": "赠别干生", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "风流一代房山老，胸中丘壑蕴天巧。", 
            "有时意匠稍经营，万叠云山笔端扫。", 
            "呜呼斯人往矣不可攀，画图千载遗人间。"
        ], 
        "title": "题高房山画", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "戊申之岁暮春初，二月四日天气舒。", 
            "我兄行年五十旦，今日初度喜乐胥。", 
            "东风吹绿盈桑榆，蔼蔼佳瑞充门闾。", 
            "堂上拜母答劳劬，儿侄妇女联裳裾。", 
            "亲朋杂遝亦来趍，献寿既毕坐亭庐。", 
            "筵前清酒列百壶，剩刲鹅鸡剥羊猪。", 
            "俗乐次第鸣琶竽，年当富贵非可诬。", 
            "此乐之外复何如，惜哉仲弟留京都。", 
            "不及奉觞同笑呼，朝来起望东天隅。", 
            "再拜祝兄不敢谀，愿兄寿年八十馀。", 
            "种田有秋倍获租，登山足樵水足渔。", 
            "奉我慈母永无虞，子孙识字作农夫。", 
            "莫羡系紫并纡朱，想兄今日甚欢娱。", 
            "还曾念及弟也无，弟也十载走官涂。", 
            "备尝苦澹忘甘腴，年来霜雪生眉须。", 
            "颇觉厌佩腰间鱼，便欲挂冠遂悬车。", 
            "行问君王乞鉴湖，长歌式微赋归欤，与兄共读先人书。"
        ], 
        "title": "长歌一首寄寿子进家兄五十", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "东风解冻春二月，东还陇西驻吾辙。", 
            "中宵好月入窗明，孤馆殊花应时发。", 
            "慷慨既罢倚醉眠，梦里迢迢返东浙。", 
            "我家住在县乌伤，奕世衣冠绍先烈。", 
            "青岩之下华川湄，古木修篁荫门阅。", 
            "里中朋友不数人，总角交游到华发。", 
            "金丈虽老文益昌，傅子方强气难遏。", 
            "县南高叟故所居，别墅新营最幽绝。", 
            "大田多稼廪不虚，华屋有轩席常设。", 
            "自余便道过家时，三载于今成阔别。", 
            "今日何日乃盍簪，固应旧好三生结。", 
            "竹林藤簟坐峥嵘，橘径梅蹊行蹩躠。", 
            "篇章杂遝诗句哦，盘馔纷纭酒杯啜。", 
            "既誇答客语仍狂，颇怜哭子言犹噎。", 
            "俨然相对如平生，抵掌论心尽欢悦。", 
            "寒钟惊觉顿无聊，一点青灯自明灭。", 
            "倍思故隐只山中，却叹浮踪向天末。", 
            "嗟我文章非古人，虚名在世真叨窃。", 
            "一从螭陛到銮坡，久侍青光入金阙。", 
            "每多杜甫能自期，许身欲比稷与卨。", 
            "政图事主尽愚疏，岂意谋身转迂拙。", 
            "肃将使指往西垂，迢遰河山重跋涉。", 
            "严风裂面沙眯眸，冰髯霜鬓茎茎折。", 
            "瘦马冲寒不自禁，狐帽貂裘仍狗袜。", 
            "得非定远泛星槎，无乃中郎持汉节。", 
            "道涂梗塞竟莫通，使事须还遂中辍。", 
            "归报吾君扣九重，天颜只尺容趋谒。", 
            "傥矜弱质赐恩光，便向明时乞骸骨。", 
            "慈母手线犹满衣，先人遗书故盈箧。", 
            "鉴湖一曲非所望，家山自可采薇蕨。"
        ], 
        "title": "二月望在巩昌客馆夜梦归里中与金十二丈傅九文学同游高五处士别业既觉有感而赋", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "黄河水，西来一折一千里。", 
            "四折东流归渤海，浑涛浊浪深无底。", 
            "旧传一清三千年，圣人乃出天下安。", 
            "河水之清一何少，吁嗟至治何由还。", 
            "我愿河水年年清，圣人在上圣复生，千龄万代长太平。"
        ], 
        "title": "黄河水", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "昔闻庐山谣，今见庐山高。", 
            "庐山之高几万仞，九江秀色不可招。", 
            "山南山北尽佳致，五百僧房密脾缀。", 
            "香炉直削金芙蓉，瀑布长拖青翡翠。", 
            "晴岚暖霭日夕浮，画图彷佛不得求。", 
            "谪仙仙去三千秋，安得起尔从之游。"
        ], 
        "title": "题九江秀色图", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "朝筑城，暮筑城，筑城欲高高辄崩。", 
            "江南五月盛霖雨，随崩随筑人人苦。", 
            "大家筑城多卖田，小家卖产来助钱。", 
            "朝筑一寸暮一尺，尽是齐民膏血积。", 
            "争道城高可防贼，民力已穷何所益。", 
            "君不见陛下盛德犹如天，四海一家千万年。", 
            "金汤之固非所恃，何乃坐令民力敝。"
        ], 
        "title": "筑城谣", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "白翎雀，雪作翎，群呼旅食啁哳鸣。", 
            "何人翻作弦上声，传与江南士女听。", 
            "南人听声未识形，画师更与图丹青。", 
            "图丹青，一何似，知尔之生何处是。", 
            "秋高口子草如云，风劲脑儿沙似水。"
        ], 
        "title": "白翎雀图", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "力作力作，人言田家乐，谁识田家苦。", 
            "养蚕一百筐，种田一百亩。", 
            "田蚕非无收，不了输官府。", 
            "但愿官府不我亏，田家力作非所辞。"
        ], 
        "title": "五禽言次王季野韵 其一", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "提胡芦，劝美酒。", 
            "春风三月满花柳，持此一杯为君寿。", 
            "人生寿命不满百，日过一日真可惜。", 
            "身名倘不立，徒令后人哀。", 
            "不如一饮三百杯，日日不管玉山颓。"
        ], 
        "title": "五禽言次王季野韵 其二", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "脱裤脱裤，人情怜新不怜故。", 
            "故裤绵所妆，新裤但裁布。", 
            "薰风四月天微炎，人人著布便脱绵。", 
            "绵裤非不完，失时谁是怜。"
        ], 
        "title": "五禽言次王季野韵 其三", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "泥滑滑，涂满泥。", 
            "我身两足马四蹄，欲行向前不得驰。", 
            "不得驰，心勿恼，跛鳖也行千里道。", 
            "若教得意早成名，自有青云脚下生。"
        ], 
        "title": "五禽言次王季野韵 其四", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "行不得哥，乾坤满眼纷干戈。", 
            "荆湖骨如丘，江淮血成河，道路断绝可柰何。", 
            "君行将何之，欲投辽东去，却向海上过。", 
            "行不得哥，海水宁可测，只今平地皆风波。"
        ], 
        "title": "五禽言次王季野韵 其五", 
        "type": "古风", 
        "yun": "歌"
    }, 
    {
        "author": "王祎", 
        "era": "元", 
        "subtype": null, 
        "text": [
            "青潭山，郁崔嵬。", 
            "窟龙蛇，蓄云雷。", 
            "繄灵君，此焉宅。", 
            "欻威棱，霈福泽。", 
            "灵之游，东以西。", 
            "雨裔裔，风凄凄。", 
            "灵之来，霾曀销。", 
            "庆阴阴，烂昭昭。", 
            "灵之旂，翠旄披。", 
            "煜秀华，纷葳蕤。", 
            "灵之车，朱两辀。", 
            "靷文霓，驷苍虬。", 
            "灵之至，形放怫。", 
            "颜如荼，服如绘。", 
            "灵殷殷，蔼缤纷。", 
            "恍兮惚，俨若存。", 
            "澹容与，晻常羊。", 
            "盍其留，享我将。"
        ], 
        "title": "青潭山神祠乐歌三首 其一 迎神青潭山", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "灵既临矣，膋萧载馨。", 
            "灵之格思，鉴我纯诚。", 
            "我酒既酾，其旨百末。", 
            "我牲既副，厥角茧栗。", 
            "侑以音声，函宫吐羽。", 
            "左祝右巫，秩秩咸序。", 
            "备兹嘉荐，有肃其承。", 
            "春祈秋报，熙事迄成。", 
            "我诚孔昭，岂曰惟仪。", 
            "假仪荐诚，灵用宴娭。"
        ], 
        "title": "青潭山神祠乐歌三首 其二 享神灵临", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "穹穹厚厚奠高卑。", 
            "高莫可扣卑莫敀，我人中处其俦依。", 
            "匪灵焉依将孰求，我之依灵岂无期。", 
            "春秋祀事粤多仪，灵既享矣不我违。", 
            "嗟我民人苦害灾，灾有扎瘥害旱饥。", 
            "况有干戈横逆加，惟灵威力善拒排，荡涤妖沴臻蕃釐。", 
            "丰年穰穰谷如丘，耄耋稚孩逸以嬉，灵之福我匪我私。", 
            "好生之德体穹示，灵将逝兮不可稽。", 
            "首下居高拜灵旗，千龄万祀灵之思。"
        ], 
        "title": "青潭山神祠乐歌三首 其三 送神穹厚", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "赵将军，须髯如画六尺身。", 
            "年未四十勇且仁，不独好武兼好文。", 
            "弓弯乌号满挟月，旗骞大赤高凌云。", 
            "拳毛紫马白玉勒，双脊宝剑青萍纹。", 
            "自从弱冠领戎伍，及此百战成功勋。", 
            "有时闲散即缓带，席上济济延嘉宾。", 
            "月夜投壶翠竹下，风晨垂钓红莲滨。", 
            "谈诗论曲曾不厌，歌声更对蛾眉颦。", 
            "皋兰山下大河上，严城屹立开重闉。", 
            "近控西夏远西域，种杂蕃汉多居民。", 
            "圣皇在御重边面，夷夏一视施威恩。", 
            "将军承诏来坐镇，上体睿意绥远人。", 
            "戎羌酋首咸慕义，奉贽纳款归如奔。", 
            "设施布置未期月，轰轰绩誉遐荒闻。", 
            "岂不见昔时汉家赵充国，金城既守田先屯。", 
            "其策十二务持重，夷裔帖服称如神。", 
            "古今边将推第一，竹帛所载光焞焞。", 
            "将军将军重自爱，太史有笔吾将伸。"
        ], 
        "title": "赵将军歌", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "武川之溪，浙水所发源。", 
            "西流到金华，合为双溪波流益沄沄。", 
            "当其发源处，粤有徐氏居其村。", 
            "渠家奕世尚诗礼，种德植义素以积善闻。", 
            "有弟与昆，有子及孙，一门之内，蔼然若春温。", 
            "世业不陨，善之所积，是乃庆所存。", 
            "试观在昔，或七叶珥貂，或三世列戟，悉由微贱高其门。", 
            "积德所致讵谓无其因，彼有稔奸肆恶乃获尊。", 
            "富安荣者天之未定非天实，薨薨我愿徐氏有引而勿替，百世虽远庆孟敦。", 
            "谓予不信请看武川水，源深流长非可谖。"
        ], 
        "title": "题积庆堂歌", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "惟皇应宝历，受天命以兴。", 
            "赫赫扬神武，隆隆震天声。", 
            "秉黄钺白旄，四征讨不庭。", 
            "蠢彼枭獍徒，屯蜂蚁营营。", 
            "萧斧伐朝菌，一挥不留行。", 
            "大憝既已夷，乾坤永清宁。"
        ], 
        "title": "拟唐凯乐歌四首 其一 破阵乐", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "千载开昌运，三灵恊睿谟。", 
            "金轮神化衍，玉牒庆源储。", 
            "砺带河山誓，幅员夷夏图。", 
            "大明真普遍，万物尽昭苏。", 
            "制作兴王夏，歌讴属帝虞。", 
            "从此承平后，祯祥纪瑞符。"
        ], 
        "title": "拟唐凯乐歌四首 其二 应圣期", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "轩辕垂衣裳，虞庭舞干羽。", 
            "至治一以臻，圣作物斯睹。", 
            "阖辟侔乾坤，经纬用文武。", 
            "濊泽均漏泉，仁风动率土。", 
            "大君德犹龙，群臣拜如虎。", 
            "万岁复千龄，大平亘来古。"
        ], 
        "title": "拟唐凯乐歌四首 其三 贺圣欢", 
        "type": "古风", 
        "yun": "麌"
    }, 
    {
        "author": "王祎", 
        "era": "元", 
        "subtype": null, 
        "text": [
            "天地既开泰，君臣咸应期。", 
            "明良元一体，庆乐得同时。", 
            "鱼水情真契，龙云势每随。", 
            "周王资望奭，虞后赖皋夔。", 
            "鼓舞千年运，经营百世基。", 
            "赓歌一堂上，共咏角招诗。"
        ], 
        "title": "拟唐凯乐歌四首 其四 君臣同庆乐", 
        "type": "古风", 
        "yun": "支"
    }, 
    {
        "author": "王祎", 
        "era": "元", 
        "subtype": null, 
        "text": [
            "渑池之境最多虎，道路行人共愁苦。", 
            "狂风吼怒振尘沙，落日惊魂惨烟雨。", 
            "王侯承诏来作丞，民有创痍手摩抚。", 
            "下车走谒城隍神，亲写文移对神语。", 
            "为言幽显虽有分，我与尔神均守土。", 
            "猛虎今兹实害人，责不在予还在汝。", 
            "早遣恶类离境中，尔神无愧为民主。", 
            "精诚一念既感孚，阴逐潜驱固其所。", 
            "驿使邮夫中夜驰，耕农贾客凌晨聚。", 
            "前时出户即畏涂，今日连村皆按堵。", 
            "童谣籍籍相谓言，孰使吾人乐居处。", 
            "我侯之德与神通，故令孽沴成销沮。", 
            "岂不见古来循吏美迹多，虎有渡江及渡河。", 
            "渑池之事同不磨，王侯王侯奈尔何。"
        ], 
        "title": "渑池县丞王侯驱虎歌", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "素罗束发双髻拖，大红衫子小红靴。", 
            "并马早出南城路，问人杏花多未多。"
        ], 
        "title": "南城曲二首 其一", 
        "type": "古风", 
        "yun": "歌"
    }, 
    {
        "author": "王祎", 
        "era": "元", 
        "subtype": null, 
        "text": [
            "南城杏花如锦红，就花索酒醉春风。", 
            "郎君入儤犹未满，为言归去莫匆匆。"
        ], 
        "title": "南城曲二首 其二", 
        "type": "古风", 
        "yun": "东"
    }, 
    {
        "author": "王祎", 
        "era": "元", 
        "subtype": null, 
        "text": [
            "东风吹春满南陌，杨柳青青李花白。", 
            "花柳年年好颜色，妾容已觉今非昔。", 
            "自从结发为君妇，君往长安几寒暑。", 
            "定知时去宿青楼，不似孤闺长夜苦。", 
            "丈夫谩道功名好，不道别离人易老。", 
            "令人却羡田家郎，白头夫妇得成双。"
        ], 
        "title": "次友人离别曲", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "木兰船系门前树，阿郎今朝棹船去。", 
            "去时为问几时归，约道归时日须暮。", 
            "江上风水不可期，日暮不知归不归。"
        ], 
        "title": "江上曲", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": "七言绝句", 
        "text": [
            "诗爱襄阳老布衣，玉堂字字总珠玑。", 
            "秋风归兴输张翰，不道槎头鳊正肥。"
        ], 
        "title": "孟浩然", 
        "type": "绝句", 
        "yun": "微"
    }, 
    {
        "author": "王逢", 
        "era": "元", 
        "subtype": null, 
        "text": [
            "丈夫贵善后，事或失谋始。", 
            "桓桓张楚国，挺生海陵里。", 
            "一门蓄大志，群雄适蜂起。", 
            "玄珠探甓社，白马饮浙水。", 
            "三年车辙南，北向复同轨。", 
            "量容甘公说，情厚穆生醴。", 
            "誓击祖生楫，竟折孙策箠。", 
            "天王诏褒赠，守将躬岁祀。", 
            "翼然东昆丘，兰橑映疏绮。", 
            "青蘩春荐豆，翠柏寒动棨。", 
            "乾坤宥孤臣，风雨猖五鬼。", 
            "铜驼使有觉，荐惧荆棘杞。"
        ], 
        "title": "游昆山怀旧伤今", 
        "type": "古风", 
        "yun": null
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "澄江东去急，南桨入湖深。", 
            "林密藏秋雨，山高倒夕阴。", 
            "丽谯临小县，佛阁出遥岑。", 
            "当得风涛便，无由得赏心。"
        ], 
        "title": "过湖口县", 
        "type": "律诗", 
        "yun": "侵"
    }, 
    {
        "author": "王翰", 
        "era": "元", 
        "subtype": "五言律诗", 
        "text": [
            "早发浔阳岸，秋风鸿雁高。", 
            "谷容通窈窱，江色变葡萄。", 
            "坚壁雄千雉，危樯舣万艘。", 
            "琵琶亭下水，犹似响檀槽。"
        ], 
        "title": "过九江府", 
        "type": "律诗", 
        "yun": "豪"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "挟策南游已十年，梦魂几度拜幽燕。", 
            "王师近报清淮甸，羽檄今当到海壖。", 
            "妖气苍茫空独恨，生民憔悴竟谁怜。", 
            "庙堂早定匡时策，我亦归耕栗里田。"
        ], 
        "title": "闻大军渡淮", 
        "type": "律诗", 
        "yun": "先"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "官舍人稀夜雨初，疏灯相对竟何如。", 
            "乾坤迢递干戈满，烟火萧条里社虚。", 
            "报国每惭孙武策，匡时空草贾生书。", 
            "手持汉节归何日，北望神京万里馀。"
        ], 
        "title": "夜雨", 
        "type": "律诗", 
        "yun": "鱼"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "我把一麾江海去，上人只履竟西归。", 
            "三生寂寞烟霞淡，双树飘零故旧稀。", 
            "季札有怀空挂剑，大颠无处更留衣。", 
            "累累荒冢悲风里，泪洒空山送夕晖。"
        ], 
        "title": "怀秋谷肃上人", 
        "type": "律诗", 
        "yun": "微"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "宝剑沈沙世已倾，千年波浪未能平。", 
            "空馀故垒邻沧岛，那复雄兵出郡城。", 
            "淮上何人祠许远，海中无客葬田横。", 
            "夜深有气干牛斗，洒泪空含万古情。"
        ], 
        "title": "过化剑津有感", 
        "type": "律诗", 
        "yun": "庚"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "几年江海厌风波，千里云林竟若何。", 
            "为喜故人深赴约，不辞此日远相过。", 
            "鸟啼芳径春应尽，花落名园草渐多。", 
            "世事纷纷那可问，与君对酒且高歌。"
        ], 
        "title": "山居喜刘子中见过", 
        "type": "律诗", 
        "yun": "歌"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "遥忆韩山登览处，故人离别动经年。", 
            "南游似入三湘道，北上空瞻万里天。", 
            "花径春风联袂出，郡城夜雨促灯眠。", 
            "夜来独上高楼望，剑气苍苍北斗边。"
        ], 
        "title": "次子中韵", 
        "type": "律诗", 
        "yun": "先"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "忆昔交游多感慨，别来世事几浮沈。", 
            "王弘不识渊明趣，鲍叔能知管仲心。", 
            "江海有怀悲故国，风尘无处问归音。", 
            "相看日暮东流水，白发羞为梁父吟。"
        ], 
        "title": "会故人程民同", 
        "type": "律诗", 
        "yun": "侵"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "问君西去与谁亲，吴楚山川满目新。", 
            "贾傅有才终大用，杜陵无计岂长贫。", 
            "凤凰台古思明月，采石江空梦白蘋。", 
            "几欲西风斟别酒，不堪零露满衣巾。"
        ], 
        "title": "寄别刘子中", 
        "type": "律诗", 
        "yun": "真"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "一径荒芜负几秋，异乡书剑尚淹留。", 
            "陶潜解印投閒去，阮籍耽杯尽醉休。", 
            "岁月东来空冉冉，江山北望自悠悠。", 
            "短歌无那相思处，满目风尘倦倚楼。"
        ], 
        "title": "寄陈仲实", 
        "type": "律诗", 
        "yun": "尤"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "十年流落向炎州，判与刘伶作醉游。", 
            "望国孤忠徒自愤，持身直道更何求。", 
            "浮云往事惊春梦，落日穷途起暮愁。", 
            "赖有故人相忆在，遍题尺牍海西头。"
        ], 
        "title": "和马子英见寄韵", 
        "type": "律诗", 
        "yun": "尤"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "雁去湖空野水深，秋风吹客上遥岑。", 
            "丹枫尽逐孤臣泪，黄菊空怜处士心。", 
            "雨后诸峰浮夕霭，霜前一叶送寒阴。", 
            "停车欲问当年事，尺素何由到上林。"
        ], 
        "title": "游雁湖 其一", 
        "type": "律诗", 
        "yun": "侵"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "江海风波浩不收，却来此地驻清游。", 
            "上方楼阁通三岛，别墅烟霞卜一丘。", 
            "书断雁归沙塞远，丹成龙去鼎湖秋。", 
            "悠悠此意凭谁问，陈迹空馀万古愁。"
        ], 
        "title": "游雁湖 其二", 
        "type": "律诗", 
        "yun": "尤"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "故人相约碧溪行，风雨何期别恨生。", 
            "远树白波孤棹没，空林黄叶宿寒轻。", 
            "谢公独得东山趣，郑子应惭谷口耕。", 
            "安得手杯同潦倒，远寻瑶草到蓬瀛。"
        ], 
        "title": "和鲁客见寄韵", 
        "type": "律诗", 
        "yun": "庚"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "京洛繁华事已违，怀人竟日掩空扉。", 
            "望迷楚岫闻啼鴂，思入秦川怨落晖。", 
            "野馆萧条芳草合，寒江寂寞暮云飞。", 
            "落花片片随流水，惆怅关河泪满衣。"
        ], 
        "title": "春日雨中即事", 
        "type": "律诗", 
        "yun": "微"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "故国栖迟去路难，园林此日又冬残。", 
            "天涯往事书难寄，客里新愁泪未乾。", 
            "腊雪渐随芳草变，东风犹笑布袍单。", 
            "堤边杨柳开青眼，肯傍梅花共岁寒。"
        ], 
        "title": "立春日有感", 
        "type": "律诗", 
        "yun": "寒"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "东风吹雪正纷纷，江上离居欲断魂。", 
            "白发故人缘草径，锦袍公子款蓬门。", 
            "凄凉久负东山屐，牢落须倾北海樽。", 
            "相对不堪悲往事，渡头灯火送黄昏。"
        ], 
        "title": "春日遂初居贞见访", 
        "type": "律诗", 
        "yun": "元"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "远公与我云间别，几度西风海上秋。", 
            "白发时来还自笑，青山归去与谁游。", 
            "薜萝久负孤灯梦，猿鹤应同两地愁。", 
            "相对空林今夜月，清光迟尔少淹留。"
        ], 
        "title": "秋暮会古心上人", 
        "type": "律诗", 
        "yun": "尤"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "刘君自是南州彦，嗜酒吟诗兴独狂。", 
            "不以长鲸浮采石，却缘孤雁没蛮乡。", 
            "经纶事业谁堪拟，金石交情我最伤。", 
            "料尔贤郎多少恨，独收遗骨返衡湘。"
        ], 
        "title": "挽子中刘别驾", 
        "type": "律诗", 
        "yun": "阳"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "晓日曈昽帐殿开，五云光彩上蓬莱。", 
            "鸾笺续卷题金薤，鹤驾临江送玉杯。", 
            "上国旌旗分将相，从官词赋总邹枚。", 
            "兰舟棹举歈歌发，回首青山绕凤台。"
        ], 
        "title": "奉教题龙江送别图", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "万顷晴波蘸夕晖，泠泠寒碧浸渔矶。", 
            "水流不尽随云去，潮落无声带月归。", 
            "桃岸春深红作阵，蓉峰烟暖翠成围。", 
            "江山风景能如许，可是休文解赋诗。"
        ], 
        "title": "春日双溪晚归", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "二月江城第一枝，怕寒故故著花迟。", 
            "不嫌艳杏夭桃俗，甘受狂蜂妒蝶疑。", 
            "月落西湖惊旧梦，雪消南国忆当时。", 
            "楼头亦有霜天角，懒对春风暖日吹。"
        ], 
        "title": "二月江城见梅二首 其一", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "桃杏纷纷正得时，疏梅高洁合知几。", 
            "如何万卉娇春日，犹有孤芳驻夕晖。", 
            "未要板桥寻蜡屐，最宜沙路试罗衣。", 
            "轻鞋小扇孤山下，绝胜逋仙踏雪归。"
        ], 
        "title": "二月江城见梅二首 其二", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "湖海无求放逸人，不将清梦出邱林。", 
            "喜吹异代秋风笛，解鼓空山夜月琴。", 
            "惊叹时危如有意，贪眠云暖又无心。", 
            "迩来踪迹难寻觅，高卧岑峦万叠深。"
        ], 
        "title": "怀湖山隐者（并序）", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "又携书剑过江西，长铗三弹一振衣。", 
            "风景不殊人自老，江山有异鹤空归。", 
            "闲云仍旧封吟榻，流水依前护钓矶。", 
            "去去乡关莫回顾，春风吹老故园薇。"
        ], 
        "title": "送李本存归江西新喻州本存儒学教授历省掾为御史所论改温州海隅巡尉赋三律赠之 其一", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "献赋论兵计已疏，扁舟归去意何如。", 
            "岂无医国三年艾，空读传家万卷书。", 
            "处世固当同凤鸟，还乡端不为鲈鱼。", 
            "故园泉石应无恙，依旧青山带月锄。"
        ], 
        "title": "送李本存归江西新喻州本存儒学教授历省掾为御史所论改温州海隅巡尉赋三律赠之 其二", 
        "type": "律诗", 
        "yun": "鱼"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "去就轻于出岭僧，烟包挑月一枝藤。", 
            "十年湖海孤篷雨，万里关山半夜灯。", 
            "后进衣冠皆有用，先生才调独无能。", 
            "送君归洗征尘净，高步云岑顶上层。"
        ], 
        "title": "送李本存归江西新喻州本存儒学教授历省掾为御史所论改温州海隅巡尉赋三律赠之 其三", 
        "type": "律诗", 
        "yun": "蒸"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "家山无恙尚如新，忍著征衫染世尘。", 
            "功业谩弹三尺剑，琴书空老百年身。", 
            "黄金散尽频添恨，白发闲梳政惨神。", 
            "斯道未亡公论在，老翁未必久沈沦。"
        ], 
        "title": "和李本存见寄和周府判感时遣怀韵二律 其一", 
        "type": "律诗", 
        "yun": "真"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "世态纷更几度新，笑看马首没黄尘。", 
            "幸无宠辱惊清梦，喜有林泉慰老身。", 
            "雨后溪光尤潋滟，云舒山色越精神。", 
            "年来深得归耕计，甘学愚蒙但隐沦。"
        ], 
        "title": "和李本存见寄和周府判感时遣怀韵二律 其二", 
        "type": "律诗", 
        "yun": "真"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "天风吹落海门槎，一片归心未到家。", 
            "空羡青衫萦紫绶，长惊白发岸乌纱。", 
            "当年鸣凤曾栖竹，近日飞蝇遽集瓜。", 
            "时世轻浮君已识，不须多笑子阳蛙。"
        ], 
        "title": "次李本存宦游困滞韵", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "照眼奇峰朵朵新，荷衣虽破喜无尘。", 
            "莫嫌瓮牖难容膝，也胜儒冠解误身。", 
            "好饮点头呼酒侣，不贪拍手骂钱神。", 
            "山中清赏无穷尽，忘却高翔与下沦。"
        ], 
        "title": "述怀三首用前韵寄本存 其一", 
        "type": "律诗", 
        "yun": "真"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "貌古何妨语笑新，宁忧勋业镜生尘。", 
            "芙蓉露下三更月，葡卜风前七尺身。", 
            "偶尔忘怀非造理，或然闭目独凝神。", 
            "老身疏懒无迎送，高卧从人话隐沦。"
        ], 
        "title": "述怀三首用前韵寄本存 其二", 
        "type": "律诗", 
        "yun": "真"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "乾坤清气四时新，独倚天风绝点尘。", 
            "白酒最能开笑口，青山尽好著闲身。", 
            "松根对弈棋无敌，柿叶题诗笔有神。", 
            "幸有世间真乐在，贪夫何苦叹湮沦。"
        ], 
        "title": "述怀三首用前韵寄本存 其三", 
        "type": "律诗", 
        "yun": "真"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "少年曾读活人书，壮岁能为死马医。", 
            "学究岐黄惟我许，术参卢扁少人知。", 
            "鼎中九转丹垂就，肘后千金世莫窥。", 
            "旧有烟霞泉石痼，饮君一七顿成诗。"
        ], 
        "title": "谢姜明德学录见医膏肓痼疾二首 其一", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "偶然奇疢在膏肓，谢子慇勤数送方。", 
            "岂但独除前日苦，更能顿歇晚年狂。", 
            "云边丹杏香方美，世上黄粱梦正长。", 
            "时事转艰吾鲜乐，取餐芝术访仙乡。"
        ], 
        "title": "谢姜明德学录见医膏肓痼疾二首 其二", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "芹老香寒泮水流，生平琴剑两悠悠。", 
            "读书不辨黄金印，作记空登白玉楼。", 
            "吟骨已随霜月冷，诗魂长伴莫云秋。", 
            "悦斋文墨传家业，分付孙郎地下脩。"
        ], 
        "title": "拟挽唐思仁", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "健理烟波钓月槎，困眠云屋野僧家。", 
            "清谈自足酬玄旨，佳句仍堪罩碧纱。", 
            "萧寺借栽陶令菊，祗园分种邵平瓜。", 
            "翻经石上琴弹罢，最喜良宵两部蛙。"
        ], 
        "title": "再次前韵二律喜其寄傲僧庐深得幽寂之趣 其一", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "少日心存汉使槎，老年诗到晚唐家。", 
            "床前古鼎烹茶灶，头上凉巾漉酒纱。", 
            "绕屋锄云多种竹，凿池分溜广浇瓜。", 
            "空庭草色休频剪，留护阶除鼓吹蛙。"
        ], 
        "title": "再次前韵二律喜其寄傲僧庐深得幽寂之趣 其二", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "形容枯似饱霜槎，身老空山处士家。", 
            "一径梅香云满地，半窗花影月笼纱。", 
            "常穿谢氏登山屐，惯设孙郎饷客瓜。", 
            "离乱固非畴昔比，池塘难得为官蛙。"
        ], 
        "title": "再次槎字韵述怀", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "匕尺长躯卧老槎，白云飞处是吾家。", 
            "虚窗竹影侵琴榻，石鼎茶香袭帽纱。", 
            "北阙无书难献策，东门有地易栽瓜。", 
            "秋风半世空山梦，惊醒池塘月夜蛙。"
        ], 
        "title": "复次前韵述怀寄前人二首 其一", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "身似江湖不系槎，青山是处尽堪家。", 
            "手挥云翰千番纸，鬓里霜髦一幅纱。", 
            "时事固然轻土苴，吾年哀矣叹匏瓜。", 
            "何当脱屣人间世，不杂喧哗井底蛙。"
        ], 
        "title": "复次前韵述怀寄前人二首 其二", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "珠玉篇章语不凡，宋唐佳句晋清谈。", 
            "云分霞彩流银汉，月借波光下石潭。", 
            "老鹤唳霜栖未稳，孤鸾对镜舞初酣。", 
            "直从瘦岛推敲后，今度诗人数二三。"
        ], 
        "title": "读金中孚诗", 
        "type": "律诗", 
        "yun": "覃"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "乃父仙游竟隔凡，不图老共阿戎谭。", 
            "千年白璧沈沧海，一颗骊珠耀碧潭。", 
            "群彦进趋心正渴，独君高卧睡方酣。", 
            "幽怀亦笑狙狂者，唯数朝三与暮三。"
        ], 
        "title": "再次前韵（予与其父旧识诗中故及之）", 
        "type": "律诗", 
        "yun": "覃"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "羽檄催军岁晚归，海南消息定何如。", 
            "腰边虽少封侯印，囊底应多荡寇书。", 
            "越水闽山牵旧梦，蛮烟瘴雨袭轻车。", 
            "短衣匹马男儿事，莫恋丘园月下锄。"
        ], 
        "title": "喜余仲杨陪枢掾俞公芳催兵海道岁晚远归", 
        "type": "律诗", 
        "yun": "鱼"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "白发相逢两故人，共谈时事欲沾襟。", 
            "老来喜有归耕乐，乱后惭无济世心。", 
            "常说文章非事业，深知书剑误冠簪。", 
            "如今得似终南叟，万叠青山一曲琴。"
        ], 
        "title": "王弘道下访别去十年矣至正戊戌迁浙东宪史相见如梦寐论心话旧不觉怃然赋二律见意云 其一", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "诗酒分违各一天，相逢鬓雪笑垂肩。", 
            "自惭衰貌非前日，犹喜清谈胜昔年。", 
            "阅世只堪三叹耳，论心几欲一潸然。", 
            "何时吟骑重来访，夜雨清灯对榻眠。"
        ], 
        "title": "王弘道下访别去十年矣至正戊戌迁浙东宪史相见如梦寐论心话旧不觉怃然赋二律见意云 其二", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "羡君诗格类唐人，胸次冰霜月一襟。", 
            "句律老成前辈语，衣冠新样昔贤心。", 
            "岂无青眼观良璞，争奈黄尘袭敝簪。", 
            "早晚南山坐云石，邀君来听绝弦琴。"
        ], 
        "title": "弘道见和复次前韵 其一", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "自许馀生不问天，樵夫渔叟得齐肩。", 
            "岂期鼙鼓轰天日，犹有篇诗慰暮年。", 
            "白发满头惊老矣，黄金掷地喜铿然。", 
            "袜才敢共元龙并，何但高楼上下眠。"
        ], 
        "title": "弘道见和复次前韵 其二", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "奇如霄汉舞天吴，壮似英雄敌万夫。", 
            "锦绣心肠人未识，林泉胸次世应无。", 
            "久空蕙帐秋猿怨，近宿芹堂夜鹤孤。", 
            "况是东南重午节，湘江烟暝楚云疏。"
        ], 
        "title": "至正己丑端午日感怀寄辉东阳一诗至戊戌重午又十年矣王弘道见而和之其语句俊爽清健复次韵美之", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "觌面依然旧日人，祗添尘土上衣襟。", 
            "联床夜雨思前话，十载春风老壮心。", 
            "松径任教云满袖，宦途莫遣雪盈簪。", 
            "山家活计还知否，诗卷茶瓶夜月琴。"
        ], 
        "title": "再次前韵凡三叠 其一", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "车马重逢喜二天，诗翁仍旧耸吟肩。", 
            "风尘有恨彫双鬓，岁月无情老十年。", 
            "纸上虚名俱梦尔，杯中真乐出天然。", 
            "别来学得安心法，净扫青山枕石眠。"
        ], 
        "title": "再次前韵凡三叠 其二", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "虑远忧深感慨人，出奇筹策满胸襟。", 
            "抑强扶弱平生志，激浊扬清旧日心。", 
            "思向明时呈利器，肯随漓俗著尘簪。", 
            "秋风异国无人夜，独鼓空山月下琴。"
        ], 
        "title": "再次前韵凡三叠 其三", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "林泉深处不朝天，野服裁云补两肩。", 
            "闭户读书频谢客，入山采药动逾年。", 
            "松根长啸心清甚，石上豪吟兴浩然。", 
            "尽日更无身外事，困寻芳草落花眠。"
        ], 
        "title": "再次前韵凡三叠 其四", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "江左风流绝代人，云裳兰佩更风襟。", 
            "政多感物伤时恨，常负忧君为国心。", 
            "三献无功羞抱璞，十年不调欲投簪。", 
            "酒酣拔剑空长舞，谁识中郎爨下琴。"
        ], 
        "title": "再次前韵凡三叠 其五", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "醉吹长笛夕阳天，醒拍希夷魏野肩。", 
            "岩下烟霞常满地，世间荣宠不多年。", 
            "采山钓水常随分，赏月吟风得自然。", 
            "松顶日高三十丈，老猿犹抱白云眠。"
        ], 
        "title": "再次前韵凡三叠 其六", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "浮云常是蔽青天，黎庶何由担弛肩。", 
            "乡社音尘空入梦，干戈休息果何年。", 
            "石边清坐真闲者，世上狂图不坦然。", 
            "安得中山千日酒，与君长醉日高眠。"
        ], 
        "title": "用前韵寄李本存二首 其一", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "独怜湖海倦游人，忍泣牛衣泪洒襟。", 
            "经史沈酣千载志，功名辜负半生心。", 
            "空惊系肘黄金印，徒羡峨冠碧玉簪。", 
            "何似麻衣破纱帽，石床云屋理瑶琴。"
        ], 
        "title": "用前韵寄李本存二首 其二", 
        "type": "律诗", 
        "yun": "侵"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "明发阊门早问津，梅花有意似留人。", 
            "谁怜孤馆青灯夜，遥忆高堂白发亲。", 
            "对酒论文期隔岁，到家献寿及新春。", 
            "石田茅屋犹无恙，飘泊江关愧此身。"
        ], 
        "title": "东归留别吴中一二同志", 
        "type": "律诗", 
        "yun": "真"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "京华一别六经春，浙上重逢若易分。", 
            "多喜圣君深念国，尽烦儒士远从军。", 
            "青油幕冷三更月，昼锦衣裁五色云。", 
            "壮岁功名须树立，愧无长策助斯文。"
        ], 
        "title": "赠虞幼悦并简涂仲宣还江西", 
        "type": "律诗", 
        "yun": "文"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "匣里干将席上珍，中吴人物见斯人。", 
            "才名籍籍今谁敌，世议悠悠若未伸。", 
            "近喜丘园俱束帛，可能江汉独垂纶。", 
            "太玄自是精微学，却笑扬雄反误身。"
        ], 
        "title": "柬陈徵君", 
        "type": "律诗", 
        "yun": "真"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "苍茫烟火杂风沙，商馆民庐一万家。", 
            "桥上朱阑人系马，门前绿树日藏鸦。", 
            "州名近为灾年改，土俗犹将侠气加。", 
            "阙里崇崇空在望，客程相促又登车。"
        ], 
        "title": "过济州城南", 
        "type": "律诗", 
        "yun": "麻"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "一生台阁缀清班，磊落文章重泰山。", 
            "特总宪纲膺帝眷，兼持戎律靖时艰。", 
            "威声汉将灵旗出，宦业韩公昼锦还。", 
            "应是功名身退后，更推家学继修删。"
        ], 
        "title": "饯吴伯尚之江西", 
        "type": "律诗", 
        "yun": "删"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "潇洒溪山梦此邦，轻风细雨过桐江。", 
            "川回几讶船无路，林缺时看屋有窗。", 
            "野果青包垂个个，水禽白羽去双双。", 
            "到家正是重阳节，新酿村醅正满缸。"
        ], 
        "title": "桐庐舟中", 
        "type": "律诗", 
        "yun": "江"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "灵迹初开不记年，危峰如削路如悬。", 
            "曾闻匹马临池饮，恐有群羊化石眠。", 
            "风引佩声来上界，雨连香气落中天。", 
            "昌黎亦有衡山谒，今古清游岂浪然。"
        ], 
        "title": "次侍讲先生游方岩韵", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "此生踪迹付飘蓬，几度凭高眼欲空。", 
            "芳草合时初北上，白云飞处正南中。", 
            "清朝物论闻多采，蚤岁辞华恨未工。", 
            "矫首神京天咫尺，明朝喜拜玉堂翁。"
        ], 
        "title": "通州有作", 
        "type": "律诗", 
        "yun": "东"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "我行已到漷州城，想子河南尚驻程。", 
            "千里相期终误约，一宵入梦始关情。", 
            "容颜喜见月梁照，才思多疑春草生。", 
            "何日登临共携手，秋风还满白云京。"
        ], 
        "title": "至漷州梦陈敬初有作", 
        "type": "律诗", 
        "yun": "庚"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "逆旅论交未一年，匆匆为别觉凄然。", 
            "官河去棹多春水，故里归耕有石田。", 
            "名姓不从当世显，文章可得后人传。", 
            "多才还射君门策，迟子重来住日边。"
        ], 
        "title": "赠别晋秀才", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "昔时紫绶侍云霄，今日春风换绿袍。", 
            "阃幕共誇从事重，朝班犹忆舍人高。", 
            "衣冠望族如麟趾，伯仲文名比凤毛。", 
            "回首京华宁久别，看君平步列东曹。"
        ], 
        "title": "赠别周季长舍人赴淮西帅幕", 
        "type": "律诗", 
        "yun": "豪"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "自是南方气候迟，罗衫十月尚相宜。", 
            "何人绣水衔杯日，不似金陵揽辔时。", 
            "天地风尘三尺剑，江湖岁月一篇诗。", 
            "只今已是功名晚，况待星星两鬓丝。"
        ], 
        "title": "赠别马谦叔宪史", 
        "type": "律诗", 
        "yun": "支"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "北度居庸去路修，平郊如海夏如秋。", 
            "赋高合拟扬雄献，年少谁当贾谊忧。", 
            "黑雨漫山浑未歇，赤城何处定迟留。", 
            "不知鞍马驱驰苦，得似慵夫昼卧不。"
        ], 
        "title": "次韵韩与玉上都道中阻雨见寄", 
        "type": "律诗", 
        "yun": "尤"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "楼船归路望蓬莱，十里荷花映醉腮。", 
            "小帜大旗斜日照，短箫长笛远天回。", 
            "将军自是王孙贵，坐客惭非处士才。", 
            "分付沙头双白鹭，忘机彼此莫相猜。"
        ], 
        "title": "陪枢密高公镇抚吴公宴于亭山席上赋", 
        "type": "律诗", 
        "yun": "灰"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "帝都冠盖尽才贤，两载追随得后先。", 
            "珠履食鱼春日上，褐衣骑马朔风前。", 
            "苏公去蜀八千里，韩子客京三十年。", 
            "从古辛勤有名誉，惭予早赋式微篇。"
        ], 
        "title": "留别京师诸同志", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "迢递吴帆入御河，都城又见郁嵯峨。", 
            "去天尺五九重近，行路三千一月多。", 
            "治世未烦陈上策，高才自可擢巍科。", 
            "春风晓日桥门外，同舍相迎振佩珂。"
        ], 
        "title": "赠韩执中赴京师", 
        "type": "律诗", 
        "yun": "歌"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "一自归来东海涯，每依北斗望京华。", 
            "才疏谩结交游广，身远时惊梦寐赊。", 
            "风雨扁舟今若此，功名壮志倍堪嗟。", 
            "故人只在虞山下，同看寒梅雪后花。"
        ], 
        "title": "常熟舟中", 
        "type": "律诗", 
        "yun": "麻"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "暑雨凉风七月尽，萧然山上看飞云。", 
            "海水江水咫尺合，吴山越山图画分。", 
            "干戈满目正崇武，笔砚随身谁卖文。", 
            "幸得风流二三子，清吟剧饮到斜曛。"
        ], 
        "title": "偕游任氏萧然山堂和高则诚璧间韵", 
        "type": "律诗", 
        "yun": "文"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "壮游回首各成翁，犹忆当年共际逢。", 
            "二老往来看鹤发，十年先后对鳌峰。", 
            "由来元白名相并，归去疏杨迹更重。", 
            "莫道山林足忘世，只今海内仰儒宗。"
        ], 
        "title": "陪黄先生至东阳谒胡先生有诗次韵 其一", 
        "type": "律诗", 
        "yun": "冬"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "今代文名属两翁，况兼出处每相逢。", 
            "秋风官马泺阳道，春日肩舆岘首峰。", 
            "酒盏未空浑觉醉，罗衣初试已嫌重。", 
            "多应杖屦从容地，前辈风流得共宗。"
        ], 
        "title": "陪黄先生至东阳谒胡先生有诗次韵 其二", 
        "type": "律诗", 
        "yun": "冬"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "十年奔走竟何为，转觉谋生事事非。", 
            "时序每惊愁里换，家山长向梦中归。", 
            "吴江岁晚寒波积，楚塞天边鸿雁稀。", 
            "酒后登楼倍惆怅，缁尘犹满旧征衣。"
        ], 
        "title": "吴江客中冬至日", 
        "type": "律诗", 
        "yun": "微"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "何年窣堵耸奇观，势若蛟龙上纠盘。", 
            "秦县赭衣沦鬼国，梵家宝藏压惊湍。", 
            "野瞻雨黑重灯夜，天卧空青一镜寒。", 
            "欲买扁舟占渔户，老缘无力候衡官。"
        ], 
        "title": "题泖塔时主僧贤如愚不在", 
        "type": "律诗", 
        "yun": "寒"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "火流南斗紫垣虚，芳草王孙思怆如。", 
            "淮潦浸天鱼有帛，塞庭连雪雁无书。", 
            "不同赵朔藏文褓，终异秦婴袒素车。", 
            "漆女中心漫于邑，杞民西望几踟蹰。"
        ], 
        "title": "书无题后凡三首偶感燕太子丹事 其一", 
        "type": "律诗", 
        "yun": null
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "塞空霜木抱猿雌，草暗江南罢射麛。", 
            "秦地旧归燕质子，瀛封曾畀宋孤儿。", 
            "愁边返照窥墙榻，梦里惊尘丧韘觿。", 
            "莫谶《白翎》终曲语，蛟龙云雨发无时。"
        ], 
        "title": "书无题后凡三首偶感燕太子丹事 其二", 
        "type": "律诗", 
        "yun": null
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "几年薪胆泣孤婴，一夕南风马角生。", 
            "似见流星离斗分，谬传灵武直咸京。", 
            "九苞雏凤冲霄翼，三匝慈乌落月情。", 
            "纵少当时赵云将，卧龙终始汉臣名。"
        ], 
        "title": "书无题后凡三首偶感燕太子丹事 其三", 
        "type": "律诗", 
        "yun": "庚"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "云东乱定少新知，江左书来有跛儿。", 
            "才尽罢为文自祭，醒狂宁要锸相随。", 
            "天家青女催衣急，漏水金人上箭迟。", 
            "却喜故妻原上树，十年羁羽托深枝。"
        ], 
        "title": "甲子冬偶书", 
        "type": "律诗", 
        "yun": "支"
    }, 
    {
        "author": "王逢", 
        "era": "元", 
        "subtype": "七言律诗", 
        "text": [
            "三朝雪涕大明宫，咫尺威颜卒感通。", 
            "百辆珠犀归宝藏，千区松柏倚青空。", 
            "天妃罢烛沧溟火，野史追扬孝里风。", 
            "谁谓奸臣终愧汉，石榴苜蓿也封功。"
        ], 
        "title": "张孝子", 
        "type": "律诗", 
        "yun": "东"
    }, 
    {
        "author": "王冕", 
        "era": "元", 
        "subtype": null, 
        "text": [
            "江南妇，何辛苦。", 
            "敝衣零落裙断腰，赤脚蓬头面如土。", 
            "日间力田随夫郎，夜间缉麻不上床。", 
            "缉麻成布抵官税，力田得米归官仓。", 
            "官输未了忧郁腹，门外又闻私债促。", 
            "大家揭帖出陈帐，生谷十年还未足。", 
            "大儿五岁方离手，小女三周未能走。", 
            "社长呼名散户由，下季官粮添两口。", 
            "舅姑老病毛骨枯，忍冻忍饥蹲破庐。", 
            "残年无物做慈孝，对面冷泪如流珠。", 
            "燕赵女儿颜似玉，能拨琵琶调新曲。", 
            "珠翠满头金满臂，日日春风嫌酒肉。", 
            "五侯七贵争取怜，一笑可博十万钱。", 
            "归来重藉锦绣眠，不信江南妇人单被穿。"
        ], 
        "title": "江南妇", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "燕山三月风和柔，海子酒船如画楼。", 
            "丈夫固有四方志，壮年须作京华游。", 
            "京华名花大似斗，看花小儿竞奔走。", 
            "蒲萄潋滟金叵罗，羊尾驼峰腻人口。", 
            "知君慷慨非膏粱，生铜卧匣韬光芒。", 
            "出门一笑颇自许，光范不用投文章。", 
            "玉雾红门天尺五，要为苍生说辛苦。", 
            "得时便觅好官归，行道当依圣明主。", 
            "我将细酿松花春，明年此时当迟君。", 
            "迟君不问宦途事，但欲要知伊傅何其人？"
        ], 
        "title": "送人上燕", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "明月珠，不可襦。", 
            "连城璧，不可餔。", 
            "世间所有皆虚无，百年光景驹过隙，功名富贵将焉如？", 
            "君不见北邙山，石羊石虎排无数。", 
            "旧时多有帝王坟，今日累累蛰狐兔，残碑断碣为行路。", 
            "又不见秦汉都，百二山河能险固。", 
            "旧时宫阙亘云霄，今日原田但禾黍。", 
            "古恨新愁迷草树，不如且买葡萄醅。", 
            "携壶挈榼閒往来，日日大醉春风台，何用感慨生悲哀。"
        ], 
        "title": "大醉歌", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "江南民，诚可怜，疫疠更兼烽火然。", 
            "军旅屯驻数百万，米粟斗直三十千。", 
            "去年奔走不种田，今年远丁差戍边。", 
            "老羸饥饿转沟壑，贫富徭役穷熬煎。", 
            "豺狼左右虎后先，况尔不肯行楮钱。", 
            "楮钱不行生祸愆，官司立法各用权。", 
            "生民自此多迍邅。", 
            "君不见海东风起浪拍天，海中十载无渔船；", 
            "又不见淮南格斗血满川，淮北万里无人烟。", 
            "通都大吧尽变迁，新鬼旧鬼皆衔冤。", 
            "今上圣明宰相贤，政如日月开尧天。", 
            "大布德泽清八埏，百辟忠义何以言？", 
            "捐生弃死非徒然，我在畎亩心拳拳。", 
            "无能与尔扶颠连，老眼迸泪如飞泉。"
        ], 
        "title": "江南民", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "花驴儿，渡江踏遍江南土。", 
            "正值江南无马时，驴儿得志雄威武，况是能解花门语。", 
            "江南淫雨二百日，洪涛巨浪掀天舞。", 
            "麻麦烂死秧苗无，百姓吞声苦饥苦，驴儿啖粟恬故故。", 
            "江南子弟不晓事，掷金驰逐争先睹。", 
            "誇渠省得人语言，纵使能言亦何补？", 
            "花驴儿，乃奇遇。", 
            "昨朝方上评事厅，今日又登丞相府，哮吼纵横谁敢侮？", 
            "老夫平生不信怪，见此怪事欲呕吐。", 
            "归来十日不食饭，扼腕攒眉泪如雨。"
        ], 
        "title": "花驴儿", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "松风吹凉日将宴，山家蒸梨作午饭。", 
            "阿翁引孙牵犊归，破衣垂鹑不遮骭。", 
            "勾镰插腰背负薪，白头半岸乌葛巾。", 
            "喜渠胸次无经纶，白石烂煮空山春。", 
            "见我忘机笑古怪，不学当时野樵拜。", 
            "自言无处著隐居，仅得门前溪一派。", 
            "好山两岸如芙蕖，溪水可濯亦可渔。", 
            "白日力作夜读书，邻家鄙我迂而愚。", 
            "破瓶无粟妻子闷，更采黄精作朝顿。", 
            "近来草庐无卧龙，世上英雄君莫问。"
        ], 
        "title": "过山家", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "玉宇琼楼天窅窅，春融紫禁烟花绕。", 
            "龙光摇动五色云，忽觉青蒲生野草。", 
            "河图埋没龙马藏，上林桑谷一夜长。", 
            "丹穴岂是无凤凰？鸲鹆乃来天子堂。", 
            "春秋笔削以为异，未必宣和知此意。", 
            "长白山下风萧萧，吹暗沙尘塞天地。", 
            "宫中仙子罗衣垂，露倾金盏愁欲悲。", 
            "绿烟不开花梦冷，此时颜色非曩时。", 
            "转首桑田变沧海，景物凄凉画图在。", 
            "江南江北不相知，展卷令人空感慨。"
        ], 
        "title": "宣和殿画水仙鸲鹆图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "南州六月旱土赤，炎官火伞行虚空。", 
            "田畴圻裂河海涸，万物如在红炉中。", 
            "桔槔不用计已梏，农民踏踏愁岁凶。", 
            "蓬莱太守民父母，下顾赤子心忡忡。", 
            "罄竭精神扣天府，话语直与天神通。", 
            "须臾唤起龙井龙，大澍三日苏罢癃。", 
            "百姓唤作太守雨，东皋西陌皆冲融。", 
            "禾苗徙觉充秀实，野草亦解回颜容。", 
            "吾儒能效束皙赋，喜见屋底山云浓。", 
            "邻家父老走相报，门前大水如奔洪。", 
            "妖氛积秽俱洗尽，此是太守造化功。", 
            "太守正与造化同，百姓拍手歌年丰。", 
            "歌年丰，太守德泽垂无穷。"
        ], 
        "title": "喜雨歌为宋太守赋", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "林君家世重诗礼，冠盖东南官济济。", 
            "三年参幕小蓬莱，烂漫文章照山筮。", 
            "自公退食趣有馀，好古博雅耽文儒。", 
            "牙签玉轴照窗几，名花翠竹罗庭除。", 
            "开帘放春影物俱，湖山四面如画图。", 
            "掀髯长啸尘事少，神仙官府真吾居。", 
            "转首京华天尺五，暂离堂前綵衣舞。", 
            "青骢马啸杨柳风，黄河水落桃花雨。", 
            "天上故人相笑迎，碧蒲萄酒满盏倾。", 
            "忘形尔汝恣欢谑，连床可话灯窗情。", 
            "省台求贤张治具，知君快展青云步。", 
            "有怀若问草堂翁，门外梅花三百树。"
        ], 
        "title": "送林叔大架阁上京", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "大唐丞相宋广平，文章事业昭汗青。", 
            "心肠耿耿磨铁石，赋梅赋得梅花情。", 
            "嗟哉梅花太清苦，不与杏桃同媚妩。", 
            "空山岁晚人迹稀，纵有清香为谁吐？", 
            "蓬莱太守丞相孙，爱梅亦与梅与邻。", 
            "冰雪满怀不染尘，坐令阴谷回阳春。", 
            "罗浮山远云水隔，玛瑙玻璃霜月白。", 
            "南枝潇洒北枝清，野草閒花惊德色。", 
            "蓬莱太守诗梦回，霜华点点飞瑶台。", 
            "玉堂早报消息好，天子又唤调盐梅。"
        ], 
        "title": "题墨梅送宋太守之山东运使", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "春风花开洛阳县，此处与子初相见。", 
            "乱离相去五十秋，我鬓星星子皱面。", 
            "莫言今日重凄凉，且说当年与华宴。", 
            "细腰皓齿供奉欢，金鼎玉盘羞美馔。", 
            "尊前贵客觅大书，左右从官催进绢。", 
            "一时豪放无检束，人立下风争健羡。", 
            "而今此兴竟萧条，但长见江净如练。", 
            "寒烟蓑草蓬莱宫，冷月凄风广寒殿。", 
            "唤鹰羌郎声似雷，骑马小儿眼如电。", 
            "总造无知痴呆子，也逞虚威拈弓箭。", 
            "老儒有识何以为？空指云山论文献。", 
            "君不闻一从赵高作丞相，吾道凋零如袜线。"
        ], 
        "title": "有感", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "君家竹素园，异彼筼筜谷。", 
            "插架牙签三万轴，卷藏东观吞天禄。", 
            "清风明月时往来，红尘不堕香芸堆。", 
            "蝌蚪鸟迹一玉开，怀幽抱密真奇哉。", 
            "炙汗不流珠光重，信知龙种皆书种。", 
            "黄钟声切凤皇啸，玉杯光焰麒麟动。", 
            "十年不下君子堂，灯火夜静声琅琅。", 
            "岁寒节操固自常，厌看花柳争春忙。", 
            "金谷平泉暗烟雨，兔麦狐葵无定主。", 
            "何如竹素园简编？且容与玉振金声千万古。"
        ], 
        "title": "题陈象贤竹素图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "我昔扁舟上耶溪，寻君直过丹井西。", 
            "长松月冷啼子规，春风满地芳草齐。", 
            "楼殿玲珑金碧涌，钟声不出松云重。", 
            "老猿掬涧山影乱，翠禽啄露岩花动。", 
            "此时相见不作难，握手笑上松花坛。", 
            "坛下十万青琅玕，空阴漠漠常风寒。", 
            "我对青山论今古，青山茫茫无一语。", 
            "知其与我忘尔汝，石瓢酌我云根乳。", 
            "泠然使我肝胆清，飘裾欲度浮云轻。", 
            "千峰回影陷落日，万壑欲尽松风声。", 
            "回首溪山忽成别，几见江梅飞白雪。", 
            "洞庭湖上听夜雨，仲宣楼头望明月。", 
            "茕茕对景伤古情，寸心欲吐书难凭。", 
            "何当相晤一抵掌，与君细看真《兰亭》。"
        ], 
        "title": "寄太素高士", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "浮清阁上山如簇，浮清阁下泉如玉。", 
            "浮清主人瘦如竹，襟怀卓荦无点俗。", 
            "相逢一笑不话禅，自道住山三十年。", 
            "石杯酌茗搜我枯，石床扫苔留我眠。", 
            "云深不听鸡戒晓，山风落涧松花老。", 
            "归来耕田忘岁时，池塘几度生青草。", 
            "君閒一尺素，我老双鲤鱼。", 
            "共此片月光，各在天一隅。", 
            "昨夜扁舟欲飞去，雪云冻隔耶溪路。", 
            "千岩万壑不可寻，梦魂空绕长松树。"
        ], 
        "title": "寄昱东明", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "悲风吹茅堕空屋，老乌号鸣屋上木。", 
            "谁家男子从远征，父母妻孥相送哭。", 
            "哭声呜咽已别离，道旁复对行人悲。", 
            "去者一心事，归者百感随。", 
            "前年鬻大女，去年卖小儿。", 
            "皆因官税迫，非以饥所为。", 
            "布衣磨尽草衣拆，一冬幸喜无霜雪。", 
            "今年老小不成群，赋税未知何所出。", 
            "昨夜忽惊雷破山，北来暴雨如飞湍。", 
            "此时江南正六月，酸风入骨生苦寒。", 
            "东村西村无火色，凝云著地如墨黑。", 
            "聩翁瞽妪相唤忙，屋漏床床眠不得。", 
            "开门不敢大声语，门外磨牙多猛虎。", 
            "自来住此十世馀，古老未尝罹此苦。", 
            "我感此情重叹吁，不觉泪下沾裳裾。", 
            "安得壮士挽天河，一洗烦郁清九区，坐令尔辈皆安居。"
        ], 
        "title": "悲苦行", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "中原地古多劲草，节如箭竹花如稻。", 
            "白露洒叶珠离离，十月霜风吹不倒。", 
            "萋萋不到王孙门，青青不盖谗佞坟。", 
            "游根直下土百尺，枯荣暗抱忠臣魂。", 
            "我问忠臣为何死？元是汉家不降士。", 
            "白骨沉埋战血深，翠光潋滟腥风起。", 
            "山南雨晴蝴蝶飞，山北雨冷麒麟悲。", 
            "寸心摇摇为谁道，道旁可许愁人知。", 
            "昨夜东风鸣羯鼓，髑髅起作摇头舞。", 
            "寸田尺宅且勿论，金马铜驼泪如雨。"
        ], 
        "title": "劲草行", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "门外好山千万重，翠涛百顷罗云松。", 
            "细水幽回杂花远，三径修竹来秋风。", 
            "灵籁泠泠动清操，世外红尘飞不到。", 
            "白月流光抱石台，高人潇爽长吟啸。", 
            "起居閒閒趣有馀，看山看水还看书。", 
            "木瓢满酌示真率，不知轩冕为何如？", 
            "太华终南青未了，北山移文为谁道？", 
            "君不见孤竹夷齐久寂寥，首阳薇蕨今荒草。"
        ], 
        "title": "赠蒋清隐", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "天台有奇观，方广石梁悬断岸。", 
            "青天倒泻瀑布寒，五百大士皆顽汉。", 
            "道人一出初无心，手翻贝叶开珠林。", 
            "十载湖山玩清淡，白云流水松风琴。", 
            "金策飞来镜湖月，大禹山前看禹穴。", 
            "玉麈横挥檐葡香，石台花雨如飞雪。", 
            "千山奇怪总笔底，妙语写出山骨髓。", 
            "岩泉一勺不足留，梦魂飞渡鱼龙海。", 
            "皇州三月花柳辉，江南此时茶笋肥。", 
            "君行已随心所向，不嫌杜宇啼春归。", 
            "玉堂故人知我有，问信向君应合手。", 
            "为言百事不能为，旧时黑须今白首。"
        ], 
        "title": "送元本忠北上", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "江南古客无寸田，半尺破研输租钱。", 
            "好山好水难夤缘，荃房日薄蒙荒烟。", 
            "囊中科斗二百年，大经大法垂幽玄。", 
            "他人不知我自怜，落花春暮啼杜鹃。", 
            "杜鹃啼苦山竹裂，锦官宫殿烟霏灭。", 
            "人间百鸟无处栖，青蝇贝锦成行列。", 
            "北望茫茫莎草黄，葱河五月天雨霜。", 
            "岐阳不见真凤凰，山鸡野鹜争文章。", 
            "江南估客苦无计，却向水中搴薜荔。", 
            "沙鸥梦老蘋雨残，湿云不动天如醉。", 
            "回观蓬莱十二楼，我曾读书楼上头。", 
            "楼前平碧千顷秋，白露暗洗芙蓉愁。", 
            "岁寒归来有谁在？青松是兄梅是弟。", 
            "山中巢许不可寻，却对老嵇餐石髓。"
        ], 
        "title": "有感", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "春风吹船著牛轭，扶藜直上山之脊。", 
            "山上老石怪且顽，皮肤皴皵苔花碧。", 
            "我来不知石有名，拊摩怪状心亦惊。", 
            "野人指点为我说，此物乃是虾蟆精。", 
            "古昔曾偷太仓粟，三百馀年耗中国。", 
            "天官烛其阴有毒，敕丁破口劙其足。", 
            "至今突兀留山丘，雨淋日炙无人收。", 
            "树根穿尻蛇入肚，老鸦啄背狐粪头。", 
            "牧童时时放野火，耕夫怒击樵夫剁。", 
            "自从残堕不能行，见者唾之闻者骂。", 
            "虾蟆虾蟆非令仆，无功那窃天之禄。", 
            "如今虾蟆处处有，天官何不夷其族。", 
            "致令骄气吹臊腥，干霄上食天眼睛。", 
            "百虫啖尽心未已，假作鼓吹怡人情。", 
            "三月江南春水涨，纡青拖紫争跳浪。", 
            "渔父持竿不敢言，猎夫布弩空惆怅。", 
            "黄童白叟相引悲，田中更有科斗儿。"
        ], 
        "title": "虾蟆山", 
        "type": "古风", 
        "yun": null
    }, 
    {
        "author": "王懋德", 
        "era": "元", 
        "subtype": "七言绝句", 
        "text": [
            "柳绕柴扉水绕村，黄鹂初转已春分。", 
            "东风吹散梨花雨，醉卧青山看白云。"
        ], 
        "title": "寄户部杨友直", 
        "type": "绝句", 
        "yun": "文"
    }, 
    {
        "author": "王懋德", 
        "era": "元", 
        "subtype": "七言绝句", 
        "text": [
            "极目沧溟浸碧天，蓬莱楼阁远相连。", 
            "东吴转海输粳稻，一夕潮来集万船。"
        ], 
        "title": "直沽海口", 
        "type": "绝句", 
        "yun": "先"
    }, 
    {
        "author": "王懋德", 
        "era": "元", 
        "subtype": "七言绝句", 
        "text": [
            "霜满平堤柳渐凋，月移帆影过东桥。", 
            "卧听柔橹鸣秋水，绝胜邻鸡报早朝。"
        ], 
        "title": "过河西务", 
        "type": "绝句", 
        "yun": "萧"
    }, 
    {
        "author": "王懋德", 
        "era": "元", 
        "subtype": "七言绝句", 
        "text": [
            "拂却京尘理去舟，閒云千里水悠悠。", 
            "醉来欲落龙山帽，犹恐黄花笑白头。"
        ], 
        "title": "重阳", 
        "type": "绝句", 
        "yun": "尤"
    }, 
    {
        "author": "王懋德", 
        "era": "元", 
        "subtype": "七言绝句", 
        "text": [
            "野草侵阶水绕门，西风飒飒雨纷纷。", 
            "小轩坐对炉薰冷，却忆溪南一片云。"
        ], 
        "title": "上都寄许参政", 
        "type": "绝句", 
        "yun": "文"
    }, 
    {
        "author": "王懋德", 
        "era": "元", 
        "subtype": "七言绝句", 
        "text": [
            "水声怒激春雷响，帆影轻随远雁飞。", 
            "东望水云三百里，沙鸥待我钓鱼矶。"
        ], 
        "title": "长芦遇顺风", 
        "type": "绝句", 
        "yun": "微"
    }, 
    {
        "author": "王懋德", 
        "era": "元", 
        "subtype": "七言绝句", 
        "text": [
            "远寺僧归日欲沈，无边桑柘起层阴。", 
            "牧童牛背閒横笛，却笑诗人马上吟。"
        ], 
        "title": "西郊晚眺", 
        "type": "绝句", 
        "yun": "侵"
    }, 
    {
        "author": "王懋德", 
        "era": "元", 
        "subtype": "七言绝句", 
        "text": [
            "借榻禅房秋已深，碧云窗外弄清音。", 
            "空阶落尽胡桃叶，霜满东篱菊有金。"
        ], 
        "title": "通州东庵二首 其一", 
        "type": "绝句", 
        "yun": "侵"
    }, 
    {
        "author": "王懋德", 
        "era": "元", 
        "subtype": "七言绝句", 
        "text": [
            "众鸟高栖万籁沈，老禅携月过东林。", 
            "秋霜不染青莲色，想见乾坤太古心。"
        ], 
        "title": "通州东庵二首 其二", 
        "type": "绝句", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "翠竹白沙江上春，主人应喜得西宾。", 
            "邻翁送子去就学，野老引孙来拜人。", 
            "夜几看书红蜡短，晓盘供馔白鱼新。", 
            "边尘不到沧州上，我欲相从一问津。"
        ], 
        "title": "送郑复初赴白沙蔡宅馆", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "太平宫馆化为尘，近得麻姑信未真。", 
            "但见江湖同逆旅，焉知天地有间人。", 
            "匡山白发归何晚，彭泽黄花赏更新。", 
            "老去苦无超世术，干戈满地独吾身。"
        ], 
        "title": "送周草窗归九江", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "一春开遍雨中花，几向东园管物华。", 
            "老去始知身是客，愁来空拟醉为家。", 
            "江楼帘箔飞香雾，野寨旌旗绚采霞。", 
            "曳杖归来还自笑，夕阳原上数残鸦。"
        ], 
        "title": "和李克约东皋杂兴四首 其一", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "芍药花开江雨晴，几时重作看花行。", 
            "松间携妓从教俗，竹下留宾也自清。", 
            "一夜春愁无处著，三分月色为谁明。", 
            "贫家亦有琴堪典，好把平生意气倾。"
        ], 
        "title": "和李克约东皋杂兴四首 其二", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "闭户拙于公是非，似与江湖踪迹稀。", 
            "酒中从令客骂坐，爨下却念儿啼饥。", 
            "松江之鲈固可食，沙苑有鸟宜高飞。", 
            "干戈满地正如此，万水千山何处归。"
        ], 
        "title": "和李克约东皋杂兴四首 其三", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "李家园内好亭台，老去一春能几回。", 
            "街头酒贵我当买，陌上花开君不来。", 
            "长绳难系白日住，清镜莫掩朱颜催。", 
            "明朝有约速相就，慎勿打碎玻璃杯。"
        ], 
        "title": "和李克约东皋杂兴四首 其四", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "应辟江南肃政堂，君才十倍宪诸郎。", 
            "先公向已乘骢马，多士今还睹凤凰。", 
            "祖帐晓开山木霁，官船夜泊水花凉。", 
            "三吴民力诛求尽，当为明时振纪纲。"
        ], 
        "title": "送李周南之浙西道", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "谪宦南来莫怨嗟，府中争喜判生花。", 
            "中朝正合持衡鉴，御史何曾负国家。", 
            "未忝阳城官有庳，全胜贾谊傅长沙。", 
            "终令国事还公等，会见明廷辨正邪。"
        ], 
        "title": "送王仲沔御史除安庆府判", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "保障江淮数十州，中流屹立见君侯。", 
            "苍生几堕巅厓苦，白发因分社稷忧。", 
            "虮虱竟年生介胄，貂蝉今日出兜鍪。", 
            "玉堂应有昌黎颂，刻在龙眠最上头。"
        ], 
        "title": "奉寄余廷心元帅是时出镇之舒州", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "广陵故旧渐消磨，白发伤心奈尔何。", 
            "马援车犹在乡里，黄公垆已隔山河。", 
            "百年华屋春风歇，八月荒原夜雨多。", 
            "乱后与君成永诀，几行衰泪洒烟萝。"
        ], 
        "title": "挽孙有道处士", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "白沙消息苦难真，军事危如火上薪。", 
            "老去未能生报国，愁来只与死为邻。", 
            "豺狼夜啸逃亡屋，貔虎秋惊战伐尘。", 
            "怅望天长一条路，王师何处渡淮津。"
        ], 
        "title": "八月十五日闻真州官民溃窜道路蹂躏而死者不可胜言黄军因之剽掠则天长六合等处莽为邱墟矣", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "野寨苍茫落照中，东征三载未成功。", 
            "黄金似土供儿戏，白骨如山泣鬼雄。", 
            "天狗星流军府动，水犀兵散弩台空。", 
            "于今人力消磨尽，谁念东南府库穷。"
        ], 
        "title": "闰正月二十日闻泗州盱眙同日失守", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "江海翩然勇赋归，只从静里见天机。", 
            "一经断送休休了，万事消磨念念非。", 
            "隐几不知流水动，闭门常见白云飞。", 
            "若为同结斋中友，老向苍山采蕨薇。"
        ], 
        "title": "寄题西江罗隐君本心斋", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "说书妙选近丹墀，名姓曾为帝所知。", 
            "主父徒嗟相见晚，长卿毋谓不同时。", 
            "淮南曹事称仁恕，邺下民谣纪去思。", 
            "自古长才须大用，诸公久待凤凰池。"
        ], 
        "title": "送淮南省掾王安中北上安中曾为今上说书秀才", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "身阅升平近九旬，至今谦德动朝绅。", 
            "眼前耆旧无多传，乱后交游复几人。", 
            "龙顾青山开宅舍，鹤归华表离风尘。", 
            "荒原来见兵麾息，相从灵车泪满巾。"
        ], 
        "title": "挽郁谦德处士 其一", 
        "type": "律诗", 
        "yun": "真"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "白首其如死别何，临风老泪若悬河。", 
            "耆英社在晨星少，禅智山空夜雨多。", 
            "薤露莫悲人换世，桑田曾见海生波。", 
            "殡宫空对棠梨发，更拟重携浊酒过。"
        ], 
        "title": "挽郁谦德处士 其二", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "夜窗儿女笑灯前，乱世安居又一年。", 
            "邻瓮且分蓝尾酒，客囊从换折腰钱。", 
            "冻消屋角筼筜雪，寒压炉头榾柮烟。", 
            "安得重陪孟东海，剧谈终夜不成眠。"
        ], 
        "title": "甲午除夜有怀孟景章", 
        "type": "律诗", 
        "yun": "先"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "仙翁对弈古松根，当局机锋未易论。", 
            "只许两先饶日月，休将一著赌乾坤。", 
            "满盘星斗无人测，四角关河有路存。", 
            "樵子归来柯已烂，空山寥落又黄昏。"
        ], 
        "title": "题观弈图吴善渊作", 
        "type": "律诗", 
        "yun": "元"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "色丝不染胭脂井，银汉缲成五色纹。", 
            "织女机中翻海水，谏官衣上绣春云。", 
            "清严地位人谁到，错综天章手自分。", 
            "他日锦归当白昼，江花江草亦欣欣。"
        ], 
        "title": "王彦芳绣荣堂", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "南荒万里握戎机，共诧君侯奏凯归。", 
            "出界旧传铜作柱，过家新喜锦为衣。", 
            "梯航入贡鲸波远，溪洞消兵羽檄稀。", 
            "今日中原方用武，岂无卿相布天威。"
        ], 
        "title": "送澧州王伯颜治中公昔征蛮有功", 
        "type": "律诗", 
        "yun": "微"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "看罢璚花去不还，今闻笙鹤在云间。", 
            "十洲何处留真迹，万古无人出此关。", 
            "林下故交同白发，江南旧业只青山。", 
            "丹经已付无为子，月夜犹疑响佩环。"
        ], 
        "title": "挽周古善尊师", 
        "type": "律诗", 
        "yun": "删"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "万里飞来广漠云，随时舒卷故缤纷。", 
            "风中不见孤飞迹，日下都成五色纹。", 
            "从尔所之占隐者，更堪持以献吾君。", 
            "明时用汝为霖雨，先向东南洗恶氛。"
        ], 
        "title": "赠惟善驸马野云亭", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "山翁高步月中来，移得灵根手自栽。", 
            "仙籍许令诸子折，君家先见两枝开。", 
            "双承御宴簪花出，并惹天香满袖回。", 
            "自笑淮南谩招隐，连蜷偃蹇老苍苔。"
        ], 
        "title": "沙子中监县二子善才善庆俱登第因名其所居之山曰联桂所以纪瑞也诗以美之 其一", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "桂丛竞发山之阿，大株小株秋婆娑。", 
            "灵鹫峰头月色薄，乌龙潭上天香多。", 
            "吴刚持斧不敢近，郗诜对策将如何。", 
            "岂惟二季在仙籍，诸孙还见援枝柯。"
        ], 
        "title": "沙子中监县二子善才善庆俱登第因名其所居之山曰联桂所以纪瑞也诗以美之 其二", 
        "type": "律诗", 
        "yun": "歌"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "干戈满地起风尘，民物凋零府库贫。", 
            "黄犊乌犍烹作食，雕梁画栋拆为薪。", 
            "江淮经理须贤俊，草泽诛求到隐沦。", 
            "漫道宽心应是酒，老夫三日不沾唇。"
        ], 
        "title": "六月二日书所见", 
        "type": "律诗", 
        "yun": "真"
    }, 
    {
        "author": "丘处机", 
        "era": "元", 
        "subtype": null, 
        "text": [
            "伫登临旷望，涌云气，北山兴。", 
            "旋恍惚阴阳，虚无变化，寥廓充盈。", 
            "奇峰状如太华，霭棱层、峻极染空青。", 
            "急雨翻盆泼墨，迅雷激电飞声。", 
            "威灵。", 
            "大骋神通，三伏暑，结凝冰。", 
            "叹是处飘风，良田遇害，厦屋遭倾。", 
            "唯斯道乡幸感，屡涔涔至也忽然轻。", 
            "深信皇天辅德，善因恶果分明。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "叹灵源旷代，本无极，信优游。", 
            "自朴散形生，销磨混沌，落入行囚。", 
            "竛竮四方宛转，向迷津、大海苦淹留。", 
            "法界群情扰扰，梦魂千古悠悠。", 
            "沦流。", 
            "贩骨如山，知何日，是程头。", 
            "好锻炼真空，三光慧照，万劫云收。", 
            "终须舍身拚命，更惜头护面几时休。", 
            "裂碎中间一点，便超得岸神舟。"
        ], 
        "title": "木兰花慢 转轮", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "洞天春色盈盈，乱山秀出千堆锦。", 
            "云收雨敛，晓晴烟淡，碧空横枕。", 
            "高卧怡怡，顿开怀抱，释迷忘寝。", 
            "看仙花瑞草，迎风照日，腾光彩，异凡品。", 
            "欢庆时丰岁稔。", 
            "万邦宁、百邪俱禁。", 
            "太平国里，长安陌上，纵横有甚。", 
            "大道无疑，傍门斜径，不须详审。", 
            "是从来浩劫，神仙过路，但曾经恁。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "凤鸣南邑清佳，大仙降迹行鸾地。", 
            "琳宫宝阁，星坛月馆，槐阴竹翠。", 
            "烟盖云幢，影摇寒殿，往来呈瑞。", 
            "向虚亭东望，平川似锦，洪波泛。", 
            "渺天际。", 
            "山秀水甜人义。", 
            "遍坊村、各生和气。", 
            "我来不忍，轻归刘蒋，天心地肺。", 
            "须待他时，暗淘真秀，育成丹桂。", 
            "去长安路上，眠冰卧日，作终身异。"
        ], 
        "title": "水龙吟 西虢", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "夜晴寥廓初寒，淡天莹彻琉璃翠。", 
            "无阴树下，长安楼上，月明风细。", 
            "百祸潜销，万家同赏，一般清味。", 
            "见金星朗朗，银河耿耿，交光灿，满天地。", 
            "流转碧空如水。", 
            "任纵横、略无凝滞。", 
            "冲山拍海，倾光腾秀，绵绵吐瑞。", 
            "达了从兹，宝瓶坚固，玉浆时泥。", 
            "把衷情欲诉，何人会得，且陶陶醉。"
        ], 
        "title": "水龙吟 夜晴", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "昊天空阔初晴，气回万物欣欣茂。", 
            "亭台俯仰，山川高下，妆成锦绣。", 
            "碧洞清泉，响闻迢递，一声长溜。", 
            "更时时注目，悠悠远看，青峰上，白云凑。", 
            "无限灵禽异兽。", 
            "慰闲心、不辞柴瘦。", 
            "含风翠柏，双崖争长，千株竞秀。", 
            "耀日丹台，四时为伴，百年随寿。", 
            "任寒来暑往，星移物换，得高眠昼。"
        ], 
        "title": "水龙吟 春兴", 
        "type": "词", 
        "yun": "宥"
    }, 
    {
        "author": "丘处机", 
        "era": "元", 
        "subtype": null, 
        "text": [
            "混元南岳初开，瑞云透出昆仑表。", 
            "星移电转，阴升阳降，红光缥渺。", 
            "鹤舞鸾翔，看乌龟共，赤龙蟠绕。", 
            "尽鸿蒙一气，烹成造化，神仙道，片时了。", 
            "云散十方三岛，洞天深、月明风袅。", 
            "此时占得，长生门户，遐龄体调。", 
            "吟咏从佗，海移山变，石枯松老。", 
            "伴烟霞独向，非非境外，恨知音少。"
        ], 
        "title": "水龙吟 道运", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "算来浮世忙忙，竞争嗜欲闲烦恼。", 
            "六朝五霸，三分七国，东征西讨。", 
            "武略今何在，空凄怆，野花芳草。", 
            "叹深谋远虑，雄心壮气，无光彩，尽灰槁。", 
            "历遍长安古道。", 
            "问郊墟、百年遗老。", 
            "唐朝汉市，秦宫周苑，明明见告。", 
            "故址留连，故人消散，莫通音耗。", 
            "念朝生暮死，天长地久，是谁能保。"
        ], 
        "title": "水龙吟 警世", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "二十年间，大魔交正阵，约度千重。", 
            "狂弓迸箭暗窗，零落无穷。", 
            "因心睡觉，透历年、无碍真宗。", 
            "兴慧剑，群魔自然消散，独聘威雄。", 
            "出入锐光八表，算神机莫测，天网难笼。", 
            "驱云扫雾荡摇，法界无踪。", 
            "飞腾变化，任太虚、萧瑟鸣风。", 
            "巡四海，峥嵘□□，往来几个人同。"
        ], 
        "title": "汉宫春 苦志", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "日落风生古洞，夜深月照寒潭。", 
            "澄澄秋色净烟岚。", 
            "独弄圆明宝鉴。", 
            "认得心田要妙，咄回世俗贪婪。", 
            "自欣山谷卧松岩。", 
            "情愿被粗食淡。"
        ], 
        "title": "玉炉三涧雪", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "一性昭彰乍显，二仪混合初融。", 
            "飘飘法界任西东。", 
            "到处神光覆拥。", 
            "万籁寒泉凑顶，八方瑞霭腾空。", 
            "怡然独向九霄中。", 
            "坐看浮生作梦。"
        ], 
        "title": "玉炉三涧雪", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "最苦三冬冰雪，难当万里风尘。", 
            "天涯海角不离身。", 
            "何处参同心印。", 
            "况是中丹宛转，徒劳外景因循。", 
            "争如作伴到青春。", 
            "看我行藏远近。"
        ], 
        "title": "玉炉三涧雪", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "夜宿磻溪古庙，晓登竹径荒村。", 
            "日中无事馁巡门。", 
            "淡饭求佗一顿。", 
            "不会深穷造化，随缘且度朝昏。", 
            "是非人我绝谈论。", 
            "复返生前混沌。"
        ], 
        "title": "玉炉三涧雪 自咏", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "物外虽明端的，天心未放玲珑。", 
            "区区陌上走西东。", 
            "也学浮生作梦。", 
            "梦寐更劳数载，岩龛复度三冬。", 
            "待佗消息显真功。", 
            "放出凌云螮蝀。"
        ], 
        "title": "玉炉三涧雪 勤劳", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "杲日西沉远陇，轻飙南起洪崖。", 
            "飘飘逸兴爽情怀。", 
            "吹断愁思俗态。", 
            "渐渐放开心月，微微射透灵台。", 
            "澄澄湛湛绝尘埃。", 
            "莹彻青霄物外。"
        ], 
        "title": "玉炉三涧雪 暮景", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "独坐向南溪。", 
            "一事无能百不知。", 
            "所爱冥冥烟雨后，东西。", 
            "云绽峨峨列翠微。", 
            "苍骨太虚齐。", 
            "冉冉寒光映日飞。", 
            "何事中心看不足，忘归。", 
            "似有膏肓病著肌。"
        ], 
        "title": "好离乡", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "乱草独弯跧。", 
            "鼓腹高歌自在闲。", 
            "一枕游仙清梦断，怡颜。", 
            "笑傲声喧碧嶂间。", 
            "日午启柴关。", 
            "雀跃徘徊望远山。", 
            "山下有人来问道，知难。", 
            "雀跃无言笑却还。"
        ], 
        "title": "好离乡", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "皇统年时饥饿。", 
            "万户愁生眉锁。", 
            "有口却无餐，滴泪谩成珠颗。", 
            "灾祸。", 
            "灾祸。", 
            "灾祸临头怎躲。"
        ], 
        "title": "如梦令", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "陕右人人听我。", 
            "福地好修因果。", 
            "天下不如斯，贫富一般行坐。", 
            "轻可。", 
            "轻可。", 
            "轻可骄奢太过。"
        ], 
        "title": "如梦令 诫奢", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "屈指追思前世，低头省悟令望。", 
            "今生若不做修行。", 
            "又与轮回作争。", 
            "幸遇直常要妙，点头莫故昏蒙。", 
            "便挥宝剑杀三朋。", 
            "諕得龟蛇火遁。"
        ], 
        "title": "西江月", 
        "type": "词", 
        "yun": null
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "舒啸孤怀壮，天风荡杳冥。", 
            "草枯秦地白，云尽鲁山青。", 
            "闻道尊庄子，沽杯候野亭。", 
            "平生辛苦事，须信此行经。"
        ], 
        "title": "闸上二首 其一", 
        "type": "律诗", 
        "yun": "青"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "白雾都收尽，青天无片云。", 
            "候船车衮衮，辞树月纷纷。", 
            "纱帽当垆妇，兜鍪出塞军。", 
            "不愁书寄少，鸿雁动成群。"
        ], 
        "title": "闸上二首 其二", 
        "type": "律诗", 
        "yun": "文"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "野水滔天去，阴云著地生。", 
            "沽来新店酒，不洗异乡情。", 
            "白发萧萧谢，黄花粲粲明。", 
            "山川虽跋涉，道路却升平。"
        ], 
        "title": "新店道上", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "不饮非无量，忘眠岂有谋？", 
            "赤心思报国，白首愿封侯。", 
            "界纸题封事，挑灯看蒯缑。", 
            "何时勋业就？萧散五湖游。"
        ], 
        "title": "不饮", 
        "type": "律诗", 
        "yun": "尤"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "迢递三河路，凄凉九月天。", 
            "远山迷草木，平野少人烟。", 
            "对景情如醉，浮居日似年。", 
            "壮怀消不得，沽酒且陶然。"
        ], 
        "title": "船上", 
        "type": "律诗", 
        "yun": "先"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "暝色沉孤屿，秋声入远林。", 
            "飞鸿频顾影，独客易伤心。", 
            "相识无知己，交游少信音。", 
            "未能酬壮志，沽酒且长吟。"
        ], 
        "title": "暝色", 
        "type": "律诗", 
        "yun": "侵"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "破衣悬软毳，短发被秋风。", 
            "汶水长鱼白，滕州小米红。", 
            "人情今日异，客路去年同。", 
            "万里关山外，孤鸿缥渺中。"
        ], 
        "title": "客思", 
        "type": "律诗", 
        "yun": "东"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "汶水连洙泗，源源有所归。", 
            "圣贤诚可仰，风俗自相违。", 
            "落叶随风舞，孤鸿破雪飞。", 
            "纷纷名利客，到此肯忘机。"
        ], 
        "title": "汶上二首 其一", 
        "type": "律诗", 
        "yun": "微"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "破梦闻金鼓，关心望玉绳。", 
            "只知时候别，不觉夜寒增。", 
            "冻雨成飞雪，长河走大陵。", 
            "客情无可奈，却借驿楼登。"
        ], 
        "title": "汶上二首 其二", 
        "type": "律诗", 
        "yun": "蒸"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "龌龊宁堪处，卑污奈此逢。", 
            "看人骑白马，唤狗作乌龙。", 
            "濯濯河边柳，青青涧底松。", 
            "待看天气好，应得露华浓。"
        ], 
        "title": "龌龊", 
        "type": "律诗", 
        "yun": "冬"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "渐觉离乡远，宁知出处迂。", 
            "风流看队马，潇洒入双鱼。", 
            "谁解辞千乘，无人说二疏。", 
            "老吾情不惬，漫读古人书。"
        ], 
        "title": "潇洒", 
        "type": "律诗", 
        "yun": null
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "方见云山出，忽然风雨来。", 
            "暴生三尺水，推去一阶苔。", 
            "古意何能解？新诗止自裁。", 
            "天时与人事，历历不须猜。"
        ], 
        "title": "次致和韵", 
        "type": "律诗", 
        "yun": "灰"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "日晚风云起，城空草木悲。", 
            "蛟龙能自圣，骐骥不容迟。", 
            "汉妇通番语，羌儿厌杜诗。", 
            "老夫潇洒处，定是少人知。"
        ], 
        "title": "日晚", 
        "type": "律诗", 
        "yun": "支"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "水宿聊城外，忘眠听漏声。", 
            "浮烟连野白，孤月近船明。", 
            "世变山河在，时移草木惊。", 
            "绝怜知己少，感慨独伤情。"
        ], 
        "title": "泊聊城", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "宝刹都城内，今朝旷野中。", 
            "浮图瞻宝志，书记忆刘聪。", 
            "画屋烟花绕，青松雨露浓。", 
            "徘徊增感慨，历落问英雄。"
        ], 
        "title": "庆寿寺二首 其一", 
        "type": "律诗", 
        "yun": null
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "书记去已久，令人动慨慷。", 
            "但能成事业，不解制纲常。", 
            "花落重城晚，云沉大野荒。", 
            "卢沟三尺土，春雨树苍苍。"
        ], 
        "title": "庆寿寺二首 其二", 
        "type": "律诗", 
        "yun": "阳"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "去岁离南去，今年自北归。", 
            "过淮浑酒贱，出水白鱼肥。", 
            "落拓同谁语？孤高与世违。", 
            "最怜谯国子，潦倒说兵机。"
        ], 
        "title": "南归", 
        "type": "律诗", 
        "yun": "微"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "平地连沧海，孤城带渭河。", 
            "行人俱汉语，舟子半吴歌。", 
            "野草惊秋短，鲂鱼出水多。", 
            "只怜乡国远，处处有胡笳。"
        ], 
        "title": "渭河道中四首 其一", 
        "type": "律诗", 
        "yun": null
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "披雾青天近，梳头白发明。", 
            "山河千古恨，风雨五更情。", 
            "塞北浮云惨，关中王气清。", 
            "草庐诸葛在，未得话平生。"
        ], 
        "title": "渭河道中四首 其二", 
        "type": "律诗", 
        "yun": "庚"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "月出东溟白，天垂北斗低。", 
            "砺兵思秣马，舞剑忽闻鸡。", 
            "诸葛犹存汉，田横不辱齐。", 
            "英雄如有见，琐稍岂能迷？"
        ], 
        "title": "渭河道中四首 其三", 
        "type": "律诗", 
        "yun": "齐"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "海气团云白，江风吹浪寒。", 
            "飞鸿离塞远，独鹤唳更阑。", 
            "慷慨论时事，羁栖笑楚冠。", 
            "萧萧黄叶下，回首望长安。"
        ], 
        "title": "渭河道中四首 其四", 
        "type": "律诗", 
        "yun": "寒"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "二月甲子雪，霏花冷作围。", 
            "乾坤移气象，草木转光辉。", 
            "野鸟浑无语，边尘湿不飞。", 
            "长安未归客，应是动心机。"
        ], 
        "title": "庚寅春二月三日甲子大雨雪", 
        "type": "律诗", 
        "yun": "微"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "绝国春风少，荒村夜雨多。", 
            "可怜新草木，不识旧山河。", 
            "世事纷纷异，人情转转讹。", 
            "老怀禁不得，怅望一长歌。"
        ], 
        "title": "有感二首 其一", 
        "type": "律诗", 
        "yun": "歌"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "对镜添惆怅，凭谁论古今。", 
            "山河频入梦，风雨独关心。", 
            "每念苍生苦，能怜荡子吟。", 
            "晚来愁更切，青草落花深。"
        ], 
        "title": "有感二首 其二", 
        "type": "律诗", 
        "yun": "侵"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "雨过山光润，烟浮野色昏。", 
            "清泉流近砌，黄叶拥衡门。", 
            "世事凭谁论？高情只自存。", 
            "忽思浣花老，又欲向东屯。"
        ], 
        "title": "雨过二首 其一", 
        "type": "律诗", 
        "yun": "元"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "归来访田里，转首忆关河。", 
            "黄叶阶前满，白云山上多。", 
            "人情空烂漫，世事尽差讹。", 
            "亲爱子孙辈，愁予两鬓皤。"
        ], 
        "title": "雨过二首 其二", 
        "type": "律诗", 
        "yun": "歌"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "骨格今年异，衣裳旧日殊。", 
            "读书当努力，写字莫糊涂。", 
            "白水翻三峡，青山出两都。", 
            "老吾何所以？赖尔得相须。"
        ], 
        "title": "元日示师文", 
        "type": "律诗", 
        "yun": "虞"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "历历青山出，翩翩白雁来。", 
            "感时徒愤郁，吊古独悲哀。", 
            "夜雨凄庭草，秋花老石苔。", 
            "客怀消不得，怅望一徘徊。"
        ], 
        "title": "闰七月二十三夜记梦诗二首 其一", 
        "type": "律诗", 
        "yun": "灰"
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "对镜多新白，怀人入远思。", 
            "山河犹汉魏，风俗想轩羲。", 
            "小草铜驼恨，荒陵玉雁悲。", 
            "平生伊吕志，耕钓岂无为？"
        ], 
        "title": "闰七月二十三夜记梦诗二首 其二", 
        "type": "律诗", 
        "yun": "支"
    }, 
    {
        "author": "王霖", 
        "era": "元", 
        "subtype": null, 
        "text": [
            "华发宴馀春，微风宿云散。", 
            "兰皋野气芳，桐冈日初旦。", 
            "群贤集崇丘，临流水光涣。", 
            "酌酒清湍曲，俯泉嘅长叹。"
        ], 
        "title": "续兰亭会补王献之诗", 
        "type": "古风", 
        "yun": "翰"
    }, 
    {
        "author": "王磐", 
        "era": "元", 
        "subtype": null, 
        "text": [
            "林虑著太行，峰峦一都会。", 
            "晴岚照郛郭，朝日炫金翠。", 
            "盘盘黄华山，高秀众峰内。", 
            "万仞青芙蓉，屹立见根蒂。", 
            "有泉不知源，滂沛落云际。", 
            "初疑玉虹垂，兼讶银河溃。", 
            "翻翻雪练飞，汹汹风雷沸。", 
            "前年会一游，披览恨未细。", 
            "今兹重经过，适与佳客萃。", 
            "坐分石上苔，行并林间辔。", 
            "缅怀雪溪老，远出辽海外。", 
            "飞声入中华，遂占此山丽。", 
            "吾家墨灶峰，卑小众所易。", 
            "婆娑百本松，龙蛇护清閟。", 
            "烟雨一窗书，作我幽栖地。", 
            "会看此名山，永无黄华配。", 
            "江山无大小，玩赏因人贵。", 
            "嗟我复何人，题诗聊自戏。"
        ], 
        "title": "游黄华山", 
        "type": "古风", 
        "yun": null
    }, 
    {
        "author": "王磐", 
        "era": "元", 
        "subtype": null, 
        "text": [
            "昨日游黄华，抵暮方言还。", 
            "今晨到𡶵峪，驱马五松边。", 
            "未移金门日，还指元康烟。", 
            "山中富清境，不暇相周旋。", 
            "大似山阴客，望门却回船。", 
            "空怀上方寺，矫首浮云颠。", 
            "瀑布落晴雪，金灯开夜莲。", 
            "何当重经过，岩下细留连。"
        ], 
        "title": "𡶵峪山", 
        "type": "古风", 
        "yun": "先"
    }, 
    {
        "author": "王磐", 
        "era": "元", 
        "subtype": null, 
        "text": [
            "昔为社长时，方投未可录。", 
            "一遇长桑君，古今皆叹服。", 
            "天地为至仁，既死不能复。", 
            "先生妙药石，起死效何速。", 
            "日月为至明，覆盆不能烛。", 
            "先生具正眼，豪釐窥肺腑。", 
            "谁知造物者，祸福相倚伏。", 
            "平生活人手，反受庸医辱。", 
            "千年庙前水，犹学上池绿。", 
            "再拜乞一杯，洗我胸中俗。"
        ], 
        "title": "扁鹊墓", 
        "type": "古风", 
        "yun": null
    }, 
    {
        "author": "王磐", 
        "era": "元", 
        "subtype": null, 
        "text": [
            "中统三年春二月，变起青齐带吴越。", 
            "鲸鲵转侧海波翻，城郭横尸野流血。", 
            "我时辛苦贼中来，兵尘模糊眼不开。", 
            "妻孥弃捐豺虎口，飞蓬飘转无根荄。", 
            "天寒日暮齐河县，破驿荒凉绝烟爨。", 
            "骑行驿马钝如蛙，官吏散地无处唤。", 
            "与君此地忽相逢，行台郎中气势雄。", 
            "悯我白头遭丧乱，壮我临难全孤忠。", 
            "急呼驿吏具鞍马，使我厄路还亨通。", 
            "明晨相随济南去，出入条侯营垒中。", 
            "死生契阔不相弃，起居饮食常与同。", 
            "标山华注日在眼，绵历春草及秋风。", 
            "四郊斫木桑柘尽，泺源饮马波涛空。", 
            "凶渠腰领膏野草，始见齐鲁收烟烽。", 
            "巨源巨源君且坐，我欲高歌君可和。", 
            "往事回头十五年，犹想离魂招楚些。", 
            "身逢播越百忧缠，生不成名空老大。", 
            "我依破砚窃恩荣，君佐雄藩收最课。", 
            "流萍暂聚不多时，且喜相看颜一破。", 
            "我衰无力访君难，愿君得暇频相过。"
        ], 
        "title": "巨源相过话旧有感", 
        "type": "古风", 
        "yun": null
    }, 
    {
        "author": "王磐", 
        "era": "元", 
        "subtype": null, 
        "text": [
            "行役宛叶间，路入昆阳城。", 
            "滍水抱城左，荡漾东南溟。", 
            "川源入四顾，盘互多冈陵。", 
            "城颓削悬崖，草深恶鸱鸣。", 
            "嗟尔一抔土，当此百万兵。", 
            "莽图十九年，聚此天为坑。", 
            "王者况不死，千骑惊龙腾。", 
            "汉业兆丰沛，赤符此中兴。", 
            "创复两不易，山川贲雄名。", 
            "东南遥相望，盘盘两神京。", 
            "千年事云散，草木含威灵。", 
            "野人无所知，城边事春耕。", 
            "扶犁上废垒，陇亩纵复横。", 
            "只应怀古士，千古怆馀情。"
        ], 
        "title": "昆阳怀古", 
        "type": "古风", 
        "yun": null
    }, 
    {
        "author": "王磐", 
        "era": "元", 
        "subtype": null, 
        "text": [
            "上古元气淳以腴，群圣既出如传胪。", 
            "高辛登天帝挚痡，爰有真人起参墟。", 
            "黄收纯衣握帝符，马如白练彤云车。", 
            "璇玑玉衡拟天枢，七政循轨万物舒。", 
            "耕田凿井人自娱，帝力于我何有诸。", 
            "千秋万古仰范模，皎如白日临天衢。", 
            "川流山峙雨露濡，圣人德泽何时枯。", 
            "□□汉北声教俱，矧兹河汾其故都。", 
            "邦人誇耀荣乡闾，遗庙世守无代无。", 
            "迁新去故奠神居，道人精诚与神孚。", 
            "觚棱金碧凌空虚，采椽土阶与古殊。", 
            "岁时香火喧笙竽，神兮归来驻銮舆，祐我圣祚窥皇图。"
        ], 
        "title": "尧帝庙", 
        "type": "古风", 
        "yun": null
    }, 
    {
        "author": "王磐", 
        "era": "元", 
        "subtype": null, 
        "text": [
            "单车奉使柴尚书，龙潭虎穴坦如途。", 
            "丹青明著使外国，不减汉朝张与苏。", 
            "共山李生有志谋，乐执鞭弭同驰驱。", 
            "但愿皇恩弥宇宙，不须珍异输天都。"
        ], 
        "title": "送尚书柴庄卿出使安南", 
        "type": "古风", 
        "yun": "虞"
    }, 
    {
        "author": "王磐", 
        "era": "元", 
        "subtype": null, 
        "text": [
            "羑水浅且清，羑里馀荒城。", 
            "文王德如日，曾此夷其明。", 
            "陕树憩召伯，箕山栖许生。", 
            "后人起敬爱，木石含芳荣。", 
            "嗟尔一抔土，耕犁未全平。", 
            "千秋不磨洗，永被囚圣名。", 
            "我行荡阴道，过之为停征。", 
            "念昔有殷季，虐主方狂酲。", 
            "铦锋戮贤圣，若刈寸草茎。", 
            "左啖鄂侯脯，右啜鬼侯羹。", 
            "兹时无羑里，何以纾淫刑。", 
            "羑里深杳杳，羑城高亭亭。", 
            "君王在缧绁，不异南面听。", 
            "淑气发神虑，淳和助心灵。", 
            "演开伏羲画，剖出天地精。", 
            "一时虽冥昧，万古垂日星。", 
            "若无羑里拘，易经何由成。", 
            "易经在所重，羑里那可轻！"
        ], 
        "title": "羑里城文王庙", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "紫荆树，当轩青，众枝只共一本生。", 
            "去年风吹北枝损，憔悴南枝颜色陨。", 
            "北枝今岁喜如前，南枝颜色皆鲜鲜。", 
            "树木无知宁有意，同本故应休戚系。", 
            "君不见桃生路井上，李树生桃旁。", 
            "虫来齧桃根，李树代桃僵。", 
            "桃李异树尚如是，况此一本相连理。", 
            "人皆兄弟无则已，若有还须荆树比。"
        ], 
        "title": "荆树曲", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "低低门前两桑树，忆君别时桑下去。", 
            "桑树生叶青复青，知君颜色还如故。"
        ], 
        "title": "忆别曲 其一", 
        "type": "古风", 
        "yun": null
    }, 
    {
        "author": "王祎", 
        "era": "元", 
        "subtype": null, 
        "text": [
            "桑叶成蚕蚕作丝，络丝织作绫满机。", 
            "欲将裁作君身衣，恐君得衣不思归。"
        ], 
        "title": "忆别曲 其二", 
        "type": "古风", 
        "yun": "微"
    }, 
    {
        "author": "王祎", 
        "era": "元", 
        "subtype": null, 
        "text": [
            "任城北行三百里，官树如云夹河水。", 
            "树深水浅船行迟，五日才到荆门西。", 
            "荆门津吏不开闸，前船后船似鳞压。", 
            "名驱利逼贪涂程，落月在地登车行。"
        ], 
        "title": "荆门曲", 
        "type": "古风", 
        "yun": null
    }, 
    {
        "author": "王磐", 
        "era": "元", 
        "subtype": "七言绝句", 
        "text": [
            "济南七十二名泉，散出坡陀百里川。", 
            "未似共城祠下水，千窝并出画楼前。"
        ], 
        "title": "百门泉二首 其一", 
        "type": "绝句", 
        "yun": "先"
    }, 
    {
        "author": "王磐", 
        "era": "元", 
        "subtype": "七言绝句", 
        "text": [
            "半空风雨山头树，十顷玻瓈水底天。", 
            "孤客南来无著处，相宜只有百门泉。"
        ], 
        "title": "百门泉二首 其二", 
        "type": "绝句", 
        "yun": "先"
    }, 
    {
        "author": "王磐", 
        "era": "元", 
        "subtype": "七言绝句", 
        "text": [
            "寺主善为无米饭，病人要吃没钱针。", 
            "皇都诗老多才思，收拾酸寒入笑林。"
        ], 
        "title": "题三陪图", 
        "type": "绝句", 
        "yun": "侵"
    }, 
    {
        "author": "王磐", 
        "era": "元", 
        "subtype": "七言律诗", 
        "text": [
            "十载家艰恨未消，又持手版仕昏朝。", 
            "已知定乱功难就，犹幸临危节可要。", 
            "忠血数班沾藻火，英名千古迫云霄。", 
            "一杯欲酹祠前土，野鹤昂藏未易招。"
        ], 
        "title": "嵇侍中庙", 
        "type": "律诗", 
        "yun": "萧"
    }, 
    {
        "author": "王磐", 
        "era": "元", 
        "subtype": "七言律诗", 
        "text": [
            "早岁声华便轶群，学优不辍向来勤。", 
            "两宫垂顾逢千载，三世读书萃一门。", 
            "兰省柏台留谠论，玉堂金马焕雄文。", 
            "平头七十无多贺，会见诸孙子又孙。"
        ], 
        "title": "寿王学士秋涧七十", 
        "type": "律诗", 
        "yun": null
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "梧桐月转欲栖鸦，閒弄参差隔紫霞。", 
            "彩凤暗巢长乐树，金莺偷语上阳花。", 
            "斗妆凉露沾钗玉，簇仗香云绕扇纱。", 
            "吹到《凉州》移别调，君王亲为按红牙。"
        ], 
        "title": "夜月吹箫图", 
        "type": "律诗", 
        "yun": "麻"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "梦里寻春觉后迟，分明曾到武陵西。", 
            "川光浴日骊珠动，石气蒸云翠盖齐。", 
            "一曲柳塘初下雁，数家茅屋不闻鸡。", 
            "世间万事庄周蝶，且共随花信马蹄。"
        ], 
        "title": "和卞长史郊行", 
        "type": "律诗", 
        "yun": "齐"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "雾作衣裳云作屏，玻璃万顷着娉婷。", 
            "望夫石上偏多雨，织女河边欲陨星。", 
            "螮蝀夏凉收浅绛，蟾蜍秋冷抹长青。", 
            "可怜天际微颦处，六国兴亡一梦醒。"
        ], 
        "title": "次韵峨眉山", 
        "type": "律诗", 
        "yun": "青"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "大地山河罄一湔，腊间三白见丰年。", 
            "天人巧剪银河水，山岳新开玉井莲。", 
            "我欲忍寒还罢钓，人谁乘兴未归船。", 
            "闭门不作袁安卧，赖有夷山令尹贤。"
        ], 
        "title": "雪后简伯纯县令", 
        "type": "律诗", 
        "yun": "先"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "长河水落露汀沙，隔水依稀似见花。", 
            "旷野蒿莱千万亩，荒村篱落两三家。", 
            "柳塘滟滟新堤固，麦陇青青小径斜。", 
            "自是游人耽野趣，哦诗驴背不知赊。"
        ], 
        "title": "和黄体方郊行", 
        "type": "律诗", 
        "yun": "麻"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "草铺平野树苍苍，游子登临倍感伤。", 
            "鸿雁去边生客思，白云飞处望亲乡。", 
            "山遮故国身难越，水接遥天恨共长。", 
            "何日得归盱水上，一樽春酒寿高堂。"
        ], 
        "title": "题望云思亲图", 
        "type": "律诗", 
        "yun": "阳"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "曾属櫜鞬侍玉墀，分藩又从汝南驰。", 
            "幽兰亭古连青琐，悬瓠城高驻綵旗。", 
            "射艺远过猿臂巧，画名不减虎头痴。", 
            "从容退食知多暇，好为裁诗寄所思。"
        ], 
        "title": "送吴指挥扈从汝宁", 
        "type": "律诗", 
        "yun": "支"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "大梁城内宋门前，借得卢仝屋数椽。", 
            "一片危墙将倒地，四周破瓦好窥天。", 
            "风穿每恨尘凝座，雨漏长忧湿满毡。", 
            "欲向浣花新卜筑，无人为送草堂钱。"
        ], 
        "title": "破屋", 
        "type": "律诗", 
        "yun": "先"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "醉把离杯汴水头，大梁风物又新秋。", 
            "金门赐宴连朝醉，华馆题诗数日留。", 
            "斛麦每承贤宰送，绨袍不待故人求。", 
            "乞书傥许归桑梓，投老瑶台续旧游。"
        ], 
        "title": "送马文隆县令归临颍", 
        "type": "律诗", 
        "yun": "尤"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "洞天深入结茅茨，陶令归来鬓未丝。", 
            "筱簜拂檐巢翡翠，蒹葭近钓隐鸬鹚。", 
            "细炊白石能成饭，净扫苍苔好看棋。", 
            "纵有徵书何处觅，桃源去路少人知。"
        ], 
        "title": "丹山归隐", 
        "type": "律诗", 
        "yun": "支"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "何物风摽可悦神，数竿脩竹杂兰荪。", 
            "开轩翠色连书幌，隐几清阴落酒樽。", 
            "未睹朝阳鸣鸑鷟，方欣春雨长儿孙。", 
            "羡君得此堪娱老，况复高堂更树萱。"
        ], 
        "title": "慈竹轩", 
        "type": "律诗", 
        "yun": "元"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "朝朝鹤驾驻山头，极目天南是越州。", 
            "洱海川原何日到，蜀江风浪几回留。", 
            "鹡鸰每诵常联榻，花萼相辉共倚楼。", 
            "友爱天伦情最切，别来几许鬓成秋。"
        ], 
        "title": "奉教题夷山晚望图", 
        "type": "律诗", 
        "yun": "尤"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "青山峨峨自太古，中有物外真仙人。", 
            "一朝不随舜花昼，千载要见蟠桃春。", 
            "初平入山羊作队，丁令还家鹤语神。", 
            "自今好觅麻姑去，看到沧海飞黄尘。"
        ], 
        "title": "古山道人诗卷", 
        "type": "律诗", 
        "yun": "真"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "夷山山下有行窝，池水经春绿似萝。", 
            "佳客到门常载酒，道人求字不笼鹅。", 
            "树连别院莺声滑，苔长閒庭鸟迹多。", 
            "自是心传有家法，莫忘三折始成波。"
        ], 
        "title": "临池清兴为张敬惟作二首 其一", 
        "type": "律诗", 
        "yun": "歌"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "梁园杂沓市尘红，中有幽人趣不同。", 
            "门掩绿苔行白鹤，窗开苍雪落青松。", 
            "晴泥汨汨蟠蚯蚓，春水深深见活东。", 
            "好似高情陶靖节，求工元不在丝桐。"
        ], 
        "title": "临池清兴为张敬惟作二首 其二", 
        "type": "律诗", 
        "yun": null
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "曾上陈家聚德亭，云孙典教继家声。", 
            "许由祠下花连坞，彭祖岗边水绕城。", 
            "纂史王门存藻鉴，横经庠序乐群英。", 
            "广文特写寒梢碧，为表平生一节贞。"
        ], 
        "title": "送陈惟一司训还鄢陵伯振教授写墨竹以送予就题于上", 
        "type": "律诗", 
        "yun": "庚"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "年年此日不常晴，今日晴光品物生。", 
            "地底昆虫将启蛰，世间草木尽回荣。", 
            "璿玑运转天时正，玉烛调和气候平。", 
            "且喜新正风景好，题诗不似剑南情。"
        ], 
        "title": "人日喜晴和体方伴读韵", 
        "type": "律诗", 
        "yun": "庚"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "谷旦占年喜得晴，春来无物不回生。", 
            "日升旸谷冰初泮，星转苍龙木向荣。", 
            "斗米三钱书岁稔，遗蝗千尺见时平。", 
            "风流只有梁园客，特寄新诗为写情。"
        ], 
        "title": "谷日喜晴和体方韵", 
        "type": "律诗", 
        "yun": "庚"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "大梁门外分襟处，南望白云是蔡州。", 
            "且喜承恩延讲席，又蒙荣赐上归舟。", 
            "幽轩月上吴城闭，洄曲春生汝水流。", 
            "及到家庭元夕近，满街灯火照欢游。"
        ], 
        "title": "送金伴读归汝宁省家", 
        "type": "律诗", 
        "yun": "尤"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "羡公本是汾阳后，致用还优经济才。", 
            "千里黄尘承命去，万仓红粟被恩开。", 
            "柳添新绿遮文旆，梅送残香入酒杯。", 
            "莫待梁园春事已，公馀策马早归来。"
        ], 
        "title": "送郭工副焕章之汝宁放粮", 
        "type": "律诗", 
        "yun": "灰"
    }, 
    {
        "author": "王翰", 
        "era": "元", 
        "subtype": "七言律诗", 
        "text": [
            "满地残花过雨天，槐阴庭院响新蝉。", 
            "轻敲金奏当窗外，闲拨银筝向枕边。", 
            "晓露吸残青草岸，晚风吹出绿杨烟。", 
            "家山深处林亭好，曾被繁声聒醉眠。"
        ], 
        "title": "和黄体方伴读新蝉韵", 
        "type": "律诗", 
        "yun": "先"
    }, 
    {
        "author": "王瞒", 
        "era": "元", 
        "subtype": null, 
        "text": [
            "檐际犹余残溜。", 
            "帘外淡云月逗。", 
            "风雨漫经旬，依旧姮娥眉皱。", 
            "晴否。", 
            "晴否。", 
            "早是落花时候。"
        ], 
        "title": "如梦令 乍晴见月", 
        "type": "词", 
        "yun": null
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "功名惊世久无图，泉石膏肓癖在吾。", 
            "满眼干戈方烂漫，绕园兰艾亦荒芜。", 
            "蒲觞未饮心先醉，松径长吟兴不孤。", 
            "赖有故人知我意，肯同阮籍哭穷途。"
        ], 
        "title": "次李本存端午见寄韵二首 其一", 
        "type": "律诗", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "独醒孤坐与谁同，懒把哀颜换酒容。", 
            "素负岁寒齐桧柏，不将春色误芙蓉。", 
            "堂堂阵美谁能犯，整整师严孰敢冲。", 
            "万里白云风捲尽，蟾光飞上楚烟峰。"
        ], 
        "title": "次李本存端午见寄韵二首 其二", 
        "type": "律诗", 
        "yun": "冬"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "天下关山入战图，异乡为客倍愁吾。", 
            "江淮远近连烽火，里巷高低长草芜。", 
            "坚卧谩愁兵甲满，独醒宁怕梦魂孤。", 
            "太平气象犹如旧，痛饮蒲觞醉道途。"
        ], 
        "title": "再和前韵 其一", 
        "type": "律诗", 
        "yun": "虞"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "今年端午去年同，老去闲身转不容。", 
            "几欲入山穿薜荔，常思浮海采芙蓉。", 
            "伤时倍觉愁肠结，骂贼徒添怒发冲。", 
            "何日果能忘世事，楚云湘雨小孤峰。"
        ], 
        "title": "再和前韵 其二", 
        "type": "律诗", 
        "yun": "冬"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "知公雅志喜文章，光燄须观万丈长。", 
            "太傅辞华宜鉴别，翰林豪放不寻常。", 
            "笔端妙语诚须识，马上奇功慎勿忘。", 
            "正是英雄驰骋日，策勋麟阁姓名香。"
        ], 
        "title": "军中一彦士少好读书喜谈论文章工拙尤笃意诗学求指南于仆为赋一律以赠之", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "吴枫初冷水痕收，塞雁南飞渡远洲。", 
            "岁月无情天地老，江山不尽古今愁。", 
            "黄华谩引杯中物，白发空惊镜里秋。", 
            "却笑桓温清宴后，终然无梦到神州。"
        ], 
        "title": "至正戊戌九日感怀赋 其一", 
        "type": "律诗", 
        "yun": "尤"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "谩多忧思绕东篱，举目江山异昔时。", 
            "落日边城悲鼓角，西风天地动旌旗。", 
            "荒村乱后愁无酒，野老胸中喜有诗。", 
            "风景不同人事别，菊花何必上寒枝。"
        ], 
        "title": "至正戊戌九日感怀赋 其二", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "门掩东篱处士家，每逢佳节惜年华。", 
            "黄花有恨惊秋老，白发无情对日斜。", 
            "杜牧仙游诗寡和，王弘人去酒须赊。", 
            "乌纱醉裹西风冷，千古令人忆孟嘉。"
        ], 
        "title": "至正戊戌九日感怀赋 其三", 
        "type": "律诗", 
        "yun": "麻"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "谁复携壶上翠微，干戈烂漫酒尊稀。", 
            "西风细雨黄花瘦，衰草荒烟白雁飞。", 
            "落日有时怀故国，旧居无主锁空扉。", 
            "龙山回首尤非昔，长使英雄泪满衣。"
        ], 
        "title": "至正戊戌九日感怀赋 其四", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "晚对南山饮浊醪，少舒幽愤醉醄醄。", 
            "云边黄菊纫芳佩，世上红尘袭敝袍。", 
            "陶令官闲身尚健，孟嘉帽落趣殊高。", 
            "登临我亦秋风客，虚负人呼一世豪。"
        ], 
        "title": "至正戊戌九日感怀赋 其五", 
        "type": "律诗", 
        "yun": "豪"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "云锁当年落帽台，满山黄菊为谁开。", 
            "久无异士高人识，长有狂蜂妒蝶猜。", 
            "斜日东篱增感慨，西风南国正尘埃。", 
            "如何得似承平旧，与客携壶共酒杯。"
        ], 
        "title": "至正戊戌九日感怀赋 其六", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "慵整东篱贳酒瓶，白衣望断夕阳亭。", 
            "征鸿北度烟尘冷，战马南嘶草木腥。", 
            "嫩菊半开香未老，奇峰相对眼终青。", 
            "何当得与渊明约，共醉秋风不愿醒。"
        ], 
        "title": "至正戊戌九日感怀赋 其七", 
        "type": "律诗", 
        "yun": "青"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "风急登高野客伤，悲笳声里过重阳。", 
            "正须击剑论《孤愤》，何暇携壶举一觞。", 
            "白骨不埋新战恨，黄花空发旧枝香。", 
            "寒烟冷日东篱下，西望柴桑路更长。"
        ], 
        "title": "至正戊戌九日感怀赋 其八", 
        "type": "律诗", 
        "yun": "阳"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "悠悠江影雁南飞，黄菊飘香蝶满枝。", 
            "斜日西风彭泽酒，殊方异国杜陵诗。", 
            "烟峦惨澹山林暮，霜叶潇疏草木悲。", 
            "醉后不思时节异，半欹乌帽任风吹。"
        ], 
        "title": "至正戊戌九日感怀赋 其九", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "满城风雨晚凄凄，城北城南尽战车。", 
            "无药可能医世乱，有钱常欲买山居。", 
            "床头小瓮开新酿，屋底明窗读古书。", 
            "园菊岂知吾辈意，清香唯解绕茆庐。"
        ], 
        "title": "至正戊戌九日感怀赋 其十", 
        "type": "律诗", 
        "yun": "鱼"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "萧寺荒凉绕翠屏，高僧无复定诗盟。", 
            "雨侵深径苔花冷，风度浮云柳絮轻。", 
            "岩下古碑遗旧迹，亭前流水诉新声。", 
            "昔年高座谭经地，夜夜虚堂贮月明。"
        ], 
        "title": "草堂寺有怀东阳辉老", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "固守金汤动万全，使君才调亦堪怜。", 
            "活人阴德谁能见，济物奇功已得专。", 
            "广铸精金酬健者，泛科寒士岂当然。", 
            "犒师劳将吾民职，争奈饥无买米钱。"
        ], 
        "title": "时论田亩输银赋二律俾主事者知之 其一", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "剑不潜锋岁未丰，带牛佩犊走西东。", 
            "谁怜耕垦三时力，不直干戈一扫空。", 
            "破屋饥人啼夜雨，荒村冤鬼哭秋风。", 
            "有司科敛仍如旧，愿霁霆威略见容。"
        ], 
        "title": "时论田亩输银赋二律俾主事者知之 其二", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "桃源春晚落花深，仙子乘鸾去莫寻。", 
            "地僻惟闻猿啸月，岩空无复鹤听琴。", 
            "云遮不断青山色，风送还来翠竹阴。", 
            "欲上丹山访遗迹，灶寒烟冷碧苔侵。"
        ], 
        "title": "莫春游赤松 其一", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "牧羊人去杳无踪，欲访仙乡路不通。", 
            "楼殿势穿云影里，笙箫尽断月明中。", 
            "岚光点点流空翠，春色重重驻老红。", 
            "日莫桃源重回首，夕阳香径锁春风。"
        ], 
        "title": "莫春游赤松 其二", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "风倦长坡化雨来，洗空尘世弭天灾。", 
            "滂沱足使坤维溢，澒洞仍烦巽二催。", 
            "足下已深三尺水，耳边何止一声雷。", 
            "县官满贮丰年粟，广育山林茂异才。"
        ], 
        "title": "再和来字韵", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "世乱飘零席未温，香蒲何暇荐芳尊。", 
            "伤时倍觉孤难立，访旧空惊半不存。", 
            "灿灿火榴明照眼，离离烟草暗销魂。", 
            "赐衣恩宠承平旧，今日干戈未暇论。"
        ], 
        "title": "庚子端午次潘明举韵二律 其一", 
        "type": "律诗", 
        "yun": "元"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "内家端午赐新衣，万姓千官乐盛时。", 
            "榴火喷人初霁雨，蒲觞醉客竞题诗。", 
            "前欢过眼如流水，近事惊心类弈棋。", 
            "今日乱离非昔比，澹烟哀艾不胜悲。"
        ], 
        "title": "庚子端午次潘明举韵二律 其二", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "不染纤尘六十年，梦魂长是寄林泉。", 
            "闲拖竹杖云边坐，醉脱蓑衣石上眠。", 
            "涧水煮茶和月汲，地炉收叶带霜然。", 
            "平生湖海知心少，惟结山猿野鹤缘。"
        ], 
        "title": "幽怀", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "海若冯夷尽效诚，阿香巽二更多情。", 
            "电驱铁骑穿云出，水决银河半夜倾。", 
            "宇宙已清天下势，桔槔无复月中声。", 
            "冰肌玉骨凉如许，何但仓储喜满赢。"
        ], 
        "title": "次潘鹏举喜雨韵二律 其一", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "苍龙将雨出山来，天为生灵息祸灾。", 
            "甘泽既能随愿足，片云未必为诗催。", 
            "稻畦已溢平畴水，蕙帐仍轰动地雷。", 
            "剩欲搆亭题志喜，只疑人怪老坡才。"
        ], 
        "title": "次潘鹏举喜雨韵二律 其二", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "彼此虚怀七尺躯，同音相和久相知。", 
            "坐看峰顶云飞处，话到江空月落时。", 
            "遇得意来俄断绝，到无声际忽清奇。", 
            "胸中多少惊人句，不是桐君合语谁。"
        ], 
        "title": "题朱元良友琴图手卷（卷上有高山流水）", 
        "type": "律诗", 
        "yun": "支"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "跨鹤仙人下太空，散花天女尽嫔从。", 
            "冰轮玉辇三千里，羽盖银屏十万重。", 
            "海上有山皆雾钥，人间无屋不云封。", 
            "凌寒直上岑峦望，月到芙蓉第几峰。"
        ], 
        "title": "庚子雪中十二律 其一", 
        "type": "律诗", 
        "yun": "冬"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "滕六裁云舞玉京，冯夷剪水出沧溟。", 
            "旋脩江路寻梅屐，自挈溪桥贳酒瓶。", 
            "只恐云山头早白，终输寒士眼长青。", 
            "十年不作淮西梦，世事于今未用听。"
        ], 
        "title": "庚子雪中十二律 其二", 
        "type": "律诗", 
        "yun": "青"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "拥被清吟兴不穷，地炉烟暖火初红。", 
            "移舟访戴心应懒，入蔡平淮梦已空。", 
            "柳絮影高迷夜月，琪花香减怨春风。", 
            "鬓毛如猬蓬窗下，僵卧谁能识此翁。"
        ], 
        "title": "庚子雪中十二律 其三", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "梨云梅月苦纷纭，冻蝶寒蜂错认春。", 
            "远近江山皆种玉，东南天地正飞尘。", 
            "烟蓑垂钓风标远，石鼎煎茶气味新。", 
            "幸有千年佳趣在，老翁清赏未全贫。"
        ], 
        "title": "庚子雪中十二律 其四", 
        "type": "律诗", 
        "yun": "真"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "玉树琼林一夜荣，误将春色恼芳情。", 
            "空花发艳无真实，冻树飘绵不老成。", 
            "徒使醉翁增酒价，且寻吟社定诗盟。", 
            "刘叉去后无佳句，羞睹寒光伴月清。"
        ], 
        "title": "庚子雪中十二律 其五", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "万顷银波细剪裁，缤纷飞下玉楼台。", 
            "初疑羽旆空中举，犹想霓裳月下来。", 
            "风紧有花飘岸柳，云深无树认江梅。", 
            "地炉煮茗松涛响，绝胜羊羔饮酒杯。"
        ], 
        "title": "庚子雪中十二律 其六", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "朵朵琼花冷映扉，随风飞舞扑人衣。", 
            "孤舟蓑笠添清兴，万里江山失翠微。", 
            "醉里不知明月上，望中惟见湿云飞。", 
            "袁生纸帐方眠稳，梦破人间万事非。"
        ], 
        "title": "庚子雪中十二律 其七", 
        "type": "律诗", 
        "yun": "微"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "云压溪桥失旧踪，出门迷路酒瓶空。", 
            "江山未易分高下，玉石尤难别异同。", 
            "梅粉光辉羞让月，柳绵轻薄喜当风。", 
            "凭谁说与吴元济，鹅鸭池边夜未终。"
        ], 
        "title": "庚子雪中十二律 其八", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "疏疏密密复斜斜，云满歌楼卖酒家。", 
            "半夜孤兵奇李愬，千年佳句笑刘又。", 
            "异常璀璨元非玉，顷刻繁华不是花。", 
            "安得风流陶学士，松风同煮竹炉茶。"
        ], 
        "title": "庚子雪中十二律 其九", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "乱飘亭榭洒虚棂，飞入书斋照眼明。", 
            "天下更无花比白，云间惟有月同清。", 
            "益坚茅屋高人操，频感穷边老将情。", 
            "旧日平淮夜深雪，光辉仍满蔡州城。"
        ], 
        "title": "庚子雪中十二律 其十", 
        "type": "律诗", 
        "yun": "庚"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "搅碎银河战玉龙，纷纭鳞甲舞天风。", 
            "江山浩浩芳尘远，宇宙茫茫醉眼空。", 
            "春老不香云树里，鹤归无影月明中。", 
            "霜桥驴背寻诗罢，自爇寒炉榾柮红。"
        ], 
        "title": "庚子雪中十二律 其十一", 
        "type": "律诗", 
        "yun": "东"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "北风吹雨晚声乾，乱撒真珠满玉盘。", 
            "常讶云巢惊鹤梦，最宜烟棹理渔竿。", 
            "僵眠茅屋不知夜，醉著蓑衣尚怕寒。", 
            "却笑当年韩吏部，独鞭羸马出蓝关。"
        ], 
        "title": "庚子雪中十二律 其十二", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "掌握军民至重权，庙堂隆任岂徒然。", 
            "招邀宾客三千辈，管领东南一半天。", 
            "威惠足惊吴越地，才能不减汉唐贤。", 
            "犹存赋役为民害，刚把无田作有田。"
        ], 
        "title": "左右司黄郎中以田亩多寡为赋役高下予田已尽而不除役故作此诗以讽之", 
        "type": "律诗", 
        "yun": "先"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "飞入罗浮旧路遥，东风回首思寥寥。", 
            "玉容犹想霜晨沭，冰魄空疑月夜招。", 
            "望断西湖春易老，梦回南国雪初消。", 
            "枝头有恨无人见，瘴雨蛮烟属艾萧。"
        ], 
        "title": "梅魂二律 其一", 
        "type": "律诗", 
        "yun": "萧"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "春风吹梦夜迢迢，香影无踪寄寂寥。", 
            "和靖作诗空见诔，姮娥剪纸谩频招。", 
            "云深庾岭家何在，月落西湖恨未消。", 
            "怨杀楼头吹玉笛，粉容芳质委蓬萧。"
        ], 
        "title": "梅魂二律 其二", 
        "type": "律诗", 
        "yun": "萧"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "卸下前人金缕衣，萧萧玄鬓望东篱。", 
            "西风乌帽高情远，细雨黄花旧梦非。", 
            "露洗烟光浮嫩萼，云封秋色上疏枝。", 
            "霜缣素影芳香断，迥首缁尘怨夕晖。"
        ], 
        "title": "墨菊", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "与可神游未易寻，子猷仙去砚池深。", 
            "空馀瘦影骊龙舞，无复清声紫凤吟。", 
            "雨暗渭川云万亩，月生淇水玉千林。", 
            "秋风满纸冰霜色，中有程婴杵臼心。"
        ], 
        "title": "墨竹", 
        "type": "律诗", 
        "yun": "侵"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "自笑饥寒杜拾遗，蹇驴破帽傍人庐。", 
            "老来亦愿栖岩屋，乱后何能校石渠。", 
            "落日人惟悲鼓角，荒郊谁解把犁锄。", 
            "荆妻稚子频相扰，刻骨铭心甚日除。"
        ], 
        "title": "辛丑二月初八日予携妻子避乱于北山清修寺赋一律奉谢山中故旧云", 
        "type": "律诗", 
        "yun": "鱼"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "举目关河尽乱离，旧坟新冢正累累。", 
            "落花满径东风恶，芳草连天野客悲。", 
            "无酒无诗寒食节，半晴半雨夕阳时。", 
            "垂杨不识兴亡恨，也杂蓬蒿上翠扉。"
        ], 
        "title": "清明有感", 
        "type": "律诗", 
        "yun": null
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "小邑何烦命世豪，割鸡宁复用牛刀。", 
            "桃开古县春风暖，琴鼓虚堂夜月高。", 
            "满腹仁慈遵孔孟，异时功业继萧曹。", 
            "兴来笔下烟云起，千尺龙蛇舞海涛。"
        ], 
        "title": "苏知县能染时赋役频繁负郭之田十卖八九民力已尽催科不休诗中言及之俾知民间艰难云 其一", 
        "type": "律诗", 
        "yun": "豪"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "国士诚非县令才，天怜民瘼遣公来。", 
            "廉能清似霞溪月，号令严如百里雷。", 
            "凛凛冰霜居政府，堂堂人物坐琴台。", 
            "明年二月春风暖，剩买桃花满县栽。"
        ], 
        "title": "苏知县能染时赋役频繁负郭之田十卖八九民力已尽催科不休诗中言及之俾知民间艰难云 其二", 
        "type": "律诗", 
        "yun": "灰"
    }, 
    {
        "author": "叶颙", 
        "era": "元", 
        "subtype": "七言律诗", 
        "text": [
            "山翁自愧坐无毡，赋役相承断复连。", 
            "前载已捐南畈土，去春仍旧北山田。", 
            "差科正恐无虚日，货鬻深忧有尽年。", 
            "幸有读书窗下月，夜深依旧十分圆。"
        ], 
        "title": "苏知县能染时赋役频繁负郭之田十卖八九民力已尽催科不休诗中言及之俾知民间艰难云 其三", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "长忆萧然山下县，去秋为客日招邀。", 
            "夕阳玄度飞轮塔，晓雨文通梦笔桥。", 
            "搜检虫鱼穷《尔雅》，咏歌草木续《离骚》。", 
            "旧游回首成凋谢，莫遣音书似路遥。"
        ], 
        "title": "次韵答萧山友人", 
        "type": "律诗", 
        "yun": null
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "翠岘峰前画水边，相携胜地似平泉。", 
            "容台先生形似鹤，禁林学士性如弦。", 
            "政喜典刑存故老，从教谈笑挟飞仙。", 
            "良辰胜集何能继，他日应须话往年。"
        ], 
        "title": "陪侍讲常侍二先生宴赵氏家园次常侍韵", 
        "type": "律诗", 
        "yun": "先"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "自负平生意气高，飞扬无力可徒劳。", 
            "未能董子陈三策，已叹潘郎鬓二毛。", 
            "癸巳流年冬至节，庚寅初度楚臣骚。", 
            "一卮且复同君寿，坐对梅花映锦袍。"
        ], 
        "title": "述怀柬王季野判官", 
        "type": "律诗", 
        "yun": "豪"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "蹉跎三十未成名，况复时危事足惊。", 
            "岁月逼人浑似梦，江湖浪迹若为情。", 
            "已知干禄无他术，可信为儒误此生。", 
            "多谢知心能念我，归欤献岁对持觥。"
        ], 
        "title": "次韵答金德元见寄", 
        "type": "律诗", 
        "yun": "庚"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "甲午元正逢甲子，也知人事合天时。", 
            "颁春喜见新年历，问竹犹看旧日枝。", 
            "香散屏围烟阵阵，雪消檐溜雨丝丝。", 
            "承平气象今行见，定复重歌既醉诗。"
        ], 
        "title": "次韵朱一中新正试笔", 
        "type": "律诗", 
        "yun": "支"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "寥落春城物色荒，况堪寒雨薄衣裳。", 
            "时危离别心浑醉，路远怀思梦倍长。", 
            "贾谊论高仍见屈，祢衡才俊莫教狂。", 
            "秋风肯负华川约，为子开尊举十觞。"
        ], 
        "title": "钱唐赠别陈秉彝归天台约九月来吾邑故末及之", 
        "type": "律诗", 
        "yun": "阳"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "上人乘兴到杭州，飞锡逍遥物外游。", 
            "结社有人邀惠远，题诗是处谒汤休。", 
            "山深月白猿声夜，湖阔风高木叶秋。", 
            "若访炬公天竺里，草堂应作数宵留。"
        ], 
        "title": "送僧至杭", 
        "type": "律诗", 
        "yun": "尤"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "南湖水落雁初来，公子仙舟此日回。", 
            "梓里又誇新阀阅，云林犹映旧楼台。", 
            "青春床上传家笏，白发堂前献寿杯。", 
            "多是弟兄相倡和，暮云诗句为予裁。"
        ], 
        "title": "送贡有煇上舍还宣城并寄其兄有行有初", 
        "type": "律诗", 
        "yun": "灰"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "金水桥头辇路分，深沉庭院柳如云。", 
            "春来天上浑无迹，月到花间似有痕。", 
            "酒思瞢腾欹枕卧，莺声软媚隔窗闻。", 
            "千金欲买《长门赋》，谁似相如善属文。"
        ], 
        "title": "京城春夜漫兴", 
        "type": "律诗", 
        "yun": null
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "行李西来自豫章，东风拂面柳丝黄。", 
            "壶中日月青铜镜，方外神仙白羽裳。", 
            "老子藏书尝作史，太玄执戟谩为郎。", 
            "十年乱后重相见，颇觉形神欲两忘。"
        ], 
        "title": "次韵答周尊师", 
        "type": "律诗", 
        "yun": "阳"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "金华溪上发仙舟，越水吴山漫意留。", 
            "老去才名天上望，重来道路梦中游。", 
            "敢向同门附籍湜，幸从异代师韩欧。", 
            "俯仰乾坤今是昔，凭将诗句托风流。"
        ], 
        "title": "书季高卷后", 
        "type": "律诗", 
        "yun": "尤"
    }, 
    {
        "author": "王祎", 
        "era": "元", 
        "subtype": "七言律诗", 
        "text": [
            "眼见兵连婺女城，吾邦骚乱若为情。", 
            "已应恤纬无他策，要复穷经了此生。", 
            "少室山人空索价，杜陵野老欲吞声。", 
            "荒村避地相来往，日暮班荆盖共倾。"
        ], 
        "title": "与德元国章解后光明溪上", 
        "type": "律诗", 
        "yun": "庚"
    }, 
    {
        "author": "王璋", 
        "era": "元", 
        "subtype": null, 
        "text": [
            "举世非新法，中朝放直臣。", 
            "宽觉腰围减，明嫌鬓影秋。"
        ], 
        "title": "句", 
        "type": "句", 
        "yun": null
    }, 
    {
        "author": "王璋", 
        "era": "元", 
        "subtype": "五言排律", 
        "text": [
            "南国皇华使，东维列宿光。", 
            "选抡应近侍，扬历且殊方。", 
            "地镇江陵重，天连蜀道长。", 
            "班荆非客宦，负弩盛朝章。", 
            "问俗鱼凫国，传杯杞梓堂。", 
            "舞看渝水曲，歌倩竹枝娘。", 
            "叔子心期远，文翁政术良。", 
            "巡巡持汉节，处处即桐乡。", 
            "瑶历更新号，崇台整旧纲。", 
            "五骢鸣宛水，轩鹤憩陵阳。", 
            "落笔霜威重，随车雨气凉。", 
            "泽中集鸿雁，道上屏豺狼。", 
            "举错消群枉，封培惜众芳。", 
            "春回鲁宫藻，诗咏召公棠。", 
            "有客栖南郭，无人荐蜀庄。", 
            "分庭宽礼数，退食问行藏。", 
            "古道今安有，深心矢不忘。", 
            "方欣为李御，旋报促曹装。", 
            "送客听鸡唱，征帆拂雁行。", 
            "楚江枫叶赤，陶宅菊花黄。", 
            "未识长安第，还分汉署香。", 
            "他年怀旧德，怅望绣衣裳。"
        ], 
        "title": "送傅扩斋廉访秩满归长安", 
        "type": "排律", 
        "yun": "阳"
    }, 
    {
        "author": "王璋", 
        "era": "元", 
        "subtype": "五言排律", 
        "text": [
            "二水玄晖郡，双桥太白诗。", 
            "江山遗迹在，惠政大贤知。", 
            "累石砌湍濑，飞梁跨渚涯。", 
            "仙宫鳌赑屃，星汉鹊参差。", 
            "不碍乘槎客，翻思踏浪儿。", 
            "人从衽席过，功类鬼神为。", 
            "利泽通千里，欢呼共一辞。", 
            "吟诗欲题柱，记取落成时。"
        ], 
        "title": "宛溪济川桥成", 
        "type": "排律", 
        "yun": "支"
    }, 
    {
        "author": "王鉴", 
        "era": "元", 
        "subtype": null, 
        "text": [
            "朱阑曲径春光好，一树杏花开独早。", 
            "枝头无处著风流，时有幽香暗相恼。", 
            "画堂帘影昼婆娑，伫看娇姿红映缟。", 
            "芳心欲吐半含羞，脉脉春愁倩谁扫。", 
            "飞来翠鸟更多情，斜立花枝如画稿。", 
            "主人留客客尽欢，畅饮高歌各倾倒。", 
            "明朝回首绿阴浓，惆怅残红藉芳草。", 
            "江南二月风光好，为惜花枝春起早。", 
            "窗前晓露湿胭脂，无限娇羞使人恼。", 
            "欲开未开开更妍，半醉佳人衣轻缟。", 
            "年年消息雨声中，数点落红和眼扫。", 
            "客来终日隔帘看，棋罢酒阑诗上稿。", 
            "情怀不似少年时，白发对花嗟潦倒。", 
            "明朝相约抱琴来，重嗅馀香步庭草。", 
            "当时共说梁园好，过眼繁华消歇早。", 
            "青城有恨不可雪，酒酣按剑生烦恼。", 
            "东风回首花满城，桃李纷纷红间缟。", 
            "一枝娇小独堪怜，翠叶纤纤眉半扫。", 
            "徐熙巧思妙绝伦，画出生红留旧稿。", 
            "相期看花花已飘，为惜春光𢬵醉倒。", 
            "酒醒不忍蹋残红，坐看佳人閒斗草。"
        ], 
        "title": "乔宜中邀看杏花并再和宜中刘禹畴韵", 
        "type": "古风", 
        "yun": "皓"
    }, 
    {
        "author": "王冕", 
        "era": "元", 
        "subtype": null, 
        "text": [
            "李白题诗旧游处，桃花杨柳春无数。", 
            "六代衣冠委草莱，千官事业随烟雾。", 
            "大江西下秦淮流，石头寂寞围荒丘。", 
            "原田每每尽禾黍，青山不掩诸公羞。", 
            "高楼如天酒如海，触景令人生感慨。", 
            "红堕香愁燕子飞，风流王谢今安在。", 
            "我欲去寻朱雀桥，澹烟落日风萧萧。", 
            "交疏结绮杳无迹，但见野草生新苗。", 
            "小儿纷纷竞豪纵，区区割据成何用。", 
            "芙蓉水冷胭脂消，千古繁华同一梦。", 
            "伤今吊古如之何？头上岁月空蹉跎。", 
            "君行喜有丝五紽，宦情不似诗情多。", 
            "江南故事可知否，白云霙霙变苍狗。", 
            "休论平生锦机手，浩歌且醉金陵酒。"
        ], 
        "title": "金陵行送余局官", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "东南海阔秋无烟，天台山与天相连。", 
            "丹霞紫雾互吞吐，重冈复岭青盘旋。", 
            "怪石长松磊磊兮落落，神芝灵草绵绵兮芊芊。", 
            "金堂玉室异人世，桃花流水春娟娟。", 
            "送君此去意何古，幅巾飐飐衣翩翩。", 
            "檄书初开五云色，不嫌坐上寒无毡。", 
            "我拟寻真拾瑶草，在家作想三十年。", 
            "乘风几欲鼓舞去，水流花谢难夤缘。", 
            "山空无尘明月冷，时复梦里闻清猿。", 
            "君今登登玉霄近，为我问讯丹丘仙。", 
            "丹丘仙人如有在，我欲往受《长生篇》，烂煮白石松影片眠。"
        ], 
        "title": "天台行", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "春风吹起石底云，丰隆唤出苍龙孙。", 
            "古苔初破土膏滑，露华净洗龟筒痕。", 
            "先生爱笋如爱玉，冷笑人间饫膏肉。", 
            "我生无家怀此君，十年未解求一束。", 
            "先生卜筑江之干，轩窗萧洒鸣风湍。", 
            "玉麈不挥秋飒飒，翠佩欲动声珊珊。", 
            "高歌不觉凛毛发，坐令异境生清寒。", 
            "便欲契青奴，谢彼苜蓿盘。", 
            "先生若肯慰我之大嚼，我亦为之披腹呈琅轩。"
        ], 
        "title": "索笋长句寄傅隐君", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "狂风吹春无寸雨，天地漫漫尽黄土。", 
            "病日韬光赤如血，千花万花愁不语。", 
            "耕牛渴死野草枯，农夫悲啼泪如珠。", 
            "蚕胎在纸秧在谷，未知何以供官输。", 
            "道旁流民尽游鬼，十日不食一粒米。", 
            "唇焦口燥声啾啾，抱瓮沿门求剩水。", 
            "孰云绮席罗奇珍，龙涎入鼎烟如云。", 
            "笙歌满耳珠翠拥，醉饱那识人间贫。", 
            "江北豺虎毒，又见江南狼虎簇。", 
            "饥狐日食饿死尸，老乌夜叫逃亡屋。", 
            "峨冠腐儒空读书，骑马小儿真苟图。", 
            "安得银河倾，泽我枯槁苏，坐令四海常晏如。"
        ], 
        "title": "望雨", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "云溪老竹持苦节，玉质萧森出岩穴。", 
            "苍苍古色谁为摩，凛凛清风自然别。", 
            "劲直不肯降雪霜，潇洒不肯栖凤凰。", 
            "愿杀长身载经籍，要为吾道垂休光。", 
            "谁信嚣风满漓俗，红紫纷纷乱人目？", 
            "遂令此君受羁束，荆棘凌夷刀锯辱。", 
            "青虫网叶蠹食筠，野老更欲锄其根。", 
            "闭塞阳和绝土脉，绝之不许生儿孙。", 
            "东里先生有遗族，午夜闻之皆痛哭。", 
            "拟以余音问伯夷，首阳烟雨莓苔绿。", 
            "呜呼老竹老愈奇，岁寒心事无人知。", 
            "孤梅在溪松在壑，焉能与余论襟期？", 
            "飘声夜落山阴道，欣赏多情愁欲倒。", 
            "固知遇合各有时，何必区区挂怀抱？", 
            "君不见穷陬荒草非所种，开花犹解供王贡，那有此材无此用！"
        ], 
        "title": "感竹吟", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "江南野人毛发古，骑牛读书无一侣。", 
            "白眼遥看泰华云，赤脚冷濯沧浪雨。", 
            "长安小儿不足数，论文忽有东平武。", 
            "武君胸中气峥嵘，呼吸云梦吞沧溟。", 
            "笔底春秋决王伯，坐探今古无馀情。", 
            "青青扬舟渡淮海，江山秀色遥相待。", 
            "雄文卷尽九江碧，新诗写出庐山翠。", 
            "西南五老青未了，倏忽骑云过蓬岛。", 
            "脱略不作公子行，随我骑行踏芳草。", 
            "人怪我颜何丑老，自觉无人可同调。", 
            "梅花明月柳花云，独对青山发长啸。", 
            "武君过我笑我痴，话言时复投其机。", 
            "柴床卧听夜雨落，草窗坐看秋萤飞。", 
            "凄凉饮尽客中味，君知我知谁复知。", 
            "今年丙子旱太苦，江南万里皆焦土。", 
            "老羸饿死壮者逃，硕鼠欺人暴如虎。", 
            "武君平生多抱负，对此如何可轻举？", 
            "武君武君善调护，慎勿轻身学巢许。", 
            "秋风昨日吹大荒，草木黄落雁南翔。", 
            "浩然归兴不可降，严君五马一马黄。", 
            "大兄亦受七品郎，况是迁官归故乡。", 
            "可知闾里生辉光，我穷衣袖露两肘。", 
            "回视囊蓖无一有，送君不劝阳关酒。", 
            "长歌但折江上柳，丈夫有志当自持。", 
            "不须重此生别离，泪不为此生别滋。", 
            "天南天北同襟期，明年平原芳草绿。", 
            "试弓好射衔花鹿，有怀若问山阴竹，中天亦有南飞鹄。"
        ], 
        "title": "结交行送武之文", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "春云浮空山渺渺，细雨飞花堕江草。", 
            "感时欲作寄远书，凝思几叹中书老。", 
            "东家小胥借已无，西家但有长柄锄。", 
            "薛涛侧理摊满案，无奈点作玄云图。", 
            "昨夜灯花悬紫粟，知有春风到茅屋。", 
            "清晨开户得故人，惠我温生双落墨。", 
            "赤锋圆健光彩浮，金花古笺封两头。", 
            "脱颖忽作霹雳响，龙跳虎跃山灵愁。", 
            "更看担夫争道好，涂鸦小儿惊绝倒。", 
            "陶泓从此策奇勋，扼腕凝神听挥扫。", 
            "黑花飒飒鸣琳琅，野人辟易安敢藏？", 
            "为君贡之白玉堂，黼黻华衮开天章。", 
            "大书大义扶王纲。"
        ], 
        "title": "谢友惠温生笔", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "去年僦屋在山脚，草居两间如蛎壳。", 
            "六月七月无雨落，田野焦枯江海涸。", 
            "人间酷烈无处逃，吾农忍气婴炰熬。", 
            "编蒲缉羽不成扇，寻松访石空劳忉。", 
            "至今悒郁未能雪，想到那时肠内热。", 
            "先生何以知此情？赠我齐约比明月。", 
            "番罗夹背紫竹把，中有水墨新图画。", 
            "崩滩乱石奔惊湍，依约远山左右攒。", 
            "轮囷老柏饱雪霜，更有石丈依修篁。", 
            "岁寒节操不可降，未举已觉生清凉。", 
            "山阴野人何磊落？笑引南薰归掌握。", 
            "寒声飒飒动岩壑，不羡右军题六角。", 
            "转手黄埃净如扫，便将献君明大道。", 
            "置诸怀袖扬仁风，快与苍生除热恼。"
        ], 
        "title": "谢曹隐君惠扇歌", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "杨君绰有隐者风，须长骨瘦两耳聋。", 
            "作诗作画不作意，造化不与常人同。", 
            "前年眼健腕有力，捉得老龙归雪壁。", 
            "墨雨淋漓天地黑，茅山十日飞霹雳。", 
            "去年神固气宇壮，长驱猛虎来堂上。", 
            "威雄哮吼万夫栗，满屋生风洗蛮障。", 
            "今年忽尔写雁鱼，气韵又与曩日殊。", 
            "平湖大泽无界限，黄芦白水秋烟孤。", 
            "鱼游不失伦，雁来不失序。", 
            "飞鸣泳跃千万状，立意俱由是为主。", 
            "啬夫一见大义明，无声诗是无文经。", 
            "今人几许浪得名，岂研古人之画情？", 
            "杨君杨君一笑起，无奈贱目而贵耳。", 
            "宋人固以燕石奇，夫差酷爱西施美。", 
            "燕支牡丹荔子图，豪家割舍千金沽。", 
            "云林雪巘尽埋没，王吴荆李为何如？", 
            "安得我有绢万丈？联成一片青天障。", 
            "请君画作风调雨顺图，共乐太平歌击壤。"
        ], 
        "title": "赠杨仲开画图引", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "雪花打帽风搅须，宽衣破靴骑蹇驴。", 
            "先生自是山泽臞，瘦名之传岂为虚？", 
            "穷吟苦思不觉老，知音幸遇韩京兆。", 
            "至今长安诸小儿，拍手犹能为君道。", 
            "清声千古在世间，好诗句句誇浪仙。", 
            "我恨后生五百年，不得抵掌谈微玄。", 
            "形骸孤陋向岩壑，竹冠草衣空卓荦。", 
            "披图挹之嗟寂寞，断桥流水梅花落。"
        ], 
        "title": "贾浪仙骑驴图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "湖州老丈久已矣，近来墨竹誇二李。", 
            "纷纷后学争夺真，画竹岂能知竹意。", 
            "奎章学士丹丘生，力能与丈相抗衡。", 
            "长缣大楮纵挥扫，高堂六月惊秋声。", 
            "人传学士手有竹，我知学士琅玕腹。", 
            "去年长歌下溪谷，见我忘形笑淇澳。", 
            "我为爱竹足不閒，十年走遍江南山。", 
            "今日披图见新画，乃知爱竹亦如我。", 
            "何当置我于其下，竹冠草衣相对坐，坐啸清风过长夏。"
        ], 
        "title": "柯博士画竹", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "秋夜雨，秋夜雨。", 
            "马悲草死桑乾路，雁啼木落潇湘浦。", 
            "声声唤起故乡情，历历似与幽人语。", 
            "初来未信鬼啾唧，坐久忽觉神凄楚。", 
            "一时感慨壮心轻，百斛蒲萄为谁举？", 
            "山林岂无豪放士，江湖亦有饥寒旅。", 
            "凝愁拥鼻不成眠，檠孤燄短寒花吐。", 
            "秋夜雨，秋夜雨。", 
            "今来古往愁无数，谪仙倦作夜郎行。", 
            "杜陵苦为茅屋赋，只今村落屋已无。", 
            "岂但屋漏无乾处，凋馀老稚匍匐走。", 
            "哭声不出泪如注，谁人知有此情苦？", 
            "秋夜雨，秋夜雨。", 
            "赤县神州皆斥卤，长蛇封豕恣纵横。", 
            "麟凤龟龙失其所，耕夫钓叟意何如？", 
            "梦入江南毛发竖，余生听惯本无事，今乃云何惨情绪。", 
            "排门四望云墨黑，纵有空言亦何补。", 
            "秋夜雨，秋夜雨，何时住？", 
            "我愿扫开万里云，日月光明天尺五。"
        ], 
        "title": "秋夜雨", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "我生不想图凌烟，草衣曲肱牛背眠。", 
            "早看红日出海底，夜看素月悬中天。", 
            "阴阳推荡几昏晓，长啸狂歌不知老。", 
            "清泉白石自愉怡，那信人间宦途好。", 
            "逍遥偶尔穷外观，之子已在青云端。", 
            "广文坐上新弹冠，萧爽不作儒生酸。", 
            "三年考绩易官烛，回首西风正黄菊。", 
            "白云喜动故山秋，慈湖遥映湘湖绿。", 
            "君归莫虑铁研穿，且力古道希圣贤。", 
            "我归不用君致言，门前自有梅花田。"
        ], 
        "title": "送章德远教官自湘湖归慈湖", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "金陵山势如蟠龙，金陵美酒玻璃红。", 
            "对山酌酒却歌舞，坐笑前辈何英雄。", 
            "六朝遗迹漫烟雾，凤凰台上秋无数。", 
            "斜阳巷陌燕子飞，秦淮西下长江去。", 
            "人生此会不偶然，眼前兴废何须言？", 
            "丈夫事业要磊落，比较琐屑非高贤。", 
            "我知欧阳乃奇士，乔木故家良有以。", 
            "文章五彩珊瑚钩，肺腑肝肠尽经史。", 
            "盛时仕宦三十年，东吴西楚情翩翩。", 
            "解衣推食待豪杰，气义浑厚无雕镌。", 
            "明朝乘兴过南省，鹤背秋声破秋溟。", 
            "紫薇花对明月高，呼吸湖光数千顷。", 
            "书生潇洒未有家，拟欲结屋青山阿。", 
            "故人若有岁寒约，为我载酒寻梅花。"
        ], 
        "title": "送欧阳彦珍归杭", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "去年夜度西陵关，待渡兀立江上滩。", 
            "滩头潮来倒雪屋，海面月出行金盘。", 
            "冰花著人如撒霰，过耳斜风快如箭。", 
            "叫霜鸿雁零乱飞，正似今年画中见。", 
            "寒烟漠漠天冥冥，展玩陡觉心神清。", 
            "便欲吹箫骑大鲸，去看海上三山青。"
        ], 
        "title": "赵千里夜潮图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "吴兴二赵俱已矣。", 
            "雪窗因以专其美。", 
            "不须百亩树芳菲，霜毫扫动光风起。", 
            "大花哆唇如笑人，小花敛媚如羞春。", 
            "翠影飘飘舞轻浪，正色不染湘江尘。", 
            "湘江雨冷暮烟寂，欲问三闾杳无迹。", 
            "忾慷不忍读《离骚》，目极飞云楚天碧。"
        ], 
        "title": "明上人画兰图", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "箕子奴而比干死，屈原以葬湘江水。", 
            "痛哭书生不见归，朱董何人呼得起？", 
            "深衣大老为腐儒，纨裤小儿称丈夫。", 
            "学士时为八风舞，将军日醉千金壶。", 
            "人间赤子苦钳釱，抱麟反袂空流涕。", 
            "呜呼噫嘻，不有祝鮀之佞，宋朝之美，难乎免于今世矣。"
        ], 
        "title": "古时叹", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "去年送客西湖路，芳草落花春已暮。", 
            "今年送客浦阳江，六月秋风吹柳树。", 
            "年年送客为赋诗，赋诗每以功名期。", 
            "玉堂金马等閒去，朱衣紫绶笑取之。", 
            "归来高卧良自鄙，此语云云成戏耳。", 
            "相如不是轻薄儿，马周终非穷途士。", 
            "古人穷达各有守，今人枵然何所有？", 
            "百宝妆腰逞豪俊，千金买马誇疾走。", 
            "春风笑看陌上花，夜月醉眠蛾眉家。", 
            "平生事业止于此，旁人为尔何咨嗟？", 
            "汪君汪君拔其萃，读书论道真我辈。", 
            "江山万里在胸中，洗却人间约绮态。", 
            "此行必夺锦袍归，腕头更佩金垒垒。", 
            "若问今朝作诗者，竹冠草衣盘礴裸。", 
            "商歌饭牛松下坐。"
        ], 
        "title": "送汪用衡北上", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "高堂素壁无纤埃，上有老柏参天来。", 
            "铜柯旁奋龙爪出，密叶暗拥玄云堆。", 
            "江干水落见白石，小竹无声弄秋碧。", 
            "君不见剑峰低空绝行迹，诸葛祠前二千尺，霜皮溜雨苔花蚀，至今父老犹能识。"
        ], 
        "title": "老柏图为张心田赋", 
        "type": "古风", 
        "yun": null
    }, 
    {
        "author": "王冕", 
        "era": "元", 
        "subtype": null, 
        "text": [
            "大山小山无寸青，长江万里如月明。", 
            "楚天不尽鸟飞绝，老树欲动风无声。", 
            "何人方舟顺流下，草衣箬笠俱潇洒。", 
            "篷底有儿能读书，不是寻常钓鱼者。", 
            "玄真子，陶朱翁，避世逃名俱已矣，后来空自谈高风。", 
            "我视功名等尘垢，何似忘言付杯酒。", 
            "武陵岂必皆神仙，桃花流水人间有。"
        ], 
        "title": "雪麓渔舟图", 
        "type": "古风", 
        "yun": null
    }, 
    {
        "author": "王鉴", 
        "era": "元", 
        "subtype": "七言绝句", 
        "text": [
            "玉妃步步影毵毵，燕罢瑶池酒正酣。", 
            "夜半不知风露冷，梦随春雨过江南。"
        ], 
        "title": "题梅二首 其一 红梅", 
        "type": "绝句", 
        "yun": "覃"
    }, 
    {
        "author": "王鉴", 
        "era": "元", 
        "subtype": "七言绝句", 
        "text": [
            "湖上无书问老逋，冰霜岩壑耐清孤。", 
            "入更月上天全白，转首春风是画图。"
        ], 
        "title": "题梅二首 其二 白描梅", 
        "type": "绝句", 
        "yun": "虞"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "淮南入幕皆名士，边土从军总贵游。", 
            "万里又劳丞相出，九重独使圣君忧。", 
            "禾生异亩虚占斗，木落空江欲变秋。", 
            "召伯埭前听报捷，高邮城外解通舟。"
        ], 
        "title": "和崔元初秋日舒怀感时叙旧情见乎辞 其一", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "荔薜墙空雨气深，湿苔满径竹森森。", 
            "城中不得三农信，塞上争禁十日阴。", 
            "野佃负薪多未得，邻翁乞米数相寻。", 
            "笙歌饮散者谁子，命驾归来醉堕簪。"
        ], 
        "title": "和崔元初秋日舒怀感时叙旧情见乎辞 其二", 
        "type": "律诗", 
        "yun": "侵"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "潇洒君家锦照堂，石泉秋水煮茶香。", 
            "沿池筱簜鞭尤润，当户蒲萄叶半黄。", 
            "东馆坏垣尘漠漠，西城残照晚苍苍。", 
            "春时数听尚书履，几送池边月色凉。"
        ], 
        "title": "和崔元初秋日舒怀感时叙旧情见乎辞 其三", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "战胜非难守胜难，逆图未伐胆先寒。", 
            "焉知天下无诸葛，始信军中有一韩。", 
            "当日雷霆归号令，至今烽火报平安。", 
            "雄文大扁同时出，大节名堂后代看。"
        ], 
        "title": "安庆大节堂至正十二年既陷武昌江州诸郡俱各失守时韩功懋总管守安庆指禦有方江淮赖为屏蔽廷心余帅书大节于堂以旌武功", 
        "type": "律诗", 
        "yun": "寒"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "两函妙墨古所见，一代高风人未知。", 
            "用兵不下羊叔子，食粥正如颜太师。", 
            "今日澄清在我辈，长江保障非公谁。", 
            "更烦令尹回州日，补入舒人遗爱碑。"
        ], 
        "title": "题太湖李尹所收余廷心元帅书二封", 
        "type": "律诗", 
        "yun": "支"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "菊下呼儿典缊袍，相看无酒目空蒿。", 
            "两花迭出金杯大，数叶轻攒翠羽高。", 
            "就手折来香澹澹，满头簪得乐陶陶。", 
            "曲生有意来相觅，留得芬芳荐蟹螯。"
        ], 
        "title": "小轩有菊一本盛开两花大如酒杯饶介之见而爱之连赋诗二首因次其韵 其一", 
        "type": "律诗", 
        "yun": "豪"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "满径香风吹客袍，却胜秋野醉攒蒿。", 
            "东篱隐者世不泯，南阳老人年最高。", 
            "大白杯中多趣味，中黄□内几钧陶。", 
            "莫令雨后荒三径，更趁霜前斫两螯。"
        ], 
        "title": "小轩有菊一本盛开两花大如酒杯饶介之见而爱之连赋诗二首因次其韵 其二", 
        "type": "律诗", 
        "yun": "豪"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "天上仙人紫绮裘，偶题明月到扬州。", 
            "日边使者徵方急，泉下奸臣死亦羞。", 
            "宣室正思前席问，淮南谁赋小山幽。", 
            "玉堂信与人间隔，肯为琼花更少留。"
        ], 
        "title": "送拔寔彦卿被召之翰林直学士", 
        "type": "律诗", 
        "yun": "尤"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "读书不致卿相事，生计或与樵渔同。", 
            "杜门真是守株者，傍人过呼居童翁。", 
            "今晨把镜野服好，有月无酒山瓢空。", 
            "绿阴满地鸟声罢，向日独有葵花红。"
        ], 
        "title": "次饶介之述怀佳作 其一", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "千古万古道理大，海内海外车书同。", 
            "青山看世等过客，白发催人吾已翁。", 
            "干戈三载道路断，斤斧一朝林野空。", 
            "西轩拭泪付长叹，怅望夕阳天际红。"
        ], 
        "title": "次饶介之述怀佳作 其二", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "十丈虹蜺跨碧空，行人过此莫匆匆。", 
            "大鱼吹浪来船尾，明月流光出海东。", 
            "根本旧邦唇齿近，边廷诸将腹心同。", 
            "丰碑屹立书何事，特纪当年谢傅功。"
        ], 
        "title": "夜泊长桥", 
        "type": "律诗", 
        "yun": "东"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "城郭空虚鸟乱鸣，彩旗拂柳夕阳明。", 
            "山林乐土非畴昔，兵火残民思太平。", 
            "海燕归来无旧主，野花满地有馀情。", 
            "一尊酹月悲歌后，搔首灯前百感生。"
        ], 
        "title": "灯下有感", 
        "type": "律诗", 
        "yun": "庚"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "葛女祠前荐荔蕉，藤花风雨急飘萧。", 
            "翠軿五夜灵氛下，银穴千年宝气销。", 
            "太史已闻书孝烈，遗民无复困征徭。", 
            "绛唇朱袖归黄土，惆怅何人说二乔。"
        ], 
        "title": "金溪葛氏二孝烈女祠", 
        "type": "律诗", 
        "yun": "萧"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "读书不谒万乘君，挟策肯傍诸侯门。", 
            "啸歌苏台晚山碧，濯足洞庭秋水浑。", 
            "千金未易买骏骨，一饭岂足哀王孙。", 
            "风尘拂衣且归去，高卧桐江烟水村。"
        ], 
        "title": "送人（《体要》作《送张思廉》）归桐江", 
        "type": "律诗", 
        "yun": "元"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "句曲仙人止善君，乱离何处避尘氛。", 
            "独乘一苇淩沧海，谁共三茅管白云。", 
            "丹井洗瓢分石髓，宝函封检秘天文。", 
            "他年定有方壶约，几夜苏台候鹤群。"
        ], 
        "title": "送王止善归茅山", 
        "type": "律诗", 
        "yun": "文"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "水殿云廊取次开，不论庐阜与天台。", 
            "窗间燕雀驯相近，池上龟鱼唤亦来。", 
            "春雨久荒红药圃，香烟遍烧碧莲台。", 
            "上方似可容吾隐，也伴高僧坐石苔。"
        ], 
        "title": "游平江瑞光寺", 
        "type": "律诗", 
        "yun": "灰"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "新赐袈裟染茜红，拈花消息悟灵峰。", 
            "大开海会容三教，远致嵩呼祝九重。", 
            "贝叶有书驮白马，葛藤无语问黄龙。", 
            "湖船满载燕山月，归照招提万树松。"
        ], 
        "title": "送学无遇长老归江南", 
        "type": "律诗", 
        "yun": "冬"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "八月归来下泽车，将军此意复何如。", 
            "十年不佩封侯印，万卷惟收教子书。", 
            "风月祇今尊有酒，江湖何处食无鱼。", 
            "建溪为谢罗从事，久不题诗寄竹居。"
        ], 
        "title": "送钱万户归泉南", 
        "type": "律诗", 
        "yun": "鱼"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "宝云寺里旧祠堂，自汲清泉酬野王。", 
            "白马有神嘶古道，青衣无梦到禅床。", 
            "尘销坏壁书千卷，土蚀残碑字几行。", 
            "欲借《玉篇》遗稿看，山僧无语立斜阳。"
        ], 
        "title": "吊顾野王故居", 
        "type": "律诗", 
        "yun": "阳"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "千年老桧上青霄，三阁花飞不动摇。", 
            "香骨自来盘左纽，苦心未忍弃前朝。", 
            "蛟龙并立江云黑，鸾凤双啼海雾消。", 
            "想得龟蒙题咏处，殿头风雨正萧条。"
        ], 
        "title": "陈朝桧", 
        "type": "律诗", 
        "yun": "萧"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "三月二日春增华，泛舟也到王珣家。", 
            "山中碧泉似𨤍醁，岩下绿草如袈裟。", 
            "荒坟无人见白虎，新城有树啼青鸦。", 
            "居中老禅不得会，空索剑池同煮茶。"
        ], 
        "title": "至正二十一年春三月二日同孙大雅张孟肤縻仲明登虎丘访居中禅师不遇留题平远堂", 
        "type": "律诗", 
        "yun": "麻"
    }, 
    {
        "author": "成廷圭", 
        "era": "元", 
        "subtype": "七言律诗", 
        "text": [
            "手拄乌藤五尺长，山行时著古衣裳。", 
            "缺文自补云间志，卖药多收海上方。", 
            "茆屋秋风催酿秫，锦墩春雨看移桑。", 
            "野人笑指长安路，马足车尘有底忙。"
        ], 
        "title": "赠绫锦墩隐者钱庆馀", 
        "type": "律诗", 
        "yun": "阳"
    }, 
    {
        "author": "丘处机", 
        "era": "元", 
        "subtype": null, 
        "text": [
            "自东离海上，元本三洲，四人同契。", 
            "异域殊乡，同行并坐，终日相将游戏。", 
            "谈玄论妙，究方外清虚，道家真味。", 
            "唱和从容，一时法眷情何义。", 
            "如今分显回然，苦志勤心，磨炼各逃倾逝。", 
            "既昌飘零，难为会合，幽僻关山迢递。", 
            "乾坤间隔，望落落犹如，晓星之势。", 
            "再遇何年，驾云朝上帝。"
        ], 
        "title": "齐天乐 忆法眷", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "天下周游身不动。", 
            "人间照了心无用。", 
            "闲把虚空频趯弄。", 
            "行云从。", 
            "八方上下轻放纵。", 
            "兔角锥儿钻骨痛。", 
            "龟毛拂子敲山重。", 
            "扫荡邪魔灵物空。", 
            "清风送。", 
            "太平国里乘鸾凤。"
        ], 
        "title": "忍辱仙人", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "物外天机唯不审。", 
            "人间世事无过恁。", 
            "纵你英雄官极品。", 
            "身如赁。", 
            "贪饕逼迫应图甚。", 
            "我自饥餐并渴饮。", 
            "布裘不羡披绫锦。", 
            "饱暖之馀邪僻禁。", 
            "虚堂任。", 
            "曲肱展脚和衣寝。"
        ], 
        "title": "忍辱仙人", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "一泽天恩齐庆贺。", 
            "群生地著无饥饿。", 
            "愁态眉间都蹴破。", 
            "还真个。", 
            "盈街堆亩收田课。", 
            "酝酒邀宾时唱和。", 
            "排筵看食重堆棰。", 
            "醉饱腥膻心不挫。", 
            "骄矜过。", 
            "却忧福里潜生祸。"
        ], 
        "title": "忍辱仙人", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "豪气冲天居列鼎。", 
            "笙歌聒地排淫境。", 
            "玉镫飞龙衫帽整。", 
            "风流骋。", 
            "不知扑入琉璃井。", 
            "滑壁千寻光似镜。", 
            "交加出路无门径。", 
            "饶你玲珑机巧性。", 
            "难逃命。", 
            "与他送却头皮影。"
        ], 
        "title": "忍辱仙人 声色", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "千古圣贤皆一轨。", 
            "亘初得得从心起。", 
            "除此逍遥安稳地。", 
            "无馀理。", 
            "自然消息恬然美。", 
            "不在劳神并苦己。", 
            "般般放下头头是。", 
            "选甚花街并柳市。", 
            "虚空体。", 
            "本来一物无凝滞。"
        ], 
        "title": "忍辱仙人 妙用", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "春日春风春景媚。", 
            "春山春谷流春水。", 
            "春草春花开满地。", 
            "乘春势。", 
            "百禽弄古争春意。", 
            "泽又如膏田又美。", 
            "禁烟时节堪游戏。", 
            "正好花间连夜醉。", 
            "无愁系。", 
            "玉山任倒和衣睡。"
        ], 
        "title": "忍辱仙人 春兴", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "数载田苗长亢旱。", 
            "今春雨雪何滋漫。", 
            "嘉兆分明知过半。", 
            "将来看。", 
            "掀天大熟歌讴满。", 
            "二月花开成片段。", 
            "千株柳发排堤岸。", 
            "又待教人装好汉。", 
            "相呼唤。", 
            "提壶挈榼争跳窜。"
        ], 
        "title": "忍辱仙人 春泽", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "不僧不道不温柔。", 
            "九伯人前不害羞。", 
            "觉性一时超法界，知身亿劫是吾囚。", 
            "改头换面人难悟，走骨行尸我不忧。", 
            "得意忘形还朴去，从教人笑不风流。"
        ], 
        "title": "报师恩", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "一横嘉景日常新。", 
            "古柏森森四季春。", 
            "福地清高稀俗事，名坛时复会仙宾。", 
            "人人尽喜生中国，户户虔心敬上真。", 
            "唯愿诸公皆省悟，同登无漏出红尘。"
        ], 
        "title": "报师恩", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "懒看经教懒烧香。", 
            "兀兀腾腾似醉狂。", 
            "日月但知生与落，是非宁辨短和长。", 
            "客来坐上心慵问，饭到唇边口倦张。", 
            "不是故将形体纵，养成贫病疗无方。"
        ], 
        "title": "报师恩 疏慵", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "一方胜景满川稀。", 
            "水竹弯环四面围。", 
            "簇槛名花红冉冉，当门幽桧绿依依。", 
            "争歌稚子春风舞，斗巧灵禽晓树啼。", 
            "社内人家三十户，崇真修道压磻溪。"
        ], 
        "title": "报师恩 虢县渭南泺里", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "神仙缥缈太虚私。", 
            "世俗无由得见之。", 
            "幸遇门庭开教化，临逢斋醮莫推辞。", 
            "担家造孽常终日，作福治心只暂时。", 
            "更到时来心不谨，终身何以报恩慈。"
        ], 
        "title": "报师恩 赠众道友", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "智慧男儿，速悟尘劳，勿将性疲。", 
            "但此身彼物，皆名幼化，多虚少实，不可追随。", 
            "万种缠绵，千般汨没，荏苒光阴老却伊。", 
            "争如向，太玄真教法，讨论希夷。", 
            "乾坤荡荡无依。", 
            "似一片、闲云出世奇。", 
            "悟性宗合道，恩山易挫，神舟得岸，苦海难迷。", 
            "行满功成，仙游羽化，物外何如土底归。", 
            "无佗事，要升天入地，俱在心为。"
        ], 
        "title": "沁园春", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "列鼎雄豪，兔走乌飞，转头悄然。", 
            "似电光开夜，云中乍闪，晨霜迎日，草上难坚。", 
            "立马文章，题桥名誉，恍惚皆如作梦传。", 
            "争如我，效忘机息虑，返朴归原。", 
            "壶中异景堪怜。", 
            "是别有风花雪月天。", 
            "玩四时时见，祥云瑞气，三光光罩，玉洞琼筵。", 
            "满泛流霞，高吟古调，骨健神清丹自圆。", 
            "真堪爱，待功成一举，永镇飞仙。"
        ], 
        "title": "沁园春", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "晔晔重阳，秀气飘飘，廓周大千。", 
            "正故庵交会，宾朋浩浩，青霄依约，鸿雁翩翩。", 
            "是处登高，衔杯逸兴，放旷犹如陆地仙。", 
            "朝真会，赞金风淡荡，玉露新鲜。", 
            "黄花嫩蕊堪怜。", 
            "散袅袅、清香满坐传。", 
            "使众人得味，皆明至道，群莺无语，独王秋天。", 
            "艳杏妖桃，繁华春景、莫与迎霜敢斗坚。", 
            "乘佳趣，对芳丛烂饮，一醉千年。"
        ], 
        "title": "沁园春 九日虢县傅宅作朝真醮", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "世事纷纷，似水东倾，甚时了期。", 
            "叹利名千古，争驰虎豹，丘原一旦，总伴狐狸。", 
            "枳棘丛中，桑榆影里，乱冢堆堆谁是谁。", 
            "君知否，谩徒劳百载，空皱双眉。", 
            "争如归去来兮。", 
            "放四大、优游无所为。", 
            "向碧岩古洞，完全性命，临风对月，笑傲希夷。", 
            "一曲玄歌，千钟美酒，日月循环不老伊。", 
            "童颜在，镇龟龄鹤寿，罢喝黄鸡。"
        ], 
        "title": "沁园春 示众", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "大智闲闲，放荡无拘，任其自然。", 
            "寄雅怀幽兴，松间石上，高歌沉醉，月下风前。", 
            "玉女吹箫，金童舞袖，送我醺醺入太玄。", 
            "玄中理，尽浮沉浩浩，来去绵绵。", 
            "奇哉妙景难言。", 
            "算别是、人间一洞天。", 
            "傲立身敦厚，山磨岁月，从佗轻薄，海变桑田。", 
            "神气冲和，阴阳升降，已占逍遥陆地仙。", 
            "无烦恼，任开怀纵笔，端写灵篇。"
        ], 
        "title": "沁园春 景金本题作心通", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "净梵王宫，太子殷勤，雪山六期。", 
            "把世情我态，丝毫断念，云根水谷，麻麦充饥。", 
            "芥纳须弥，毛吞大海，自古男儿了悟时。", 
            "超生灭，任循环宇宙，不管东西。", 
            "圆成无得无知。", 
            "信法界、空空寂灭机。", 
            "又勿劳习定，安禅作用，偷闲终日，打坐行治。", 
            "大理无时，真功非相，动静昏昏合圣规。", 
            "无高下，但能通般若，总证牟尼。"
        ], 
        "title": "沁园春 赞佛", 
        "type": "词", 
        "yun": null
    }, 
    {
        "author": "丘处机", 
        "era": "元", 
        "subtype": null, 
        "text": [
            "日奚为。", 
            "信腾腾绕村，觅饭充饥。", 
            "拦门饿犬，撑突走跳如飞。", 
            "张牙怒目，待操心、活龈人皮。", 
            "是则是教你看家，宁分善恶，不辨高低。", 
            "可叹狺狺此物，盖多生乖劣，一性昏迷。", 
            "谈科演教，丁宁掐耳难知。", 
            "虽然太上，驾亲临、无处慈悲。", 
            "为人早早修持。", 
            "还到恁时，发愤应迟。"
        ], 
        "title": "芰荷香 乞食", 
        "type": "词", 
        "yun": null
    }, 
    {
        "author": "王冕", 
        "era": "元", 
        "subtype": "五言律诗", 
        "text": [
            "水竹能潇洒，天然二尺强。", 
            "低枝均雨露，直节惯风霜。", 
            "不拟编书简，何时宿凤凰？", 
            "幽人颇相得，拂拭近茅堂。"
        ], 
        "title": "水竹", 
        "type": "律诗", 
        "yun": "阳"
    }
]