[
    {
        "author": "史申义", 
        "era": "清", 
        "subtype": "七言律诗", 
        "text": [
            "吴楚中流势未平，章江雄阔客心惊。", 
            "芒寒牛斗雌雄气，风偃鱼龙日夜声。", 
            "党锢人高徐稚宅，封侯事往灌婴城。", 
            "豫章楼阁犹堪赋，宾主东南异代情。"
        ], 
        "title": "南昌", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": null, 
        "text": [
            "春宵雪后寒，古月望前洁。", 
            "雪月成双清，幽斋景殊绝。", 
            "瓷檠燄花落，竹灶茶烟歇。", 
            "托好有常因，即事惬静悦。", 
            "去岁将今夕，不起心分别。"
        ], 
        "title": "烟郊行宫晚坐", 
        "type": "古风", 
        "yun": "屑"
    }, 
    {
        "author": "弘历", 
        "era": "清", 
        "subtype": null, 
        "text": [
            "前岁度花朝，无花人意懒。", 
            "旧岁度花朝，有花却愁旱。", 
            "花朝与花何无缘，非彼无缘我则然。", 
            "朝来春和正明媚，烟丝欲染霞将殷。", 
            "忽忽不乐居御园，芳郊迤逦鸣征鞭。", 
            "水郭山村经次第，翻喜花朝鲜花事。", 
            "风光解识此时情，露珠且拭阑干泪。"
        ], 
        "title": "花朝", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "招提据岭复，望望红霞殷。", 
            "行宫搆其旁，来往止顿便。", 
            "昔我少年时，题诗松竹间。", 
            "岁久日就圮，不复税征鞍。", 
            "往往过其下，辄为重留连。", 
            "去岁稍修治，剪除棘与萑。", 
            "匪同赋经始，成亦不日焉。", 
            "春风二月半，轻舆历蓟田。", 
            "山容宛相迎，轩榭堪周旋。", 
            "泉声共松韵，似话宿昔然。", 
            "惟有绯桃花，含胎迟芳鲜。", 
            "物应有深意，脉脉谁为宣。", 
            "寂寥见赏稀，荣华讵久妍。", 
            "如来特拈来，示我如是禅。"
        ], 
        "title": "桃花寺行宫作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "平生山水心，胜地辄留咏。", 
            "虚轩惬远寄，万象供临凭。", 
            "岚霭朝夕变，峰峦前后映。", 
            "秀是图画体，贞为松柏性。", 
            "如是契静悟，终古大圆镜。"
        ], 
        "title": "再题翠云山房", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "澄澄汇鉴池，淙淙出乳穴。", 
            "始讶古琴鸣，乍惜明珠裂。", 
            "声色摐摐地，坐对两清绝。", 
            "积素在高峰，是复涌晴雪。"
        ], 
        "title": "桃花寺八景以题为韵 其一 涌晴雪", 
        "type": "古风", 
        "yun": "屑"
    }, 
    {
        "author": "弘历", 
        "era": "清", 
        "subtype": null, 
        "text": [
            "曾闻峰有鹫，不数溪称霅。", 
            "洗钵走白龙，之而振髯鬣。", 
            "复如延津剑，騞然出其匣。", 
            "底须忆匡庐，爱兹小九叠。"
        ], 
        "title": "桃花寺八景以题为韵 其二 小九叠", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "倚松架三楹，屏风抱其外。", 
            "山灵茯苓润，风古笙簧会。", 
            "偶来坐白昼，为我吹解带。", 
            "是地可消夏，旦夕吟清籁。"
        ], 
        "title": "桃花寺八景以题为韵 其三 吟清籁", 
        "type": "古风", 
        "yun": "泰"
    }, 
    {
        "author": "弘历", 
        "era": "清", 
        "subtype": null, 
        "text": [
            "虚窗纳万景，揽结供吟翰。", 
            "写雾出我楹，归云入我幔。", 
            "触目契静悟，妙偈无全半。", 
            "却爱考功诗，开襟坐霄汉。"
        ], 
        "title": "桃花寺八景以题为韵 其四 坐霄汉", 
        "type": "古风", 
        "yun": "翰"
    }, 
    {
        "author": "弘历", 
        "era": "清", 
        "subtype": null, 
        "text": [
            "有桃即武陵，何必寻源上。", 
            "忘俗即丹台，何必求方丈。", 
            "虚斋古而朴，福地萧且爽。", 
            "得彼环中妙，乐此云外赏。"
        ], 
        "title": "桃花寺八景以题为韵 其五 云外赏", 
        "type": "古风", 
        "yun": "养"
    }, 
    {
        "author": "弘历", 
        "era": "清", 
        "subtype": null, 
        "text": [
            "藉松为伞盖，扫苔作茵席。", 
            "俯眺一川白，平临众皱碧。", 
            "时闻鹿鹤声，而无车马迹。", 
            "得句即书之，恰有点笔石。"
        ], 
        "title": "桃花寺八景以题为韵 其七 点笔石", 
        "type": "古风", 
        "yun": "陌"
    }, 
    {
        "author": "弘历", 
        "era": "清", 
        "subtype": null, 
        "text": [
            "山川果有奇，图画真难敌。", 
            "复岭翠且丹，壶天阒其寂。", 
            "消閒临晋帖，习静观周易。", 
            "物物皆达摩，面我绣云壁。"
        ], 
        "title": "桃花寺八景以题为韵 其八 绣云壁", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "春云作轻雪，雪止云亦开。", 
            "入夕春山佳，山月照我怀。", 
            "鸣禽啅松巢，流泉淙藓阶。", 
            "爱此景致幽，稍坐虚明斋。", 
            "敲火煮石铛，点笔勒烟崖。", 
            "林泉兴堪托，翰墨意所谐。", 
            "匪云事遨游，多因便道来。"
        ], 
        "title": "春云", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "去岁吟塔前，不作塔前想。", 
            "今朝望山半，已似山半往。", 
            "堪以悟离合，何须别俯仰。", 
            "铁索千尺垂，有谁破云上。"
        ], 
        "title": "是日未至云罩寺寄题以诗 其三", 
        "type": "古风", 
        "yun": "养"
    }, 
    {
        "author": "弘历", 
        "era": "清", 
        "subtype": null, 
        "text": [
            "前朝密雪霏，将谓暖尚赊。", 
            "时节不相让，即渐转暄和。", 
            "风物融以盎，山川润且嘉。", 
            "眄彼芳原草，亦复舒萌芽。", 
            "溪流曲抱村，茅屋三两家。", 
            "前驱彻警跸，历历策骑过。", 
            "有叟牵乌犍，服犁翻春坡。", 
            "布种者其子，云是麦与禾。", 
            "低田已堪耕，高田功倍加。", 
            "问彼去年稼，谓比前岁多。", 
            "稍可足衣食，尚难供差科。", 
            "我闻默然念，作君之谓何。", 
            "斯民三代民，直道行无颇。", 
            "饥溺切已怀，一体理则那。", 
            "嗟尔良有司，漫事德政誇。", 
            "与民共休息，刘方岂伊遐。"
        ], 
        "title": "见初耕者示直𨽻接驾官", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "春寒雨作雪，春暖雪为雨。", 
            "前日与今朝，佳景随时睹。", 
            "密云失远峰，新溜添曲渚。", 
            "淅淅复濛濛，极目迷空所。"
        ], 
        "title": "雨中过顺义县 其二", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "雨后轻烟荡林表，风暄日丽光春晓。", 
            "繁禽殢蕊未昌昌，洞房曲院殊窈窈。", 
            "今年人度去年春，今岁春无去岁人。", 
            "镜花水月皆常住，三万六千只刹尘。", 
            "刹尘常住春风里，昔人今日嗟何似。", 
            "谁家舞袖袅春长，何处歌声逐风起。", 
            "春歌春舞由人恋，昔日今人会相见。", 
            "试看逸少挈壶觞，永和三日兰亭宴。"
        ], 
        "title": "御园春晓", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "齐郑麦为秋，所需三月雨。", 
            "向接方伯奏，东郊趾待举。", 
            "晨夙望南云，默祷心怇怇。", 
            "油然亦屡作，霈兮方延伫。", 
            "不迟数日间，邮传递佳语。", 
            "既欣一犁深，更幸两州普。", 
            "岂惟滋来牟，兼可播稌黍。", 
            "眉舒有馀望，心沃无繁苦。", 
            "繄余德凉薄，诚格敢自诩。", 
            "祗此省岁心，绥丰愿海宇。", 
            "去冬三白兆，春霖润膏土。", 
            "皇州景色佳，花柳纷烟墅。", 
            "察近而略遐，此戒铭心所。", 
            "忆昔扶风守，所虑百里许。", 
            "彼喜尚艰致，我喜岂易睹。"
        ], 
        "title": "闻河南山东得雨识喜", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "春泉出乳窦，力弱流涓涓。", 
            "散为噍杀琴，澄为瓮井天。", 
            "毖彼石涧底，鼹鼠腹岂便。", 
            "微泽尚其屯，安滋万顷田。", 
            "老农事桔槔，手足疲转旋。", 
            "沟浍乏活流，望云眼空悬。", 
            "旦晚时雨零，万汇呈新鲜。", 
            "一犁润且溥，奚论东西阡。", 
            "泉膏无所需，而彼方淙然。", 
            "涨添镜面池，饱饮鹜与鸢。", 
            "不惟浮杨叶，其力乃载船。", 
            "利物在适用，违时何藉焉。", 
            "我愿为政者，勤求济世权。"
        ], 
        "title": "春泉", 
        "type": "古风", 
        "yun": "先"
    }, 
    {
        "author": "弘历", 
        "era": "清", 
        "subtype": null, 
        "text": [
            "云生涧户封，江泻天门断。", 
            "壶中日月长，世外尘嚣判。", 
            "悬崖策杖人，寄兴在霄汉。"
        ], 
        "title": "董邦达山水八帧 其一", 
        "type": "古风", 
        "yun": "翰"
    }, 
    {
        "author": "弘历", 
        "era": "清", 
        "subtype": null, 
        "text": [
            "霜叶丹以黄，高低镂层岫。", 
            "熠煜霞光映，飒沓风声逗。", 
            "妙哉浣花句，过云开锦绣。"
        ], 
        "title": "董邦达山水八帧 其二", 
        "type": "古风", 
        "yun": "宥"
    }, 
    {
        "author": "弘历", 
        "era": "清", 
        "subtype": null, 
        "text": [
            "枯棘与疏篁，萧然文石旁。", 
            "比圣合夷惠，论体追倪黄。", 
            "我欲步其侧，涤虑餐烟光。"
        ], 
        "title": "董邦达山水八帧 其三", 
        "type": "古风", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "江城春事佳，湖山幽且净。", 
            "行披罨画幅，坐弄澄泓镜。", 
            "腰笏引舟人，疑是益昌令。"
        ], 
        "title": "董邦达山水八帧 其四", 
        "type": "古风", 
        "yun": "敬"
    }, 
    {
        "author": "弘历", 
        "era": "清", 
        "subtype": null, 
        "text": [
            "峭壁环崒崿，来往多奔云。", 
            "幽籁拂涧过，一川丹翠纷。", 
            "左招玉局翁，泛此黄州濆。"
        ], 
        "title": "董邦达山水八帧 其五", 
        "type": "古风", 
        "yun": "文"
    }, 
    {
        "author": "弘历", 
        "era": "清", 
        "subtype": null, 
        "text": [
            "秋迥落霞天，霜澈维舟浦。", 
            "菊华点黄金，枫叶纷红雨。", 
            "彳亍步苔磴，念结幽栖所。"
        ], 
        "title": "董邦达山水八帧 其六", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "夹镜双湖碧，列障四山青。", 
            "一笠搆其间，无乃快哉亭。", 
            "既远恰宜视，始静诚堪听。"
        ], 
        "title": "董邦达山水八帧 其七", 
        "type": "古风", 
        "yun": "青"
    }, 
    {
        "author": "弘历", 
        "era": "清", 
        "subtype": null, 
        "text": [
            "豢鹤偶放去，复唤意如何。", 
            "毋宁适烟霞，讵肯遭网罗。", 
            "明月清风我，功名富贵他。"
        ], 
        "title": "董邦达山水八帧 其八", 
        "type": "古风", 
        "yun": "歌"
    }, 
    {
        "author": "弘历", 
        "era": "清", 
        "subtype": null, 
        "text": [
            "贾生赋鵩鸟，元公咏鸱鸮。", 
            "或见形起惑，或闻声厌嚣。", 
            "鵩鸮兮何知，飞翔自逍遥。", 
            "寤寐以永叹，忧疑谁所招。", 
            "古来磊落才，藉物抒牢骚。", 
            "有鸟名喜鹊，流音入绮寮。", 
            "闻者心生欣，比诸忘肉韶。", 
            "时维麦之秋，灵雨盼崇朝。", 
            "见彼出林鸠，将谓沃槁苗。", 
            "鸠鹊鸮与鵩，无心为祥妖。", 
            "锱铢计吉凶，堪怜混漆胶。", 
            "耳视而目□，谁欤悟芦交。"
        ], 
        "title": "遣兴", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "反侧不能寐，永夜难遽颓。", 
            "夏夜讵云永，而我觉悠哉。", 
            "欹枕少交睫，仿佛似梦来。", 
            "昔者杜与李，生别诗吟悲。", 
            "又闻元寄白，欲以䰟相随。", 
            "元杜今何在，应为梦醒时。", 
            "至人本无梦，有梦吾其衰。"
        ], 
        "title": "梦二首 其一", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "至人非无梦，梦醒梦亦无。", 
            "我今觉有梦，试问醒否乎。", 
            "未醒而云醒，非智乃自诬。", 
            "但恐醒亦幻，忘眠以嗟吁。"
        ], 
        "title": "梦二首 其二", 
        "type": "古风", 
        "yun": "虞"
    }, 
    {
        "author": "弘历", 
        "era": "清", 
        "subtype": null, 
        "text": [
            "节惟龙已见，卜云吉其符。", 
            "圜丘将有事，祈岁为民谋。", 
            "斋居涤身心，颙若敬以孚。", 
            "冬春雪雨滋，慰我三农夫。", 
            "举趾播嘉种，胼手辟荒芜。", 
            "群然望丰稔，将谓逭饥臞。", 
            "芃芃未观麦，青青已瞻蒲。", 
            "设十日不雨，此意复虞辜。", 
            "空庭盼云脚，伫立徒嗟吁。"
        ], 
        "title": "雩祭斋居", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "雪积雨复沾，皇州春可乐。", 
            "望蜀志未已，所忆齐与洛。", 
            "旋闻足一犁，稍释忧心灼。", 
            "迩时入夏来，时复风霾作。", 
            "麦腹正含胎，绿芒半焦若。", 
            "默祷瞻星躔，延领望云脚。", 
            "夕惕以朝乾，近筹远更度。", 
            "旬宣方伯臣，皆予心膂托。", 
            "忧勤相与共，念恤民之瘼。", 
            "封奏得佳音，灵雨霈郊郭。", 
            "麦秋良足恃，予怀转宽绰。", 
            "三辅尚愆期，愁慰相萦著。", 
            "卜泽候蜥蜴，呼晴厌乾鹊。", 
            "天衣信五铢，风引辄飘霩。", 
            "十岁九祈雨，允矣予德薄。", 
            "罪岁夙知戒，展转祗增怍。"
        ], 
        "title": "复闻河南山东得雨有作", 
        "type": "古风", 
        "yun": "药"
    }, 
    {
        "author": "弘历", 
        "era": "清", 
        "subtype": null, 
        "text": [
            "心閒觉日长，尘远知山静。", 
            "佳处底须买，幽人自管领。", 
            "三径陶氏开，五亩白公整。", 
            "逃禅佛钵花，浇书石铛茗。", 
            "谡谡松风吹，栩栩蝶梦醒。", 
            "羲车解人意，不肯度西岭。"
        ], 
        "title": "题董邦达山静日长图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "清晖阁前十三松，虬枝诘曲拿高空。", 
            "岁时代谢几阅历，撑青云盖圆童童。", 
            "杪春首夏例望雨，阁中兀坐愁蕴隆。", 
            "才喜天边缕薄云，厌闻窗外鸣终风。", 
            "谡谡天籁真笙竽，乃作商吹增忧忡。", 
            "尔松尔松胡不居员峤之侧、元岭之东，为彼仙人所抚摩、猿鹤之相从。", 
            "否则为岱岳五大夫、淮南十八公，何为落落潇洒质，憎弃乃如拱把桐。", 
            "呜呼良材时亦藉遭逢，世间得失纷穷通。", 
            "只此殷忧萃一已，谁能后凋待三冬。"
        ], 
        "title": "清晖阁", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "刺舟御湖中，若练波光泻。", 
            "新绿罨周岸，风物实潇洒。", 
            "乱絮腻縠纹，噞喁鱼不舍。", 
            "有人持钓竿，投饵垂杨下。", 
            "见即蹶然遁，有似小吏也。", 
            "龟玉毁椟中，典守非公冶。", 
            "是虽鲲鲕微，彼岂雉兔者。", 
            "固知类是多，未见得宽假。", 
            "罹法而复纵，池鳞自兹寡。", 
            "为阱我所戒，触网彼自惹。", 
            "因思鱼贪饵，乃作盘中鲊。", 
            "是人复贪鱼，槚楚逮两踝。", 
            "人罪鱼所招，鱼祸非人贾。", 
            "一笑亟舍之，得失纷塞马。"
        ], 
        "title": "刺舟", 
        "type": "古风", 
        "yun": "马"
    }, 
    {
        "author": "史承谦", 
        "era": "清", 
        "subtype": null, 
        "text": [
            "银泥罗幕，绝代人归开镜鹊。", 
            "密誓分明，消受卿卿尔许声。", 
            "谁怜魂断，不住风铃枕函唤。", 
            "别梦依依，却绕行廊叩玉扉。"
        ], 
        "title": "减字木兰花三首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "燕台四月，处处园林花事歇。", 
            "卯酒初醒，卖过樱桃听卖冰。", 
            "日迟风暖，一握榴巾香汗满。", 
            "尺素谁题，昨夜柔魂过画溪。"
        ], 
        "title": "减字木兰花三首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "峨眉曼绿，窣地相逢画屏曲。", 
            "为数芳年，锦瑟平分一半弦。", 
            "低眸无语，懊恼凌波人易去。", 
            "只是模糊，待写冬郎偶见图。"
        ], 
        "title": "减字木兰花三首 其三", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "薄衾孤拥，听车铃响急，冷光催动。", 
            "刚趁着、残月余辉，任露冷烟迷，马嘶尘弄。", 
            "茅店鸡声，可也入、独眠人梦？", 
            "过燕南赵北，倦倚轻鞍，漂泊谁共？", 
            "回首挑源深洞，算几时、忘了柳娇花宠。", 
            "记得惜别心情，待抛却金鞭，珠泪偷涌。", 
            "落魄风标，惭愧是、秦楼箫凤。", 
            "苦冲寒，又随征队，晓风暗送。"
        ], 
        "title": "解连环三首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "乍停吴榜，指灵山深处，待携筇杖。", 
            "吹几阵、料峭东风，唤得得青驴，绕过林莽。", 
            "一半斜阳，蚤已挂、古藤萝上。", 
            "更松声竹影，引入霞心，佳景难状。", 
            "莫说图景惝恍。", 
            "想当年僧绍，始穷幽赏。", 
            "羡煞渺渺禅栖，隔世界由旬，尽刬烦障。", 
            "惭愧尘容，且暂领、烟云供养。", 
            "约他年，结茅行药，采芝拾橡。"
        ], 
        "title": "解连环三首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "片帆遥指，秋容如画，绿波频舣。", 
            "正群推、制锦无双，况梦笔生花，赋情闲丽。", 
            "曾到蓬莱候雉尾，春移庭陛。", 
            "把荷衣、换了玉裤，听歌又夸仙吏。", 
            "尊前且探箧笥，数流传今古，南梦遗事。", 
            "回首见、一点湘烟，好添与江郎，几多诗意。", 
            "长途渺渺，喜结伴、丛兰芳芷。", 
            "但惆怅，竹西人远，暗挥别泪。"
        ], 
        "title": "解连环三首 其三", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "银汉澄澄漏未残，青莺飞去又飞还。", 
            "湘裙綷縩来芳砌，凉月殷勤过画栏。", 
            "携雪茗，弄冰纨，衣香花气别伊难。", 
            "并头双影看来好，露坐终宵肯道寒。"
        ], 
        "title": "思佳客", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "小簟凉生，虚帷秋到，双星今夜相见。", 
            "巧思穿针，回文织锦，犹记曲廊深院。", 
            "辜负年时约，任瓜果、筵空谁荐？", 
            "笑他钿盒金钗，浪说他生宛转。", 
            "可奈残灯孤馆，问天上人间，赋情深浅。", 
            "孔雀东南，浮云西北，往事几回肠断。", 
            "怕见庭阴月，只解得、照人伊黯。", 
            "一水盈盈，空向银湾泪满。"
        ], 
        "title": "探春", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "宫墙行已近。", 
            "讶水佩风裳，淡妆微晕。", 
            "田田多少，占凉波四面，翠痕萦损。", 
            "太液遥连，一半是、天家脂粉。", 
            "玉井谁传夜舒，曾记总输风韵。", 
            "宛转横堤曲港，便一幅、江南图画应逊。", 
            "淡云疏雨，怕等闲、轻把红衣吹褪。", 
            "传语西风，莫便做、晚来秋恨。", 
            "搅破香香深处，双鸳梦稳。"
        ], 
        "title": "三姝媚", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "芦酒醉人难，待展薄衾孤宿。", 
            "烛影摇摇清夜，满风帘残菊。", 
            "关河寒近落微霜，归计尚难卜。", 
            "客梦总然无据，笑几回蕉鹿。"
        ], 
        "title": "好事近", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "一宵圆月，半宵残酒。", 
            "听迟迟、凤城清漏。", 
            "刻骨相思，都迸人、五更时候。", 
            "更还禁、薄衾寒透。", 
            "谁传密耗，空怜消瘦。", 
            "旧时香、尚沾衣袖。", 
            "银蜡窥人，也曾得、个中情否？", 
            "只看来、泪痕同有。"
        ], 
        "title": "解佩令二首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "盈盈妆束，森森剑气，不逡巡、首途迢递。", 
            "晓角吟风，看依旧、乌蛮新髻。", 
            "魏城边、戟门开未。", 
            "封疆何幸，安危不系。", 
            "怪蛾眉、瞥然能此。", 
            "漳水铜台，惹千古、茫茫清泪。", 
            "渺愁吟、碧天无际。"
        ], 
        "title": "解佩令二首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "辘辘车轮催去急，挑尽残灯，旅恨重题壁。", 
            "月色濛濛霜暗湿，行不得，鸡声人语都寒色。", 
            "垂鞭已过交河北，且解雕鞍，暂把征尘拭。", 
            "一盏村醪何处觅，垂柳侧，又欹茸帽风前立。"
        ], 
        "title": "增字渔家傲", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "风柳夸腰，露桃呈脸，倦客顿舒怀抱。", 
            "摇漾晴云，不定浴波沙鸟。", 
            "映水郭、酒旆斜挑，倚高楼、眉痕初扫。", 
            "记春帆，前度曾过，惊心又是隔年了。", 
            "佳辰何处祓禊，怊怅采兰人远，空磋长道。", 
            "官烛分烟，一半韶光还好。", 
            "沾暮雨、只有杨花，系归心，不关芳草。", 
            "奈今宵，尚滞江皋，楚天双岫杳。"
        ], 
        "title": "绮罗香三首 秦邮道中 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "乍脱轻绵，旋飘弱絮，转眼流光如毂。", 
            "频岁淮南客里，消他寒燠。", 
            "最难忘、前度欢游，不堪听、后庭遗曲。", 
            "寻春芊芊，肠断是生绿。", 
            "天边无赖明月，又几回流照，玉钩斜足。", 
            "酒荡襟怀，不禁乱红频扑。", 
            "牵昨梦、画舫冰丝，绕香心、玉妃脂盝。", 
            "判携来，十样蛮笺，赋闲情几幅。"
        ], 
        "title": "绮罗香三首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "秋景平分，银蟾乍涌，帘幕重重低卷。", 
            "碧杜红阑，何处玉箫声缓。", 
            "况寄与、班女新愁，只合付、谢郎雕管。", 
            "恁迢遥、千里相随，萧萧落木赋情远。", 
            "天末净扫纤翳，丛桂飘来别院。", 
            "晚香零乱。", 
            "稽首姮娥，谁叩广寒宫殿？", 
            "想此际、一片清光，照人间、万般恩怨。", 
            "只天涯，倦侣孤吟，画屏离思满。"
        ], 
        "title": "绮罗香三首 其三", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "丝丝杨柳故夭斜。", 
            "勾引欲栖鸦。", 
            "春风夜火扬州路，听城头、画鼓频挝。", 
            "绣被焚香独自，银罂索酒谁家？", 
            "锦帆犹记到天涯，狼藉旧繁华。", 
            "迷楼丝管今何处，但迢迢、野草平沙。", 
            "惆怅二分明月，当年曾照琼花。"
        ], 
        "title": "风入松六首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "旧时云佩冷江皋。", 
            "岑寂度清宵。", 
            "徘徊半晌西窗月，对凉波、重进三蕉。", 
            "忽坠高梧一叶，信知秋到林梢。", 
            "罗帷舒卷任风飘，锦字凭谁挑。", 
            "楚山花簟横陈处，绕湘屏、曲曲魂销。", 
            "却背残灯枕手，梦回依旧无聊。"
        ], 
        "title": "风入松六首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "城边暖色夕阳收。", 
            "有客共登楼。", 
            "风檐吹落纤纤月，一片香浮。", 
            "曲径自生虚籁，疏林已作新秋。", 
            "凭栏凝望可消愁，耿耿素辉流。", 
            "笙歌罗绮喧阗处，总输他、法界清幽。", 
            "把臂何烦阮籍，吟诗须结汤休。"
        ], 
        "title": "风入松六首 其三", 
        "type": "词", 
        "yun": "尤"
    }, 
    {
        "author": "史承谦", 
        "era": "清", 
        "subtype": null, 
        "text": [
            "停桡又唱渡江吟。", 
            "薄暑未相侵。", 
            "频年奔走成何事，任人嗤、酒圣书淫。", 
            "白发新添几许，青衫巳误而今。", 
            "萧萧瑟瑟响亭林，闷拥薄罗衾。", 
            "明知不是秋凉雨，却先搀、无限愁心。", 
            "谁共西窗剪烛，花宫清漏沉沉。"
        ], 
        "title": "风入松六首 其四", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "秋来把卷石栏边。", 
            "瘦影爱婵娟。", 
            "碧鲜不受纤尘污，又何须、楚些轻镌。", 
            "多谢髯翁妙语，为予先定林泉。", 
            "无须更觅软行缠，清境可忘年。", 
            "萧疏只在横窗外，响珑玲、摆月摇烟。", 
            "吟到三更时候，此君相伴无眠。"
        ], 
        "title": "风入松六首 其五", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "天然生趣费工夫。", 
            "渲染不施朱。", 
            "吴绫一幅铺就，看幽禽。", 
            "竞绕花须。", 
            "拈出妍枝懒叶，描他唤友将雏。", 
            "当年乐事羡清娱，画笔更萧疏。", 
            "镜奁斜倚图成后，对哺糜、一点春酥。", 
            "为问凝云山色，较伊眉黛何如。"
        ], 
        "title": "风入松六首 其六", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "两小曾逢，三生私订，当年早逗情芽。", 
            "记玲珑窗户，宛转纹纱。", 
            "有分琉璃匣畔，同心绾、斗叶拈花。", 
            "何应便，轻孤鸾镜，却驾钿车。", 
            "堪磋。", 
            "意中人远，想天寒翠袖，金屋徒夸。", 
            "叹依依别梦，知向谁家？", 
            "休恨寻春较晚，伤心处、不在天涯。", 
            "难忘是，春山眉抚，香若才华。"
        ], 
        "title": "凤凰台上忆吹箫四首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "钗影横金，眉痕却月，千年犹剩余春。", 
            "宛洛波踪迹，星月前身。", 
            "好是风流端正，停匀处、细认双文。", 
            "曾经赚，诗篇纪事，狂杀元稹。", 
            "情人。", 
            "春风省识，想断红双脸，端合消魂。", 
            "仗丹青妙手，勾出行云。", 
            "只我凄凉江馆，花茵畔、默坐伤神。", 
            "遗徽在，画图才展，便唤真真。"
        ], 
        "title": "凤凰台上忆吹箫四首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "莺唤清游，蝶萦新梦，秦淮春事堪怜。", 
            "恰江东才子，初驻吟鞯。", 
            "剩有南朝芳草，斜阳外、依旧芊芊。", 
            "伤心处，临春结绮，都付荒烟。", 
            "嫣然。", 
            "搓酥滴粉，把双声叠犯，谱向尊前。", 
            "算休推兰畹，那让屯田。", 
            "只我年来憔悴，新词句、不上银笺。", 
            "应输与、风流任昉，孤韵么弦。"
        ], 
        "title": "凤凰台上忆吹箫四首 其三", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "连理交枝，双鹣比翼，无端忽堕微霜。", 
            "叹冰心玉映，名重帷房。", 
            "第一人间模范，推柔令、欢奉尊嫜。", 
            "还赢得，亭前琼树，茁秀含芳。", 
            "明妆。", 
            "自然俨雅，想旧时王谢，结佩鸣珰。", 
            "只青天碧海，此恨茫茫。", 
            "我亦年来憔悴，看遗挂、一样神伤。", 
            "相怜处，春花秋月，共尔沾裳。"
        ], 
        "title": "凤凰台上忆吹箫四首 其四", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "冶城暮。", 
            "见衰草连波，晚花萦雾。", 
            "指垂杨深岸，重寻六朝路。", 
            "书生莫问兴亡事，冷笑兰成赋。", 
            "只当年，璧月琼枝，竟归何处。", 
            "休觅欢游侣。", 
            "怅故苑荒凉，怨歌愁舞。", 
            "断粉零香，都逐寒潮去。", 
            "画船不向秦淮泊，寂寞空烟浦。", 
            "最伤心，桃叶渡头秋雨。"
        ], 
        "title": "探芳讯", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "听萧萧、木叶打窗频。", 
            "门掩画溪滨。", 
            "拟闲居赋就，荷衣欲换，湘帙休陈。", 
            "莫怨峨眉谣诼，薄福亦前因。", 
            "太息平生事，回首酸辛。", 
            "又见春风得意，数当年题柱，输与何人。", 
            "指杯中醽醁，一笑且沾唇。", 
            "疏篱外、冷香萦梦，对黄花、依旧苦吟身。", 
            "谁相问，少年张绪，零落风尘。"
        ], 
        "title": "八声甘州三首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "好溪山、一片玉玲珑。", 
            "身入画图中。", 
            "乍光摇银海，尘氛尽洗，杳霭溟濛。", 
            "何似同餐沆瀣，踪迹摄飞鸿。", 
            "多事山阴棹，来往匆匆。", 
            "输与何人匀染，只云林子久，著笔偏工。", 
            "把渔航苇箔，零乱插西东。", 
            "最难描、晚峰多处，碧沉沉、寒色一林松。", 
            "更谁问，瓶梅冻折，闲倚薰笼。"
        ], 
        "title": "八声甘州三首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "恨年年、琴剑古长洲。", 
            "漂泊赋登楼。", 
            "忽云帆烟棹，吴头楚尾，历遍南州。", 
            "纵有相思书札，何处托轻邮。", 
            "别业依然在，野水荒丘。", 
            "不道辞家已久，比燕鸿来去，翻更迟留。", 
            "对江花江草，细与说乡愁。", 
            "便怜伊、数峰青峭，问银笺、十幅有谁酬。", 
            "归来好，千山红树，待尔寻秋。"
        ], 
        "title": "八声甘州三首 其三", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "几曲栏干惰倚，帘外月华铺地。", 
            "春漏本难听，况是今宵不醉。", 
            "何日重偎玉臂，冷落年时芳意。", 
            "两处薄罗衾，都有夜阑清泪。"
        ], 
        "title": "荆州亭", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "几许沉吟，欢丛回首，无端暗惊。", 
            "叹梦托行云，芳音不寄。", 
            "心如棋局，深恨难平。", 
            "鸳牒曾求，鸩媒何易，消渴文园病易成。", 
            "休追忆，向芝田携手，洛浦同行。", 
            "当初着眼分明，撇不下、卿卿一种情。", 
            "想银屏深处，卷帘招燕。", 
            "药阑西畔，斜日闻莺。", 
            "伤别伤春，泪花飘冷，无分相看过一生。", 
            "伤怀抱，问何时花底，啮臂深盟。"
        ], 
        "title": "沁园春七首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "太息骚坛，几经消歇，凭谁主持。", 
            "算样香人去，吟情未老。", 
            "流花集在，秀句堪师。", 
            "衣惹炉香，才夸宫体，归梦莼鲈肯后时。", 
            "因风便，为江东耆旧，频系相思。", 
            "曾闻花雨填词，定不愧、当年杜牧之。", 
            "问阻风中酒，心情何似。", 
            "薰香摘艳，怀抱谁知。", 
            "莫讶年来，玉颜非昔，禅榻茶烟漾鬓丝。", 
            "知何日，共半楼烟雨，相对论诗。"
        ], 
        "title": "沁园春七首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "拂槛凭襟，郁律愁怀，何当少舒。", 
            "笑小时嬉戏，空传击剑，壮心潦倒，谁复题车。", 
            "椒壁留诗，琼筵被酒，十载轻狂鬓已疏。", 
            "如今却，向僧廊唤饭，佛火摊书。", 
            "将毋吾道非欤，便抽管、何心著子虚。", 
            "算不关文字，休耽慧业。", 
            "早知穷达，好赋闲居。", 
            "雨笠风篷，纶竿铁笛，合住烟溪作钓徒。", 
            "消长日，爱青山斌媚，一枕华胥。"
        ], 
        "title": "沁园春七首 其三", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "几许牢愁，痛饮狂歌，霜华暗侵。", 
            "叹峥嵘岁序，谁为起舞，凄凉花月，我自哀吟。", 
            "蛩駏情深，鸡虫齿冷，对汝青衫泪不禁。", 
            "真堪消，问文章何事，已误而今。", 
            "眼前空觅知音，笑囊橐、都无卖赋金。", 
            "想关河历历，南船北马，恩仇琐琐，西缶东琴。", 
            "把钓双溪，携筇五岳，十载无人识此心。", 
            "春江畔，唤扁舟又去，何处题襟。"
        ], 
        "title": "沁园春七首 其四", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "檐角冰垂，炙酒为欢，送君远行。", 
            "记小时携手，柳边花外，年来商略，蟹志鱼经。", 
            "时命乖违，男儿濩落，不觉相看鬓已星。", 
            "空赢得，说孟郊东野，竟以诗鸣。", 
            "何妨蛮府垂缨，看自古、卑栖讵损名？", 
            "笑与吾酬答，南州孺子，预人家国，东海萧生。", 
            "茸帽冲寒，金貂压雪，驱马前过右北平。", 
            "风沙远，向江南回首，袅袅离情。"
        ], 
        "title": "沁园春七首 其五", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "寒雨凄凄，叶响空阶，闻来怆神。", 
            "看东篱种菊，含香乍吐，小山丛桂，零蕊犹新。", 
            "暗想杨州，红霞一抹，定子当筵别是春。", 
            "游情倦，叹青袍似草，泪湿罗巾。", 
            "谁怜心事因循，奈十载、奔驰误隐沦。", 
            "剩风烟好在，杜樊川句，文章浪掷，孟浩然身。", 
            "岁月堂堂，声华寂寂，邓禹年来解笑人。", 
            "凭传语，待五湖西去，把钓垂纶。"
        ], 
        "title": "沁园春七首 其六", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "又度芳时，诗卷慵开，那堪病中。", 
            "想碧虚垂钓，一湾明镜，白云招隐，几朵芙蓉。", 
            "随意滋兰，还思种橘，十载青春不负公。", 
            "还应悔，纵碎琴奚益，觅句徒工。", 
            "休教更听歌钟，怕已作、花前鹤发翁。", 
            "恁匆匆过耳，无情鹒蟀，劳劳阅世，百感鸡虫。", 
            "我欲临风，横吹长笛，喷出胸头恨万重。", 
            "谁能识，看菰芦光怪，有气如虹。"
        ], 
        "title": "沁园春七首 其七", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "落尽春花苔面，绣幕长孤倚。", 
            "别情长惜，余香散罗绮。", 
            "谁问雁杳鱼沉，倦魂可许相逢，乍眠乍起。", 
            "宿妆委，见说恹恹梳洗，笙囊静如水。", 
            "药阑愁听，蜂声满窗纸。", 
            "清昼翠凤离披，想他神女生涯，自来如此。"
        ], 
        "title": "解蹀躞", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "芳草。", 
            "芳草。", 
            "剪剪丛丛未了。", 
            "夕阳几处分明，嫩绿才经雨晴。", 
            "晴雨。", 
            "晴雨。", 
            "前度送君南浦。"
        ], 
        "title": "调笑令", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "小篆拨残双箸。", 
            "闷倚曲栏无语。", 
            "门外绿阴深，遮断玉郎归路。", 
            "春去。", 
            "春去。", 
            "飘过几番花雨。"
        ], 
        "title": "如梦令", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "繁华如许，绢素是谁题？", 
            "晴光好，香尘动，暖烟迷，障锦泥。", 
            "都趁芳菲景，连画舸，随雕毂，夷门外，樊楼下，傍长堤。", 
            "回首望中何处，天津近，杨柳春旗。", 
            "看红襟飘拂，碧草正萋萋。", 
            "翠袖罗衣，水边携。", 
            "对杯中酒，贪歌舞，东风缓，落红稀。", 
            "扑蝶罢，听莺去，共依依。", 
            "醉难归，谁省春明梦，传蜡烛，禁垣西。", 
            "梨雪尽，饧策换，旧游非。", 
            "欲问宣和遗事，惊心又、蕃马频嘶。", 
            "向七陵魂断，挥涕夕阳低，花外鹊啼。"
        ], 
        "title": "六州歌头", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "明月画楼前。", 
            "早是凉天。", 
            "年年明月向人圆。", 
            "只觉去年凉夜好，不似今年。", 
            "败砌暗虫喧。", 
            "消受无眠。", 
            "旧欢如梦两茫然。", 
            "惹起人问愁万斛，懊恼婵娟。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "宿雨才收晓雨连，油云阵阵暗遥天。", 
            "不惟登麦兼滋黍，都道今年胜去年。"
        ], 
        "title": "复雨 其一", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "远山如沐静无尘，柳色花光总觉新。", 
            "望雨忧劳得雨喜，不随境改定何人。"
        ], 
        "title": "复雨 其二", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "平明三寸验公田，忧未多时喜转旋。", 
            "计闰犹赢先半月，果然厚幸是今年。"
        ], 
        "title": "复雨 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "润溽町畦水涨塘，即看浸种莳新秧。", 
            "劭农未敢辄相庆，夏长秋成日正长。"
        ], 
        "title": "复雨 其四", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "海上三山远隔尘，云屏雾障玉嶙峋。", 
            "底缘纷见拿舟侣，想共君房采药人。"
        ], 
        "title": "题王诜瀛海卷 其一", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "都尉由来阀阅家，诗情画意足烟霞。", 
            "饱参玉局心如月，远谢安期枣似瓜。"
        ], 
        "title": "题王诜瀛海卷 其二", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "漫云海水变桑田，一例鸥汀鹤屿边。", 
            "历历肄农还学圃，但心閒者合称仙。"
        ], 
        "title": "题王诜瀛海卷 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "霁烟低傍御街宽，帷揭轻舆破晓寒。", 
            "绿润町畦欣望处，都因一雨便殊观。"
        ], 
        "title": "进宫斋戒西直门道中作 其一", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "陇麦青葱谷吐芽，桔槔无藉庆农家。", 
            "香风饼饵吹来好，早见炊烟几缕斜。"
        ], 
        "title": "进宫斋戒西直门道中作 其二", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "迤逦兰衢来往便，每教停跸问公田。", 
            "为农愁苦因农喜，不识年华几转旋。"
        ], 
        "title": "进宫斋戒西直门道中作 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "玉蝀桥头驻六骢，溶溶太液一舟通。", 
            "苑花堤柳添烟景，弱苇新蒲茁露丛。"
        ], 
        "title": "太液池泛舟 其一", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "烟中楼阁座中移，雨后风光慰后思。", 
            "忧虑勾消诗数首，清和恰似昨年时。"
        ], 
        "title": "太液池泛舟 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "漭沆澄波叠翠涵，天光云影适来参。", 
            "独舂依苇毵毵白，远嶂疏眉淡淡岚。"
        ], 
        "title": "太液池泛舟 其三", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "树沃浓青花发红，畴人占节报南风。", 
            "一般西苑经行处，却与前朝迥不同。"
        ], 
        "title": "太液池泛舟 其四", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "宿雨轻烟罨绮棂，尚馀春色博山屏。", 
            "苍松四季曾无改，也觉虬枝分外青。"
        ], 
        "title": "御花园首夏 其一", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "一阵香风递玉墀，却缘锦绽墨辛夷。", 
            "几馀点翰消繁虑，幸似去年倚槛时。"
        ], 
        "title": "御花园首夏 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "婪春破夏日方永，委砌筛帘絮正纷。", 
            "最是常年添闷处，底教触目总成欣。"
        ], 
        "title": "御花园首夏 其三", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "岂是安排静六情，清斋自觉道心生。", 
            "绿郊刚喜含烟润，又听鸣鸠唤雨声。"
        ], 
        "title": "闻鸠（斋宫作）", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "法宫广殿致斋回，水榭山堂得雨才。", 
            "茂对清和胜往岁，西峰又复送青来。"
        ], 
        "title": "御园初夏 其一", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "飞絮游丝扑绮寮，锦阶花色嫩如浇。", 
            "谁知偶尔拈吟处，偷度春风倏几朝。"
        ], 
        "title": "御园初夏 其二", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "荡漾烟光霁景䨑，拍浮新涨半含堤。", 
            "最怜北远山村外，翠剡新秧已插齐。"
        ], 
        "title": "御园初夏 其三", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "老翁犁把耕新润，弱妇筐钩伐远扬。", 
            "常在豳风图画里，那能辛苦忘农桑。"
        ], 
        "title": "御园初夏 其四", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "猊喷薄雾簟含波，林外金衣宛转歌。", 
            "赢得几馀罢愁雨，好因平秩验南讹。"
        ], 
        "title": "御园初夏 其五", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鱼跳远浪珠千点，燕彻新泥玉一窝。", 
            "看到自然该物理，越深颙若奉天和。"
        ], 
        "title": "御园初夏 其六", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "洒空时作雨丝丝，润逼园林首夏时。", 
            "倚槛静听搴幔望，声声色色总相宜。"
        ], 
        "title": "对雨 其一", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "赪鱼出水群承沫，紫燕翻空竞掠珠。", 
            "一例都含喜雨意，物犹如此况人乎。"
        ], 
        "title": "对雨 其二", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "数日未逾十日度，祈年恰似去年心。", 
            "黍高稻下均含泽，茂对清和意倍钦。"
        ], 
        "title": "对雨 其三", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "智愚愚智定何殊，鹤胫休将续彼凫。", 
            "倏忽凿而混沌死，小聪明是大糊涂。"
        ], 
        "title": "智愚", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山楼据胜见山多，楼下秋江叠翠波。", 
            "得得扶筇定谁氏，元都道士订相过。"
        ], 
        "title": "题陆治松壑閒居图", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "水如银度烛还流，谁放山阴访戴舟。", 
            "佳趣不教渔父占，都官漫道好诗留。"
        ], 
        "title": "唐棣朔风飘雪长幅", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "櫹矗文篁四五梢，斜抽新笋尚含包。", 
            "夏侯货殖何须数，却爱凌风绿玉敲。"
        ], 
        "title": "顾定之新篁古石", 
        "type": "绝句", 
        "yun": "肴"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "木叶微飘秋兴生，牢骚意与大江横。", 
            "閒鸥最是忘机者，也识烟波钓叟名。"
        ], 
        "title": "题梅道人洞庭渔隐长幅即用图间原韵", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春仲田盘六辔纡，千峰雨后翠模糊。", 
            "倚窗竟日拈吟处，不意今朝入此图。"
        ], 
        "title": "题曹夔音山水十二帧 其一 春山新霁", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "隐轸溟濛逼太行，山容霍霍树苍苍。", 
            "恍疑晓事黄公望，为我读书开草堂。"
        ], 
        "title": "题曹夔音山水十二帧 其二 层峦叠翠", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "画家谁不写飞流，个里神筌未易酬。", 
            "约略指南参活句，听如有响望如浮。"
        ], 
        "title": "题曹夔音山水十二帧 其三 苍山飞瀑", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "芦荻萧萧霜叶新，阖闾静对水涟沦。", 
            "依然石室磻溪侧，复见当年跽饵人。"
        ], 
        "title": "题曹夔音山水十二帧 其四 秋江渔隐", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "佳话从来说鹤林，岩居清事足幽寻。", 
            "日长山静人争道，谁识景纶太古心。"
        ], 
        "title": "题曹夔音山水十二帧 其五 山静日长", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "寒筱枯槎间几株，夕阴朝霭万千殊。", 
            "无多丘壑有多趣，妙处天然是老迂。"
        ], 
        "title": "题曹夔音山水十二帧 其六 秋林亭子", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "廉折和平理可观，高山流水感多端。", 
            "相逢底用班荆论，便向松风深处弹。"
        ], 
        "title": "题曹夔音山水十二帧 其七 㩦琴访友", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山川缪结树扶疏，大似王家一笔书。", 
            "最爱浓青刚过雨，白云旋复罨林闾。"
        ], 
        "title": "题曹夔音山水十二帧 其八 夏山耸秀", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "老干槎枒怪石狞，几梢烟箐间而生。", 
            "抗怀拟谢柴桑老，不与凡柯共向荣。"
        ], 
        "title": "题曹夔音山水十二帧 其九 古木竹石", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "坐待舟人不可招，打头枫叶落萧萧。", 
            "沧波阿那边何处，便是江南廿四桥。"
        ], 
        "title": "题曹夔音山水十二帧 其十 秋江晚渡", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "潇湘烟雨旧称奇，尺幅偏能髣髴之。", 
            "秀发峰姿含润溽，招提结夏放参时。"
        ], 
        "title": "题曹夔音山水十二帧 其十一 烟云萧寺", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "卿家知白真知白，惯与乾坤作粉妆。", 
            "那待置身图画里，望中已觉十分凉。"
        ], 
        "title": "题曹夔音山水十二帧 其十二 群峰积雪", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "歉秋老麦全无色，待泽新禾强半垂。", 
            "烟陇一番膏雨后，顿教人忆去年时。"
        ], 
        "title": "北郊回銮途中纪事", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "浓淡天然实间虚，林峦深处辨烟墟。", 
            "诗成屡缩操觚手，为对香光剑舞书。"
        ], 
        "title": "董其昌山居图兼和其韵", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "抹月披烟迥出尘，櫹椮倚石矗新筠。", 
            "为思爱竹洋川老，一写精神便逼真。"
        ], 
        "title": "柯九思竹石", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "火种刀耕瘠苦州，及时得雨庶登秋。", 
            "因批欣慰旋停笔，却望中天慰变愁。"
        ], 
        "title": "批宣化奏报得雨摺漫题", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "雨足心怀得少閒，轻舆乘兴到香山。", 
            "静听玉乳淙新脉，爱看烟萝濯翠鬟。"
        ], 
        "title": "夏日香山 其一", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "望中云树杳难分，步步幽芳递野芬。", 
            "应是山灵知客到，旋从树杪暂开云。"
        ], 
        "title": "夏日香山 其二", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "我到香山如读书，日新境会领徐徐。", 
            "朱楼延爽当风峭，绿野含滋正雨馀。"
        ], 
        "title": "夏日香山 其三", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鹤林玉露有名言，即景因思一陟樊。", 
            "兴洽路旁肥绿稻，忧忘阶下茁金萱。"
        ], 
        "title": "夏日香山 其四", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "閒情一为步林闾，如滴山容过雨馀。", 
            "回首来青吟赏处，白云堆涌万芙蕖。"
        ], 
        "title": "自香山回跸圆明园过玉泉山小憩 其一", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "秀木佳阴小立迟，瓯香砚净镇相随。", 
            "子西诗句閒中领，正是日长山静时。"
        ], 
        "title": "自香山回跸圆明园过玉泉山小憩 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "沙觜依微露涨痕，禽音鹤唱静中喧。", 
            "云添山态生瑶嶂，风送花香到网轩。"
        ], 
        "title": "自香山回跸圆明园过玉泉山小憩 其三", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "薜萝烟里陟丹梯，原隰平临绿意齐。", 
            "咫尺林泉得佳趣，好山何必论高低。"
        ], 
        "title": "自香山回跸圆明园过玉泉山小憩 其四", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "岚气千峰敛，金风一谷寒。", 
            "长空无点翳，潦水尽澄滩。", 
            "菊瘦缘依石，松苍不碍峦。", 
            "豁然凭纵目，心与太虚宽。"
        ], 
        "title": "避暑山庄晚秋", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "树杪云标地，鸿宾鹿侣天。", 
            "岩斋临绣野，村景荡朝烟。", 
            "节以题糕设，杯因献寿传。", 
            "山灵应忭喜，重见菊花筵。"
        ], 
        "title": "重九日侍皇太后宴", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "刚觉诗题少，山灵送雨霏。", 
            "应缘留宿宿，便与驻騑騑。", 
            "罨牖峰无滓，迎阶菊有馡。", 
            "晴开云巘迥，画境是耶非。"
        ], 
        "title": "雨（戏成一韵体）", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "每到小金山，心神顿旷閒。", 
            "秋深逾觉好，塞上薄言还。", 
            "霜叶缤纷落，烟萝取次攀。", 
            "石桥凌碧汉，拟欲叩仙关。"
        ], 
        "title": "小金山", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "寒峭霜蹄重，长村复短村。", 
            "意行供揽结，到处足鸡豚。", 
            "度寺闻清磬，停鞭爱晓暾。", 
            "石田租税少，无虑吏敲门。"
        ], 
        "title": "晓行", 
        "type": "律诗", 
        "yun": "元"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "香色真无二，风标只合閒。", 
            "依然临曲砌，宛与见南山。", 
            "露重英犹馥，霜轻叶未殷。", 
            "如何耐冷物，也觉厌边关。"
        ], 
        "title": "关内菊花更佳率成一首", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "於此得佳趣，于焉驻旅鞍。", 
            "灵区自仙境，暖液辟秋寒。", 
            "绿柳色如故，黄华芳未阑。", 
            "研精书室静，天定信随安。"
        ], 
        "title": "驻汤山行宫即事 其一", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "天空皎日明，别院九秋清。", 
            "坐久怀前岁，蒐还喜近京。", 
            "劭农咨父老，询政觐公卿。", 
            "得悉田多稼，因之一畅情。"
        ], 
        "title": "驻汤山行宫即事 其二", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "晴影入庭深，池流引暗琴。", 
            "雪花喷龙口，香穗发兰心。", 
            "脉脉符仁义，溶溶镇酌斟。", 
            "徘徊思浴德，讵止涤尘襟。"
        ], 
        "title": "驻汤山行宫即事 其三", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "累在栗薪烝，陶人岂藉凭。", 
            "玉成原有自，瓠落又何曾。", 
            "纳约传遗制，随圆泯锐棱。", 
            "爱兹淳朴器，更切木从绳。"
        ], 
        "title": "咏壶卢器", 
        "type": "律诗", 
        "yun": "蒸"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "仗马排芳岸，游龙达玉津。", 
            "趯台宛蓬阆，香扆重逡巡。", 
            "树态疏添紫，波光皎叠银。", 
            "谁云秋色老，兰戺镇涵春。"
        ], 
        "title": "晚秋瀛台即景 其一", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "绮砌黄花秀，虾帘朱鸟晶。", 
            "篆烟徐递馥，芸帙静含清。", 
            "岩峡犹飞瀑，池亭可泛觥。", 
            "蓼萧游豫处，著壁画图成。"
        ], 
        "title": "晚秋瀛台即景 其二", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "兰舟浮太液，葭岸起秋风。", 
            "蹙得波纹细，分来日影融。", 
            "偃芦惟益白，经蓼已辞红。", 
            "几度濯清处，吟怀迥不同。"
        ], 
        "title": "赋得太液秋风", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "冬初颁岁朔，天道体贞元。", 
            "为识农功要，非誇天子尊。", 
            "三正同六服，玉律自金门。", 
            "即看阳和近，披来朱鸟暾。"
        ], 
        "title": "颁朔", 
        "type": "律诗", 
        "yun": "元"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "山村农事罢，历览一怡颜。", 
            "柄穗篝车满，桔槔溪町閒。", 
            "墙根菘尚绿，坞外树全殷。", 
            "乐土真堪绘，因思㝢县间。"
        ], 
        "title": "北远山村", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "疏筱依文石，天然称主宾。", 
            "寿星传古貌，玉局是前身。", 
            "岂向秋而瘦，端为静者伦。", 
            "即看张屋壁，个个扫烟新。"
        ], 
        "title": "项元汴竹石", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "精舍小依迟，名山冬稚时。", 
            "一双耐冷鹤，几个扫霜枝。", 
            "涧底泉淙细，云端峰叠奇。", 
            "閒评更幽讨，信是四时宜。"
        ], 
        "title": "皋涂精舍作", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "子月一阳旋，天心即见焉。", 
            "肃恭修大祀，陟䧏俨皇乾。", 
            "至日三丁会，明禋百辟虔。", 
            "告功逢歉屡，弥益凛祈年。"
        ], 
        "title": "冬至南郊礼成述事", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "徵士耽小隐，幽居水竹便。", 
            "开轩眄秀野，据榻吟高天。", 
            "佳话留今日，良朋自昔年。", 
            "吴中故多士，渤海独成缘。"
        ], 
        "title": "题朱德润秀野轩卷", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "年将不足畏，事每有馀悲。", 
            "得句凭消闷，参禅那断痴。", 
            "两疏谁为待，三岁忽云期。", 
            "忧喜一番梦，长眠人未知。"
        ], 
        "title": "閒题", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "原是常年月，新春顿觉新。", 
            "冰光凝绛渚，钩彩漾天津。", 
            "楼阁寒无滓，松梅影绝尘。", 
            "会看三五夜，海上涌圆轮。"
        ], 
        "title": "新月", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "恰喜始成人，先逢有脚春。", 
            "绣屏金麦穗，火树玉华轮。", 
            "绕砌荣三秀，堆盘试五辛。", 
            "条风徐已鬯，惠泽愿旋均。"
        ], 
        "title": "人日", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "四载名遗禹，双轮制陋倕。", 
            "取形差比艮，致远匪因随。", 
            "镜面频来往，雷声自逐追。", 
            "常看琼屑喷，底用锦帆移。"
        ], 
        "title": "冰床", 
        "type": "律诗", 
        "yun": "支"
    }, 
    {
        "author": "印鸿纬", 
        "era": "清", 
        "subtype": "七言绝句", 
        "text": [
            "照壁昏黄一瓦镫，萧然家具冷于僧。", 
            "问伊蹋遍槐安道，此段荒寒梦未曾。"
        ], 
        "title": "寒夜周海民过宿出示梦槐吟稿戏赠 其一", 
        "type": "绝句", 
        "yun": "蒸"
    }, 
    {
        "author": "印鸿纬", 
        "era": "清", 
        "subtype": "七言绝句", 
        "text": [
            "请缨雅许附元戎，心胆嵯峨百战中。", 
            "即此便当倾我辈，不须重问楚人弓。"
        ], 
        "title": "寒夜周海民过宿出示梦槐吟稿戏赠 其二", 
        "type": "绝句", 
        "yun": "东"
    }, 
    {
        "author": "包熙", 
        "era": "清", 
        "subtype": null, 
        "text": [
            "吉贝多铃岁收好，机妇家家理妆早。", 
            "明星灼烁坐纺车，桀埘惊起鸡声哗。", 
            "银丝抽出白如雪，唯恐布成憎布劣。", 
            "入市易棉铢两多，喁喁笑语颜色和。", 
            "债户粮差气如虎，贱售且纾一时苦。", 
            "老弱依然聚短檐，一身尺布不曾添。"
        ], 
        "title": "纺纱行", 
        "type": "古风", 
        "yun": null
    }, 
    {
        "author": "包韫珍", 
        "era": "清", 
        "subtype": null, 
        "text": [
            "玉露下泠泠。", 
            "斜汉无声。", 
            "风吹砌竹近三更。", 
            "一带红墙临小院，飞过流萤。", 
            "寂寞绕廊行。", 
            "屈戌双扃。", 
            "往来魂梦不分明。", 
            "珠泪半干灯半灺，一晌忪惺。"
        ], 
        "title": "浪淘沙（见《词综续编》）", 
        "type": "词", 
        "yun": null
    }, 
    {
        "author": "包韫珍", 
        "era": "清", 
        "subtype": null, 
        "text": [
            "绿阴一地池塘静。", 
            "翠生一地罗衫影。", 
            "扶病倚栏杆。", 
            "箫声起暮寒。", 
            "日长云鬓亸。", 
            "不耐熏香坐。", 
            "斜日下楼西，梦回闻鸟啼。"
        ], 
        "title": "菩萨蛮 庭前绿叶渐浓，计饯春无半月矣，病起有怀，率成短阕", 
        "type": "词", 
        "yun": null
    }, 
    {
        "author": "包彬", 
        "era": "清", 
        "subtype": null, 
        "text": [
            "竹塘春好花映闾，花边游女纷琼琚。", 
            "玉叶金枝一老姆，蓬首不整衣无袽。", 
            "在昔天崇盛藩府，王子分茅镇南土。", 
            "如花之女天人俦，清矑横列修眉妩。", 
            "晓日吹笙叫凤皇，晚窗罢绣调鹦鹉。", 
            "皇孙择婿鄙豪华，但选人龙与文虎。", 
            "宣州谭生英妙姿，笔底掣电风雷驰。", 
            "朝为千诗暮百赋，元气湿楮何淋漓。", 
            "皇孙一见叹奇绝，画屏当昼牵红丝。", 
            "参佐风流宾客盛，谭生掞藻满座靡。", 
            "楼头指日骑双凤，鼙鼓惊人隔鸳梦。", 
            "流离展转为俘囚，穷鳞眼看釜底游，幸遇将军不好武，闻道能诗色乃柔。", 
            "笑指梅花赋百首，诗成当以不死酬。", 
            "口号不待八叉就，词源浩如三峡流。", 
            "侍史代书欲腕脱，高座惊读快拍浮。", 
            "笔阵扫开剑铓利，惊鱼掉鬐倏脱钩。", 
            "痛定徐思更惨绝，平台旧馆余残血。", 
            "红颜一去断音尘，半镜怀藏苦难说。", 
            "绝域穷乡独往还，月轮几遍看圆缺。", 
            "月缺果然还复圆，相逢喜剧翻悲切。", 
            "定情正值梅花开，金炉那用沈檀爇。", 
            "百首新篇歌撒帐，流苏夜夜霏香雪。", 
            "莫将铅泪哭铜驼，生死因缘重缔结。", 
            "星移物换几度春，帘前燕子怨家贫。", 
            "奉诚非复马家宅，东来卜筑江之滨。", 
            "行歌憔悴不求仕，碌碌饥驱越与秦。", 
            "丰容一别一回改，闺中鸦鬓看堆银。", 
            "当时镂玉嫌钗重，此日裁裙喜布新。", 
            "御穷老去操箕帚，王姬能作民间妇。", 
            "持门辛苦守良人，嘉偶到头非怨偶。", 
            "歌楼无树碧云遥，旧梦依依乌鹊桥。", 
            "莫把残诗重索笑，落梅万点付风飘。"
        ], 
        "title": "竹塘老姆行", 
        "type": "古风", 
        "yun": null
    }, 
    {
        "author": "包彬", 
        "era": "清", 
        "subtype": null, 
        "text": [
            "谷口清风吹，林间路微白。", 
            "纡回度石梁，山腰划开辟。", 
            "悬崖险欲坠，中广上下迫。", 
            "波流绿差差，照见天容窄。", 
            "危途螺旋文，斜上百千折。", 
            "洗心有孤亭，憩足意良适。", 
            "泉声咽近涧，更爱涧边石。", 
            "削若刀剑攒，奔若虎豹逸。", 
            "累累瓜垂蔓，呀呀蟾舑舌。", 
            "珍珠与珊瑚，肖形者非一。", 
            "目谋穷幽异，神静涤烦渴。", 
            "微闻仙梵音，花宫隐深碧。"
        ], 
        "title": "龙山诗 其一", 
        "type": "古风", 
        "yun": null
    }, 
    {
        "author": "包彬", 
        "era": "清", 
        "subtype": null, 
        "text": [
            "探幽兴不穷，路转寺门右。", 
            "雨余山路湿，侧足敢驰骤。", 
            "崆峣千人岩，鬼工为琢镂。", 
            "初进坳堂形，气暖若含酎。", 
            "其旁窅冥冥，惟闻阴风吼。", 
            "缘壁伛偻行，踣前惊踬后。", 
            "怪石骇心魂，仰面石齿斗。", 
            "此境难久留，出险神犹瞀。", 
            "僧移茗具来，掬泉敢浮沤。", 
            "茶烟袅孤细，微有白云逗。", 
            "石花点新绿，气与涧芳糅。", 
            "幽鸟啼一声，林际残阳漏。", 
            "缓步归山房，暝色敛群岫。"
        ], 
        "title": "龙山诗 其二", 
        "type": "古风", 
        "yun": "宥"
    }, 
    {
        "author": "包彬", 
        "era": "清", 
        "subtype": null, 
        "text": [
            "秋江静无烟，山影恍图画。", 
            "晨登燕子矶，尘鞅一时卸。", 
            "径转直复曲，奇峰若相迓。", 
            "冈峦中断馀，两崖仍可跨。", 
            "迸石树无皮，疑是白龙化。", 
            "梵宫隐深云，香风逗林罅。", 
            "娑罗落高阴，傍户枝柯亚。", 
            "洞穴豁堂皇，禅房半相借。", 
            "上有衔花鸟，下有投岩麝。", 
            "缘壁陟高阁，山川拓眼界。", 
            "江明匹练横，天际波涛泻。", 
            "此境足勾留，俦侣催返驾。", 
            "徘徊石磴旁，归云拥足下。"
        ], 
        "title": "游弘济寺", 
        "type": "古风", 
        "yun": null
    }, 
    {
        "author": "包礼", 
        "era": "清", 
        "subtype": "七言律诗", 
        "text": [
            "要从沧海涉风波，才算人间阅历多。", 
            "剿寇奇功同大树，论文雄辩等长河。", 
            "台阳德政苍生福，山左清名白雪歌。", 
            "一自归来无个事，行踪到处寄吟哦。"
        ], 
        "title": "台阳笔记题词 其一", 
        "type": "律诗", 
        "yun": "歌"
    }, 
    {
        "author": "包兰瑛", 
        "era": "清", 
        "subtype": null, 
        "text": [
            "秋镫耿遥夜，下帘听疏雨。", 
            "一卷《放翁集》，古秀照眉宇。", 
            "平易似香山，忠爱匹老杜。", 
            "石湖帅两川，先生居幕府。", 
            "雪中草军书，下笔龙蛇舞。", 
            "宝鸡达长安，旦暮可立取。", 
            "奈何小朝廷，甘作湖山主。", 
            "坐令龟堂诗，苦语泣肺腑。", 
            "晚境封渭南，渭南渺何处。", 
            "九州几时同，寸心千载许。", 
            "馀情狎花草，亦与《离骚》伍。", 
            "大雅逝不作，遗编亘今古。", 
            "久读忘睡眠，远寺动残鼓。"
        ], 
        "title": "读放翁集", 
        "type": "古风", 
        "yun": null
    }, 
    {
        "author": "包兰瑛", 
        "era": "清", 
        "subtype": null, 
        "text": [
            "昨为金山游，岩壑称奇遍。", 
            "虽然足壮观，终嫌金碧炫。", 
            "意欲陟焦山，幽秀觌层巘。", 
            "无奈波澜险，惊涛驶如箭。", 
            "今晨渡江归，舟发心仍恋。", 
            "放眼眺佳处，遥青如匹练。", 
            "颇似香炉峰，停帆几回见。", 
            "坡公薄江潭，舶䑲风云变。", 
            "我独挝回帆，奇境悭一面。", 
            "准拟今宵梦，篮舆入葱茜。"
        ], 
        "title": "望焦山", 
        "type": "古风", 
        "yun": null
    }, 
    {
        "author": "包兰瑛", 
        "era": "清", 
        "subtype": null, 
        "text": [
            "园地三弓馀，梅柳栽无数。", 
            "有竹二百竿，梗塞清风路。", 
            "呼僮移植小池东，祇要成行不要丛。", 
            "笔端疏散气乃古，此竹亦与文心同。", 
            "果然解箨春雷快，新绿森森换世界。", 
            "君子从来挺拔姿，看渠玉立青天外。"
        ], 
        "title": "移竹", 
        "type": "古风", 
        "yun": null
    }, 
    {
        "author": "包世臣", 
        "era": "清", 
        "subtype": null, 
        "text": [
            "春风薄暮起，习习开罗衣。", 
            "明月云间来，皎皎窥空帷。", 
            "感此不成寐，徘徊阶露滋。", 
            "坐惜夭桃花，努力修荣姿。", 
            "佳人在远道，薄采将何时。", 
            "愿因北风鸿，寄君迟暮思。"
        ], 
        "title": "薄暮", 
        "type": "古风", 
        "yun": null
    }, 
    {
        "author": "包世臣", 
        "era": "清", 
        "subtype": null, 
        "text": [
            "汉川雨彻宵，晨发苦泥澝。", 
            "出郭行半日，路借双桨劲。", 
            "夹溪垂杨深，人语绿烟定。", 
            "和风送飞帆，百里入天镜。", 
            "村远疑舟浮，烟岛递潜泳。", 
            "古木灭原荑，虚云绝鸟径。", 
            "直疑水雾天，颇惬蛟龙性。", 
            "怪非图记地，母乃苍生病。", 
            "腴麦十万亩，淫雨遭汜滢。", 
            "岂惟陇亩失，庭卧鼋鼍靖。", 
            "去年虽有秋，获谷俱蝗剩。", 
            "今作神君馆，人鱼地交竞。", 
            "淮灾两税缓，否则旧欠并。", 
            "欠课输固当，饿莩不遑更。", 
            "大臣计盈绌，先在恤民命。", 
            "怆我乐水怀，不觉涕横迸。"
        ], 
        "title": "杨家嘴却寄舫斋承宣", 
        "type": "古风", 
        "yun": null
    }, 
    {
        "author": "包世臣", 
        "era": "清", 
        "subtype": null, 
        "text": [
            "汉阳越江陵，千里郊原荡。", 
            "松滋一夜雨，洗出万青嶂。", 
            "成邱更严壑，接武变偃仰。", 
            "初讶入谷底，忽觉出云上。", 
            "峰矗排云危，江流搣谷踢。", 
            "峭堑行心怵，蹴舆人怆。", 
            "终朝苦泥滑，亭下复霖涨。", 
            "局身儿成翁，散蹄马亡壮。", 
            "惨澹湿烟澄，隐见陆成张。", 
            "候馆人皆疲，指呼神不旺。", 
            "一雨山行艰，半日物力创。", 
            "况怀兵革交，终夜心悢悢。"
        ], 
        "title": "发松滋雨次宜都", 
        "type": "古风", 
        "yun": null
    }, 
    {
        "author": "包世臣", 
        "era": "清", 
        "subtype": null, 
        "text": [
            "反经足兴民，好辨徒栖栖。", 
            "智哉漆园叟，朅来潜蒿莱。", 
            "中牺惮白茅，化蝶怡丹荑。", 
            "观妙冶骇跃，抟空云垂梯。", 
            "鼓盆饯灵匹，缘督御姹妻。", 
            "肯作歧途伥，踧求亡羝。", 
            "皓皓善吾生，素丝斯可齐。"
        ], 
        "title": "奉同太宰节使朱先生和郭景纯游仙九首次其韵 其一", 
        "type": "古风", 
        "yun": null
    }, 
    {
        "author": "包世臣", 
        "era": "清", 
        "subtype": null, 
        "text": [
            "东访沧海君，坐有年少士。", 
            "进退艳光仪，坐人玉山里。", 
            "云何游圯上，心未化孺子。", 
            "遂与人家国，蹑足复语耳。", 
            "炎汉良已造，沟壑苍生起。", 
            "将毋谷神勤，赤松顾而齿。", 
            "始悔十三年，空为黄石使。"
        ], 
        "title": "奉同太宰节使朱先生和郭景纯游仙九首次其韵 其二", 
        "type": "古风", 
        "yun": "纸"
    }, 
    {
        "author": "包世臣", 
        "era": "清", 
        "subtype": null, 
        "text": [
            "紫阁秀青霄，亭午羲轮鲜。", 
            "虚岩发清啸，犹疑鹤驻山。", 
            "土室凿云根，咏风挥素弦。", 
            "俯仰游八极，飞轮驰弱泉。", 
            "玉舄宁误秦，苍苍求蜃烟。", 
            "出入无穷门，朅摩广成肩。", 
            "厌世疾不称，寄语王子年。"
        ], 
        "title": "奉同太宰节使朱先生和郭景纯游仙九首次其韵 其三", 
        "type": "古风", 
        "yun": null
    }, 
    {
        "author": "包世臣", 
        "era": "清", 
        "subtype": null, 
        "text": [
            "拔宅腾太清，婴儿脱行谢。", 
            "帝曰余汝嘉，为卯舞韶夏。", 
            "大彼晋相国，蓬心终不化。", 
            "仙僚追游娭，云隙翔鹤驾。", 
            "回首见妖氛，苛政爇编舍。", 
            "手援无斧柯，忆昔转悲咤。"
        ], 
        "title": "奉同太宰节使朱先生和郭景纯游仙九首次其韵 其四", 
        "type": "古风", 
        "yun": "祃"
    }, 
    {
        "author": "包世臣", 
        "era": "清", 
        "subtype": null, 
        "text": [
            "周王乘日车，追风薄四游。", 
            "汤汤既西澜，戴胜舣棠舟。", 
            "觞开买电笑，飞琼三百投。", 
            "珠云曜不昔，琪树华无秋。", 
            "一闻祈招歌，泪沐丹颏流。"
        ], 
        "title": "奉同太宰节使朱先生和郭景纯游仙九首次其韵 其五", 
        "type": "古风", 
        "yun": "尤"
    }, 
    {
        "author": "包世臣", 
        "era": "清", 
        "subtype": null, 
        "text": [
            "昔观爇绵上，王生曾不灾。", 
            "跃出五色烟，招我游蓬莱。", 
            "䬃尔借羽翰，耸臂凌丹台。", 
            "瓜枣奏瑛盘，玉膏流霞杯。", 
            "慎毋逐陈人，耽耽颠真颐。", 
            "言念敦三节，焉能超九垓。", 
            "俯首问初心，不敢失提孩。", 
            "多谢授真诀，惭我殊丹才。"
        ], 
        "title": "奉同太宰节使朱先生和郭景纯游仙九首次其韵 其六", 
        "type": "古风", 
        "yun": null
    }, 
    {
        "author": "包世臣", 
        "era": "清", 
        "subtype": null, 
        "text": [
            "卓午日昃影，索震月生魄。", 
            "人生抱冲和，一如受采白。", 
            "着言周德者，岁寒知松柏。", 
            "大夫与役人，逸劳頖夕夕。", 
            "畔草逐风偃，弓角及春液。", 
            "不见郭山颠，垆鼎余藓石。", 
            "谁怜散豆姬，徒悲化鼋客。"
        ], 
        "title": "奉同太宰节使朱先生和郭景纯游仙九首次其韵 其七", 
        "type": "古风", 
        "yun": "陌"
    }, 
    {
        "author": "包世臣", 
        "era": "清", 
        "subtype": null, 
        "text": [
            "括坤奠天台，步溟涉方丈。", 
            "孔牖六浊人，到兹五根朗。", 
            "碧童双云鬟，峭峦发妙响。", 
            "跪求紫金经，仙书见存想。", 
            "一都理运毂，五岳图归掌。", 
            "七宝自满堂，三清可恣往。", 
            "王母垂双眉，顾恧衰有象。", 
            "遂投极乐国，聊解微尘网。"
        ], 
        "title": "奉同太宰节使朱先生和郭景纯游仙九首次其韵 其八", 
        "type": "古风", 
        "yun": "养"
    }, 
    {
        "author": "包世臣", 
        "era": "清", 
        "subtype": null, 
        "text": [
            "贺言望东岳，日观矗如颓。", 
            "但见九约伯，觺觺怵我怀。", 
            "尔胡乐淫刑，鬼哭声如雷。", 
            "血拇竟逐人，駓駓何日回。", 
            "念兹再三咽，长啸独归来。", 
            "终留一只履，虚共蹑云堆。", 
            "鸟飞任武叹，鹄呼从阮哀。"
        ], 
        "title": "奉同太宰节使朱先生和郭景纯游仙九首次其韵 其九", 
        "type": "古风", 
        "yun": null
    }, 
    {
        "author": "包世臣", 
        "era": "清", 
        "subtype": null, 
        "text": [
            "雨遍不崇朝，云惟泰山有。", 
            "岌峘既相属，郁蒸气遂厚。", 
            "隮如一突炊，蓊若万马走。", 
            "此出果不归，殷望成川薮。", 
            "老农悯失时，朝牧间万耦。", 
            "恻怆行道人，欲去重回首。"
        ], 
        "title": "行峄山下喜望大云", 
        "type": "古风", 
        "yun": "有"
    }, 
    {
        "author": "包世臣", 
        "era": "清", 
        "subtype": null, 
        "text": [
            "皎皎云间月，流辉烛幽房。", 
            "中有怀春女，抚弦歌《陌桑》。", 
            "谁谓瑟和柔，增我慨以慷。", 
            "义心多苦调，长叹不成章。", 
            "整襟步重阶，俯仰思徬徨。", 
            "清露湿兰林，衣袂皆芬芬。", 
            "所思千里遥，悲啸若怀霜。", 
            "宁嗟蕙草晚，之子忧无裳。"
        ], 
        "title": "拟古寄翰风 其一", 
        "type": "古风", 
        "yun": null
    }, 
    {
        "author": "包世臣", 
        "era": "清", 
        "subtype": null, 
        "text": [
            "悲风来万里，白日垂寒阴。", 
            "暮色滋川原，出没浮云深。", 
            "抚剑欲何之，索居怀所钦。", 
            "坚冰塞洪河，袤雪暗高岑。", 
            "岂敢惮艰险，独伤失路心。", 
            "念彼南山姿，忧思浩难任。"
        ], 
        "title": "拟古寄翰风 其二", 
        "type": "古风", 
        "yun": "侵"
    }, 
    {
        "author": "包世臣", 
        "era": "清", 
        "subtype": null, 
        "text": [
            "山川出雨云，河岳多灵异。", 
            "趋舍非一途，丈夫重意气。", 
            "混混叹川上，郁郁伤润底。", 
            "谁恃云外融，自损腹下毳。", 
            "去矣梁楚郊，独从剧孟醉。", 
            "风尘千里黄，荆棘走双骑。", 
            "空庐日抱影，中夜不能寐。", 
            "老农哂郎邪，遑事问仲蔚。"
        ], 
        "title": "拟古寄翰风 其三", 
        "type": "古风", 
        "yun": null
    }, 
    {
        "author": "包世臣", 
        "era": "清", 
        "subtype": null, 
        "text": [
            "廿载废书史，枯肠索子佐。", 
            "有如八荒市，客至售无货。", 
            "赵州锥也无，昆阳敌转大。", 
            "白战骄袖长，绿沈涩苔卧。", 
            "少小薄韩苏，出语必惊坐。", 
            "未宜名占时，所愧命次磨。", 
            "海气足风涛，篷窗惊岁过。", 
            "莫使笔挟行，永谢巴人和。"
        ], 
        "title": "松江舟中守岁 其一", 
        "type": "古风", 
        "yun": "个"
    }, 
    {
        "author": "包世臣", 
        "era": "清", 
        "subtype": null, 
        "text": [
            "诘朝半九十，岂曰日迟迟。", 
            "屈指数迷误，虽悔安可追。", 
            "挈眷远坟墓，就食韩江涯。", 
            "岁杪隔团圞，倚闾慰何时。", 
            "书来报幼子，思爷食不肥。", 
            "况念居与行，豫为新岁悲。", 
            "堂堂岁弃我，弃我亦何辞。", 
            "汝年已非壮，又增慈母衰。"
        ], 
        "title": "松江舟中守岁 其二", 
        "type": "古风", 
        "yun": null
    }, 
    {
        "author": "包世臣", 
        "era": "清", 
        "subtype": null, 
        "text": [
            "长年挟策游，有如乞儿蛇。", 
            "蜿蜒自道工，见者眼先遮。", 
            "双石昔歌舞，卅算今谁何。", 
            "此生分寥落，前事安足哗。", 
            "静思得岁时，心花如鼓挝。", 
            "巨觥趣险韵，遑问玉绳斜。", 
            "幼学兹荒落，壮气日蹉跎。", 
            "岁去不可守，努力将焉夸。"
        ], 
        "title": "松江舟中守岁 其三", 
        "type": "古风", 
        "yun": null
    }, 
    {
        "author": "冉觐祖", 
        "era": "清", 
        "subtype": null, 
        "text": [
            "结茅就僻境，盘曲下平地。", 
            "启牖纳日暄，抱膝可假寐。", 
            "入春尚凝寒，屋头余雪积。", 
            "拥炉寡朋俦，折梅代把臂。", 
            "案书与瓶花，间杂无行次。", 
            "抽书惟信手，看花亦随意。", 
            "书到赏心时，花香忽入鼻。", 
            "欣然有至乐，举觞得一醉。", 
            "醉醒总自适，脱屣遗名利。", 
            "为语风尘客，谁能领此致。"
        ], 
        "title": "庵居", 
        "type": "古风", 
        "yun": "寘"
    }, 
    {
        "author": "冉觐祖", 
        "era": "清", 
        "subtype": null, 
        "text": [
            "大造产奇石，镇古植于此。", 
            "如何好事者，指为涂山氏。", 
            "禹也神圣启也贤，事迹分明垂经史。", 
            "异说纷纷徒浪传，堪供一笑而已矣。", 
            "我来盘膝坐石阴，石上题诗难遍视。", 
            "白石斑驳成黛色，立卧合看应相似。", 
            "闻说前峰洞壑幽，逸兴飘飘振衣起。", 
            "北上层峦一纵目，莽莽山川自流峙。"
        ], 
        "title": "启母石", 
        "type": "古风", 
        "yun": "纸"
    }, 
    {
        "author": "冉瑞岱", 
        "era": "清", 
        "subtype": "五言律诗", 
        "text": [
            "一棹桃花水，通宵泛未停。", 
            "风声帆咽饱，喀梦橹摇醒。", 
            "村犬嗥残月，江鱼戏落星。", 
            "推篷延晓色，恰对数峰青。"
        ], 
        "title": "夜泛桃源", 
        "type": "律诗", 
        "yun": "青"
    }, 
    {
        "author": "冉瑞岱", 
        "era": "清", 
        "subtype": "五言律诗", 
        "text": [
            "城郭绿杨西，绕城莺乱啼。", 
            "红桥官路阔，白石女墙低。", 
            "帘影媚花坞，箫声围柳堤。", 
            "更看田水满，一色早秧齐。"
        ], 
        "title": "磁州道中", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": null, 
        "text": [
            "首夏行欲阑，望霖日徬徨。", 
            "轻云缕层空，风引辄飘扬。", 
            "叫松成愁籁，翳天散尘黄。", 
            "孟婆何逞威，丰隆势失强。", 
            "燮时信多惭，补助岂有方。", 
            "转歉忆去年，徼倖胡可常。", 
            "每当春雨零，慰惧还交相。", 
            "受宠应若惊，屡以诫班行。", 
            "岂我乃忘之，夙曾告彼苍。", 
            "昭昭有明鉴，究予意弗诚。", 
            "反侧增怵惕，伤哉我农氓。", 
            "习习听渐微，天末徒延望。"
        ], 
        "title": "风", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "盘山太行脊，千里走蓟易。", 
            "峰峦特秀拔，往往露奇石。", 
            "别业搆其间，匪学烟霞客。", 
            "来往偶停骖，一览千岩碧。", 
            "孟夏雨未足，展转愁无麦。", 
            "飞廉势复扇，熇蒸日若赤。", 
            "虚堂苦烦闷，遣兴无良策。", 
            "偶忆云中居，松泉在咫尺。", 
            "命笔规模之，肖弗求形迹。", 
            "幽籁奏柏竹，爽气生几席。", 
            "架壑白板阁，更复堪响舄。", 
            "旷怀一为寄，繁虑于焉释。", 
            "遥想伊蒲辈，禅悦正幽适。"
        ], 
        "title": "偶忆盘山别业命笔写之并题以句", 
        "type": "古风", 
        "yun": "陌"
    }, 
    {
        "author": "弘历", 
        "era": "清", 
        "subtype": null, 
        "text": [
            "君子小人不同道，或贵晚成或欲速。", 
            "岂有亭亭净植姿，竟与朝华草同族。", 
            "乃知地力擅天工，葱岭见说冬生谷。", 
            "玉笋班中多美材，讵必后凋识真木。", 
            "但使因风袅静馨，莫令群莸讥不馥。"
        ], 
        "title": "汤泉荷花", 
        "type": "古风", 
        "yun": "屋"
    }, 
    {
        "author": "弘历", 
        "era": "清", 
        "subtype": null, 
        "text": [
            "别业搆田盘，润挹千峰翠。", 
            "陵谷因天成，轩斋稍位置。", 
            "境惟幽绝尘，心以静堪寄。", 
            "披图似重历，悦此烟霞意。"
        ], 
        "title": "其一 题慎郡王田盘山色图十六帧静寄山庄", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "曾闻佛示迹，一夜千相成。", 
            "千相各殊别，因兹寺得名。", 
            "而我莞尔笑，此语殊不经。", 
            "灯笼答露柱，炽然无色声。"
        ], 
        "title": "题慎郡王田盘山色图十六帧静寄山庄 其二 千相寺", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "万松松无万，无已云万松。", 
            "飒沓韵金石，狰狞拿虬龙。", 
            "白涧几曲盘，绿阴千古浓。", 
            "苾刍入三摩，真参不空空。"
        ], 
        "title": "题慎郡王田盘山色图十六帧静寄山庄 其三 万松寺", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "两峰五丁辟，一寺双林开。", 
            "坐我挹秀阁，抒兹即景怀。", 
            "冷泉淙石齿，疏林挂兔胎。", 
            "结习一以忘，故知无去来。"
        ], 
        "title": "题慎郡王田盘山色图十六帧静寄山庄 其四 天成寺", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "精蓝据层岭，烟磴凡几叠。", 
            "丁星缀紫茸，烂漫纷红叶。", 
            "北山鲜移文，西域饶梵箧。", 
            "少室本同名，跋陀倘能接。"
        ], 
        "title": "题慎郡王田盘山色图十六帧静寄山庄 其五 少林寺", 
        "type": "古风", 
        "yun": "叶"
    }, 
    {
        "author": "弘历", 
        "era": "清", 
        "subtype": null, 
        "text": [
            "出楹幽雾写，搴幌繁云喷。", 
            "我曾拾级登，蒙茸破秋蔓。", 
            "爱此老笔遒，更豁烦襟闷。", 
            "踽踽策杖人，然疑睹李愿。"
        ], 
        "title": "题慎郡王田盘山色图十六帧静寄山庄 其六 盘谷寺", 
        "type": "古风", 
        "yun": "愿"
    }, 
    {
        "author": "弘历", 
        "era": "清", 
        "subtype": null, 
        "text": [
            "常时望田盘，云在山头起。", 
            "昨岁登绝顶，云乃在足底。", 
            "由来万仞高，只此一步是。", 
            "定光无说说，不异天龙指。"
        ], 
        "title": "题慎郡王田盘山色图十六帧静寄山庄 其七 云罩寺", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "嶂叶绿交轩，岫雾白封殿。", 
            "隔岩望初地，金碧时隐见。", 
            "遥想佳荫下，春深鸟应啭。", 
            "何当半日閒，一饱伊蒲膳。"
        ], 
        "title": "题慎郡王田盘山色图十六帧静寄山庄 其八 古天香寺", 
        "type": "古风", 
        "yun": "霰"
    }, 
    {
        "author": "弘历", 
        "era": "清", 
        "subtype": null, 
        "text": [
            "盘谷实有三，中盘为最幽。", 
            "我曾坐松下，几度沿溪流。", 
            "契理在寸心，旷观足千秋。", 
            "长啸万壑空，仿佛晤田畴。"
        ], 
        "title": "题慎郡王田盘山色图十六帧静寄山庄 其九 中盘", 
        "type": "古风", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "西方亦有竺，东方亦有竺。", 
            "试问为异同，两三原是六。", 
            "真偈空水泥，妙曲丝竹肉。", 
            "可惜门外汉，不如屋里宿。"
        ], 
        "title": "题慎郡王田盘山色图十六帧静寄山庄 其十 东竺庵", 
        "type": "古风", 
        "yun": "屋"
    }, 
    {
        "author": "弘历", 
        "era": "清", 
        "subtype": null, 
        "text": [
            "山水智仁德，松竹清和圣。", 
            "学遁久无人，逃禅乃有柄。", 
            "梵宇何林立，法体交光镜。", 
            "坐对默忘言，一川秋云净。"
        ], 
        "title": "题慎郡王田盘山色图十六帧静寄山庄 其十一 云净寺", 
        "type": "古风", 
        "yun": "敬"
    }, 
    {
        "author": "弘历", 
        "era": "清", 
        "subtype": null, 
        "text": [
            "入山既远俗，寻流复得源。", 
            "齿齿咽白石，丝丝漾绿薠。", 
            "在阴鹤叫子，猗庭竹育孙。", 
            "仲长今岂无，可以乐衡门。"
        ], 
        "title": "题慎郡王田盘山色图十六帧静寄山庄 其十二 东甘涧", 
        "type": "古风", 
        "yun": "元"
    }, 
    {
        "author": "弘历", 
        "era": "清", 
        "subtype": null, 
        "text": [
            "涧水分东西，地灵甘则同。", 
            "汲冷垂折竹，润枯烧老松。", 
            "无须调水符，可作清斋供。", 
            "嗟彼栖迟客，来思慰遐悰。"
        ], 
        "title": "题慎郡王田盘山色图十六帧静寄山庄 其十三 西甘涧", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "萝径回羊肠，攀跻到上方。", 
            "鸟语奏笙筑，岚气沾衣裳。", 
            "天乐悟根尘，花雨纷幻常。", 
            "汉室仙人掌，至今零露瀼。"
        ], 
        "title": "题慎郡王田盘山色图十六帧静寄山庄 其十四 上方寺", 
        "type": "古风", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "众峰何攒攒，双峰迥莫攀。", 
            "下临众壑空，高入天风寒。", 
            "月影标静常，秋容变苍丹。", 
            "钟声闻上方，堪證六度檀。"
        ], 
        "title": "题慎郡王田盘山色图十六帧静寄山庄 其十五 双峰寺", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "造物无尽藏，环中有独得。", 
            "偶尔寄林泉，谁云娱翰墨。", 
            "心与空宇闲，身在孤松侧。", 
            "维摩明示予，万古田盘色。"
        ], 
        "title": "题慎郡王田盘山色图十六帧静寄山庄 其十六 金山寺", 
        "type": "古风", 
        "yun": "职"
    }, 
    {
        "author": "弘历", 
        "era": "清", 
        "subtype": null, 
        "text": [
            "土华璘㻞青铜色，蒲牢为纽凫钟式。", 
            "躨跜饕餮周身刻，苌弘血冷不可逼。", 
            "何代刚卯资抑埴，昭陵玉椀出幽宅。", 
            "耿氏得之重和璧，重镌丹诚誇世德。", 
            "万签插架夥图籍，品题用以辨真迹。", 
            "俎中彭越无英魄，族分赀散谁复惜。", 
            "琅编锦轴天府积，此章随入等㼾甓。", 
            "偶抚摩之色黝赤，词臣博古均能识。", 
            "验之曾钤诸卷册，不差毫釐同刻画。", 
            "吁嗟乎丹诚两字千秋勒，忠我朝欤抑胜国。", 
            "两端首鼠堪叹息，钱氏铁券不可得。"
        ], 
        "title": "汉玉图章歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "久晴忧不雨，既雨愁顿晴。", 
            "昧爽风雨作，慰惧还交并。", 
            "欹枕那能眠，披衣步中庭。", 
            "须臾风让云，震雷虩虩鸣。", 
            "蹄涔已稍积，檐注旋如倾。", 
            "虫虫气乍解，每每原可耕。", 
            "犹祝远近沾，伫待封事呈。", 
            "我尝嗤世人，率多望蜀情。", 
            "当局转自蹈，徘徊空倚楹。"
        ], 
        "title": "雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "昼短夜长，秉烛夜游。", 
            "昼长夜短，良夜如流。", 
            "夜游花似雾中看，如流良夜难成眠。", 
            "我欲易春日为夏日，使坐花而飞觞者，皆尽兴以交欢。", 
            "更欲易夏夜为冬夜，使隐几而梦蝶者，乃不苦于仆缘。", 
            "知不可乎骤得，徒寤寐以永叹。", 
            "吁嗟乎得必有失，智不如愚。", 
            "倏忽凿而混沌死，天地有憾何时无。"
        ], 
        "title": "昼短夜长", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "鸿雁翱云逵，安能遭弋罗。", 
            "设其一被获，之死矢靡他。", 
            "双双离故汀，罼人何其残。", 
            "剪翅依沼芦，垂头强为欢。", 
            "感君稻粱恩，育卵聊当报。", 
            "育已不能妪，终忆故汀好。", 
            "家鸡惯伏卵，喌喌孳且多。", 
            "蜾蠃负螟蛉，效彼诗人歌。", 
            "顾复鸡雁雏，了无分别视。", 
            "引饮复引啄，一一若已子。", 
            "䙰褷逐鸡群，忘为雁所出。", 
            "乃识圣人言，中孚豚鱼吉。", 
            "老雁傍鸡埘，呼儿儿不来。", 
            "烟波怅然远，相对徒歔欷。", 
            "尔雁应莫悲，尔鸡亦莫喜。", 
            "渐陆终有时，谁能复顾尔。"
        ], 
        "title": "池中畜雁育卵不能自妪以家鸡代抱之卵既孳矣雁雏遂以鸡为母饮啄恒随焉览育物之变态而志以诗", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "微雨才沾润，芳原已回绿。", 
            "旱熯气稍解，究未优且渥。", 
            "近苦剧炎蒸，朱鸟腾赫昱。", 
            "二麦固无收，所虑穜与稑。", 
            "我闻古贤臣，尚为百姓哭。", 
            "缅居兆庶上，返已实惭恧。", 
            "休徵艰感召，玉食我忍独。", 
            "晚云羃西峰，为霖频默祝。", 
            "何当檐溜倾，胜泻珠千斛。"
        ], 
        "title": "晚阴", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "波澄天在底，空里施双桨。", 
            "山回别一川，前溪渺苍茫。", 
            "幽人结茅屋，惯在溪山间。", 
            "鸥鹭绝猜忌，渔樵相往还。", 
            "山空自远尘，林深堪逭暑。", 
            "不学子陵滩，令人知处所。"
        ], 
        "title": "拟大痴重溪烟霭并题以诗", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "洿池宽数顷，漭沆育众鳞。", 
            "曾无网罟施，孳息日以纷。", 
            "春风桃李花，秋月兰芷濒。", 
            "双下鹭不窥，群泳人堪亲。", 
            "譬彼武陵源，鸡犬皆天民。", 
            "我来坐石矶，匪为羡垂纶。", 
            "鱼亦识其然，喁唼争张唇。", 
            "点波投饭𩟒，不分鲕与鲲。", 
            "既饱洋洋去，烟水阔无垠。", 
            "从知虽弃物，适用皆为仁。", 
            "狗彘食人食，大戒古所云。", 
            "苾刍施伊蒲，随喜鲂鲤群。", 
            "所戒我不为，所喜讵有欣。", 
            "偶作饲鱼诗，如如眄澄沦。"
        ], 
        "title": "饲鱼", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "平湖雨过荷香新，荷花沐雨如有神。", 
            "吴娘弄棹采莲去，六月南塘别有春。", 
            "始闻踏歌声，渐远鸣榔响。", 
            "弥望水云乡，烟波任来往。", 
            "不道罗敷自有夫，相逢女伴使君无。", 
            "休誇玉井留名字，除是吴宫有画图。", 
            "去岁妒花艳，今岁见花惭。", 
            "惆怅独归去，羞开玉镜奁。"
        ], 
        "title": "采莲曲", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "如来无物不如来，无物不如本无物。", 
            "岂于石上独留迹，得毋此石非真佛。", 
            "无物非佛，石岂独非。", 
            "亘劫色相，不长苔衣。", 
            "君不见古德跏趺背佛殿，自谓能参言语断。", 
            "此事瞒人那易瞒，识者嗤为担板汉。"
        ], 
        "title": "如来影盘山千相寺石上有如来影像诗以咏之", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "礼载举桑蓬，明示将有事。", 
            "执射圣人难，其争君子义。", 
            "复闻太平日，应不忘武备。", 
            "写月把觲角，劈风鸣鹗翅。", 
            "力纵不同科，思中人人志。", 
            "孺子岂世出，要以学为贵。"
        ], 
        "title": "学射二首 其一", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "学射可命中，此事人人知。", 
            "读书将为儒，伊古传三希。", 
            "子告回问仁，克已复礼为。", 
            "其道实平易，是理非神奇。", 
            "胡不努力行，老大悔已迟。", 
            "譬彼失的者，所差在毫釐。"
        ], 
        "title": "学射二首 其二", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "桃笙潋碧漪，冰盘荐绿玉。", 
            "熨齿凛浆寒，沁怀消暑酷。", 
            "四序不相代，万物各生育。", 
            "至今种瓜人，道是青门族。"
        ], 
        "title": "瓜", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "昨岁游招提，首春日明发。", 
            "登顿搴萝烟，徘徊倚石发。", 
            "谷神呈色相，山僧供笋蕨。", 
            "坐彼云外楼，远兴浩无竭。", 
            "是时花事未，新草渐薰馞。", 
            "松籁奏飒沓，岭云时出没。", 
            "谓当九夏炎，嘉荫应满樾。", 
            "因之畅吟怀，胜赏更清绝。", 
            "自我别净地，寒暑倏两越。", 
            "盾日正堪畏，说霖尚迟浡。", 
            "彭怒鸣终风，龟纹裂原垡。", 
            "逭暑应无地，闵雨常竟月。", 
            "乃知玉食人，不如饱粗粝。", 
            "后乐不多见，先忧曷有歇。", 
            "遥忆僧眠起，煨芋烧榾柮。", 
            "休夏兹其时，安禅面崒屼。", 
            "题诗寄岫云，身在岫云窟。", 
            "揽结林峦幽，渟注石泉活。", 
            "更呼潭底龙，一雨消炎暍。", 
            "设分宾主见，是谓话两橛。"
        ], 
        "title": "寄题岫云寺壁", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "在天有日月，在地有谷冈。", 
            "昼夜难易职，高下应有常。", 
            "君看绕指柔，终非百鍊刚。", 
            "盗泉何人传，乃在宝主乡。", 
            "孔子忍渴过，此语殊荒唐。", 
            "不闻鲁柳蹠，初因酌其浆。", 
            "志士耻穿窬，君子戒慢藏。", 
            "有水何妨饮，无物安得将。", 
            "隐之汲贪泉，清操凛若霜。", 
            "岂其宣尼圣，见乃逊彼行。", 
            "常谓盗利人，所慕橐与囊。", 
            "其志实甚卑，其害亦易防。", 
            "更有盗名流，鱼鱼俨冠裳。", 
            "可变白为黑，能使臭为香。", 
            "何曾饮盗泉，薰心终自戕。", 
            "谓人不汝知，屋漏形影彰。"
        ], 
        "title": "盗泉", 
        "type": "古风", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "常有云经天，究无雨沾地。", 
            "悯农眼欲穿，罪已心如醉。", 
            "朅来绿野亭，迟见黄云穗。", 
            "桔槔苦耕夫，稍救禾苗稚。", 
            "十日纵可待，倏忽过三四。", 
            "把卷解烦忧，增惭聊拨置。"
        ], 
        "title": "常有", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "维天作君师，继序抚八埏。", 
            "国本云何培，端惟育黎元。", 
            "我朝戴帝贶，声教讫海堧。", 
            "三圣丕显承，垂裕我后昆。", 
            "小子实德凉，幸得蒙业安。", 
            "兵戈偃四方，熙和今百年。", 
            "水旱虽时有，恩膏曾未屯。", 
            "纵免填沟壑，岂乏叹饥寒。", 
            "左藏既赢积，况无侈费繁。", 
            "古人亦有言，宜藏富于民。", 
            "苍赤被休息，户口日以蕃。", 
            "念彼维正供，几经催科烦。", 
            "闿泽以时降，十行大诏颁。", 
            "讵惟赐半租，更复遍九寰。", 
            "宿昔读鲁论，博施圣所难。", 
            "匪徒行小惠，蕲获万民欢。", 
            "但觉损益道，其机实循环。", 
            "上盈斯下绌，既富教可言。", 
            "嗟我良有司，勤求化民权。", 
            "所望闾阎间，风俗渐还淳。"
        ], 
        "title": "朕御极十年蒙上天眷佑海宇乂安藏有馀积特下诏赐蠲丙寅年直省正赋以昭勤恤民隐之意非沽惠也因纪以诗", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "道义惬同好，衣冠崇老成。", 
            "八年资赞襄，千里睽音声。", 
            "宿疾今何似，秦医胡不灵。", 
            "每怀故老凋，错落如晨星。", 
            "临风瞻越云，惘惘心靡宁。", 
            "长夏宜林居，山水秀且清。", 
            "峰迎南北翠，月印三潭明。", 
            "卿虽适江湖，岂不念朝廷。", 
            "努力加餐饭，慰予跂望情。", 
            "跂望情何极，频年共济人。", 
            "爵禄非可私，义难阻归轮。", 
            "常谓二疏去，于道昧致身。", 
            "卿以谢病返，安忍责恝分。", 
            "恝分亦已久，曰历冬春夏。", 
            "乃知白驹速，寸晷不相假。", 
            "看禾新雨后，把卷万几暇。", 
            "披薰对南风，心因到越下。", 
            "所愿眠食佳，早整归朝驾。"
        ], 
        "title": "赐大学士徐本卿归里将一载矣比闻语言动履渐即轻便想血气和调平复非久贲然有日跂予望之炎夏火流林居差胜明湖鹫岭间扶舁萧散卿亦宜有以自乐惟是几暇从容清吟消夏兴复不浅而曩时赓和之侣卿乃远在江湖怀不能已聊寄以诗", 
        "type": "古风", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "繁花映药房，细柳遮桃户。", 
            "不辨七香车，只认门前树。", 
            "怀人春恨长，瞥见相思苦。", 
            "好似梦中云，忆着无寻处。"
        ], 
        "title": "生查子二首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "朝来莫倚楼，楼外愁烟织。", 
            "落尽碧梧桐，一夜新寒色。", 
            "篱菊映残枝，江雁飞连翼。", 
            "时节又开炉，只是无消息。"
        ], 
        "title": "生查子二首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "闲倚风前数落红，残寒犹未去，酒尊空。", 
            "竹声都在画廊东，春庭月，无夜不朦胧。", 
            "独自理薰笼，合欢人去久，与谁同？", 
            "清宵迢递最愁侬，书应寄，何处觅征鸿？"
        ], 
        "title": "小重山", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "别恨尚牵罗袖，吟情懒付蛮笺。", 
            "匆匆过了楝花天，那有春红在眼。", 
            "阴重暗添衣润，日长惟费炉烟。", 
            "闲看绿影自清圆，梅雨暂疏纨扇。"
        ], 
        "title": "白蘋香", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "何处难忘酒。", 
            "正西窗、乱堆黄叶，薄罗寒透。", 
            "容易梨花倾一盏，不敌晚来风骤。", 
            "还只怕、醒时依旧。", 
            "薄醉原难勾睡稳，更凉砧、冷雁相僝僽。", 
            "黄菊影，如人瘦。", 
            "吴侬心性卿知否。", 
            "便思量，围炉软语，小屏风后。", 
            "银蜡烧残清漏永，笑拥如花双袖。", 
            "分江橘、手香消受。", 
            "缥缈惊鸿来又去，判归迟、那惜横残斗。", 
            "欢事往，空搔首。"
        ], 
        "title": "贺新郎四首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "往事思量遍。", 
            "最伤心、传去微词，猜嫌未免。", 
            "谁唤琵琶弦索到，瑟瑟轻笼慢燃。", 
            "诉不尽、从前恩怨。", 
            "纤弱宫腰无恙在，恨今生、薄倖名难浣。", 
            "余音歇，为三叹。", 
            "十年好梦风吹散。", 
            "总难忘、两处逢迎，几番缱绻。", 
            "分薄青衫沦落久，记起相怜肠断。", 
            "忍便拟、秋来团扇。", 
            "今夜夜凉应验取，料此情、依旧平分半。", 
            "银烛下，泪痕泫。"
        ], 
        "title": "贺新郎四首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "雁影横晴昼。", 
            "对高斋、薰炉茗椀，几番携手。", 
            "寒雨忽催行棹发，又向前湾回首。", 
            "看一路、冷枫红透。", 
            "江草江花都萧瑟，怕西风、渐逼征衫袖。", 
            "摇落意，君堪否。", 
            "清秋曾共新亭酒。", 
            "奈而今、轻装独去，深杯重覆。", 
            "何处登临残照外，望里魂销钟阜。", 
            "更莫问、南朝非旧。", 
            "此地从来兴亡恨，一丝丝、多似秦淮柳。", 
            "谱怨曲，数红豆。"
        ], 
        "title": "贺新郎四首 其三", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "燮燮飘凉叶。", 
            "正窗前、月影凄清，蛩声呜咽。", 
            "不作上林花鸟梦，琢肾雕肝何益？", 
            "又底事、搜诗狐穴。", 
            "谁把宫声传数引，为吾心、解却幽忧疾。", 
            "且投却，班生笔。", 
            "平生意气都消歇。", 
            "笑从来、世事茫茫，动成愁劫。", 
            "罨画溪山无恙在，好便急呼双屐。", 
            "更还向、五湖游历。", 
            "踏雪玉真峰顶去，问梅花、探取真消息。", 
            "长啸罢，吹羌笛。"
        ], 
        "title": "贺新郎四首 其四", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "袅遍清阴，飘残暗粉，秀靥依然。", 
            "盼枝南枝北，芳魂无主。", 
            "非花非雾，愁黛生妍。", 
            "仿佛行云回梦后，正人在、寒香疏影边。", 
            "生绡展，讶分明瞥眼，二十年前。", 
            "知否个中位置，谁付与、一笑因缘。", 
            "想凭栏时节，几多幽怨。", 
            "含毫情绪，空倚婵娟。", 
            "千古伤心消不尽，怕玉骨、生来欲化烟。", 
            "空赢得，旧丹青好处，宛转生怜。"
        ], 
        "title": "洞庭春色", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "江南五月寒如许，惊心又移芳序。", 
            "梅子初黄，冰荷渐展，倦客谁题纨素。", 
            "薰笼频贮。", 
            "但镇日、惟消水沉烟缕。", 
            "重试春衣，如今那是旧情绪。", 
            "莺声尚留深树。", 
            "笑耽诗殢酒，懒寻青羽。", 
            "润遍红绢，香消珠络，转忆萧娘眉妩。", 
            "层楼凝伫。", 
            "挨不到黄昏，便添凄楚。", 
            "暮霭沉沉，远天都是雨。"
        ], 
        "title": "台城路四首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "槐花忽送潇潇雨，轻装又来长道。", 
            "水咽青溪，苔荒露井，故国最伤怀抱。", 
            "登临倦了。", 
            "只一点愁心，尚留芳草。", 
            "斗酒新丰，而今惭愧说年少。", 
            "何应重过小驻，看红阑碧浪，眉影如扫。", 
            "潘鬓经秋，沈腰非故，应笑吟情渐杳。", 
            "柔丝细袅。", 
            "是几度西风，几番残照。", 
            "司马金城，剧怜憔悴早。"
        ], 
        "title": "台城路四首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "一从律管灰飞后，月痕又圆过五。", 
            "可怪湘累，魂依故国，遗俗尚沿三楚。", 
            "休夸绣虎。", 
            "算绝代骚人，情丝一缕。", 
            "幽怨难胜，漫言今日是重午。", 
            "流光真觉弹指，苦萦怀琐事，莫伤千古。", 
            "碧玉堂东，宝钗楼下，多少惊心词句。", 
            "前欢几度。", 
            "记黍冷蒲香，眼波横处。", 
            "薄醉凭栏，戏抛珠络鼓。"
        ], 
        "title": "台城路四首 其三", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "碧云一抹斜阳外，楼头尚余秋意。", 
            "拄颊微吟，垂帘静坐，领略乾坤清气。", 
            "壮怀难已。", 
            "只猿鹤多情，莼鲈饶味。", 
            "是处勾留，溪山总在画图里。", 
            "相逢且谋一醉，笑投书北阙，久知非计。", 
            "淡淡芦花，垂垂菊蕊，为问同心有几？", 
            "商歌漫倚。", 
            "又风紧林梢，月生眉际。", 
            "城上乌啼，酒阑离绪起。"
        ], 
        "title": "台城路四首 其四 同玉函饮南楼时伊将有海上之行即和其韵", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "花落空坛谁扫，何处暗香飞到。", 
            "桦烛渐消红，听凉蛩。", 
            "禁得无眠生受，吹醒夜窗残酒。", 
            "盼到梦儿边，小游仙。"
        ], 
        "title": "昭君怨", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "郁轮袍曲当时谱，沦落天涯。", 
            "侍酒随车，谁问行吟到日斜。", 
            "从教年少伤迟暮，怨入悲笳。", 
            "泪滴寒花，渐渐逢人说鬓华。"
        ], 
        "title": "采桑子二首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "平生踪迹曾经处，越水吴山。", 
            "橘港枫湾，风满乌巾雪满山。", 
            "而今却恋菟裘好，竹经亲删。", 
            "酒冷诗悭，一卷黄庭日掩关。"
        ], 
        "title": "采桑子二首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "别浦云凉，平沙日淡，短亭薄寒初作。", 
            "筝柱慵调，空忆态奴弦索。", 
            "玉宇回、千里飞来，风笛唤、一声吹落。", 
            "谁觉？", 
            "料不胜清怨，等闲漂泊。", 
            "可念芳音辽阔。", 
            "又社燕初归，素书难托。", 
            "结阵横空，细与玉人商略。", 
            "送远目，枫树关河，拥愁眠，碧湘楼阁。", 
            "听却。", 
            "奈酒醒欹枕，情怀正恶。"
        ], 
        "title": "月华清", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "瑟瑟衾铺寒尚浅，今宵料是重门掩。", 
            "枕边谁分玉纤携，金雀扇，遮娇面，细雨梦回人未远。"
        ], 
        "title": "天仙子二首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "水面娇红相并倚，轻舟小泊斜阳里。", 
            "暮鸦零乱报秋寒，罗幔底，吹不已，渐渐鲤鱼风色起。"
        ], 
        "title": "天仙子二首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "耿清宵、芳尊愁浅，月华已上残柳。", 
            "飘萧落叶窗纱外，只有短檠相守。", 
            "欹枕后。", 
            "听一派哀鸿，嘹唳声来又。", 
            "心期回首。", 
            "恨剪烛难同，清游未返，独醉冶城酒。", 
            "凄然处，最忆平生知己，云龙上下难偶。", 
            "鬓丝十载添多少，世事浮云苍狗。", 
            "伤心否？", 
            "笑冷淡生涯，尔我相怜久。", 
            "茫茫宇宙。", 
            "任落魄江湖，上清沦谪，怀抱忍轻负。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "乍整云翘。", 
            "黏鸡宴罢，重见风标。", 
            "偷眼形相，眉如月好，人入春娇。", 
            "相思暮暮朝朝。", 
            "知惩日、相思便消。", 
            "怊怅萧郎，空教望断，珠襻香腰。"
        ], 
        "title": "柳梢青三首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "墙角春浓。", 
            "枝头袅袅，掩映帘拢。", 
            "带剩斜阳，渲过丝雨，受足东风。", 
            "几回行遍花丛。", 
            "问上苑、何时袖笼？", 
            "绕树微吟，莫将宫体，轻怨残红。"
        ], 
        "title": "柳梢青三首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "费尽端相，春风鬓影，秋雨罗裳。", 
            "薄醉难胜，轻寒易怯，懊恼柔肠。", 
            "墙东只有王昌。", 
            "认屧响、依稀画廊。", 
            "有月阑干，无人庭院，多少思量。"
        ], 
        "title": "柳梢青三首 其三", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "怪近日、金猊慵柱。", 
            "检点银笺，未成新句。", 
            "酒尽鹅黄，一番深恨渺难数。", 
            "朝朝花信，犹未觉、轻寒去。", 
            "见说画楼人，但垂了、珠帘听雨。", 
            "何处？", 
            "盼音书不到，空有万千情绪。", 
            "凭谁传语？", 
            "莫忘却、当筵金缕。", 
            "最苦是、杳杳芳踪，问后约、一时难许。", 
            "算千古伤心，愁绝江淹曾赋。"
        ], 
        "title": "长亭怨慢", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "风光临上巳，寒程过处，最喜近吴关。", 
            "落红犹未扫，几阵东风，花雨又阑珊。", 
            "游尘尚少，盼何人、载酒前湾。", 
            "烟水外，斜阳淡抹，回忆路漫漫。", 
            "销残。", 
            "千春往事，胜迹空存。", 
            "笑登临谁伴，应怅望，看花分薄，拾翠缘悭。", 
            "吴宫一种伤心草，尚年年、绿到人间。", 
            "愁不断，茫茫粉黛溪山。"
        ], 
        "title": "渡江云", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "不为横陈忆小怜，夜窗风细月如弦。", 
            "拟添银叶、安稳耐孤眠。", 
            "百尺游丝牵别绪，一痕蛾绿淡秋烟。", 
            "近来心事、都在药栏边。"
        ], 
        "title": "琴调相思引", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "虾虎城边雨初消，寒色上溪桥。", 
            "湘帘夹岸，花校照眼，几度魂消。", 
            "春游似梦匆匆过，谁复唤兰桡？", 
            "新来说与，闲窗颂橘，上日弹蕉。"
        ], 
        "title": "眼儿媚", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "仙踪渺渺知何处，只楼台，空千古。", 
            "指点江天天外路，苍茫樊口，迷离云杜，极目哀鸿去。", 
            "春阴漠漠层阑护，过客谁能更题句？", 
            "好景一时都领取，烟生渔港，月沉沙渚，鹦鹉洲边雨。"
        ], 
        "title": "青玉案", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "澄江如练，碧峰孤拥。", 
            "指晴川、片帆催送。", 
            "转眼春归，奈客里，登临谁共。", 
            "踏残芳，玉鞭飞鞚。", 
            "东连彭蠡，斜通蟠家。", 
            "古山川、楚天遥控。", 
            "落日鱼龙，唤长笛、一声吹动。", 
            "恨茫茫，北云南梦。"
        ], 
        "title": "解佩令二首 登大别山 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "盈盈妆束，森森剑气。", 
            "不逡巡、首途迢递。", 
            "晓角吟风，看依旧、乌蛮新髻。", 
            "魏城边、戟门开未？", 
            "封疆何幸，安危全系。", 
            "怪峨眉、瞥然能此。", 
            "漳水铜台，惹千古、茫茫清泪。", 
            "渺愁吟、碧天无际。"
        ], 
        "title": "解佩令二首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "午窗湖簟展风漪，冰雪映明姿。", 
            "来自沉珠，娇同小玉，香气满罗帷。", 
            "妆余浴罢曾经见，欹侧鬓边宜。", 
            "一枕新凉，十年闲梦，愁对好花枝。"
        ], 
        "title": "少年游", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "杳杳芝田馆，凄凄萼绿花。", 
            "笑仙源难觅，无处着灵槎。", 
            "倩谁遗青玉案，盼不到碧云车。", 
            "空惹得乍凉时，欢梦落天涯。", 
            "几多临水驿，回首长风沙。", 
            "断魂千里，想应门掩枇杷。", 
            "叹年来，本是红墙银汉，休嫌三十六峰遮。"
        ], 
        "title": "红林檎近", 
        "type": "词", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "谁解盆倾万斛珠，天龙游戏祗斯须。", 
            "㮄人漫虑衣衫湿，风雨归舟正好图。"
        ], 
        "title": "雨中泛舟 其一", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "片云刚上远峰连，忽送千岩响瀑泉。", 
            "色相细参难得句，水晶国里小游仙。"
        ], 
        "title": "雨中泛舟 其二", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "骤雨驱云晴亦速，沙汀涨退绿波涵。", 
            "树蝉声亮荷香净，一线斜阳天蔚蓝。"
        ], 
        "title": "雨中泛舟 其三", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "晚风微拂暑全消，渐涌冰轮天泬寥。", 
            "蝉噪萤流纷曲浦，梧疏荷净澹清宵。"
        ], 
        "title": "泛月 其一", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "画船如近水楼台，鉴影波纹面面开。", 
            "最好虚明参色相，底须丝管侑樽罍。"
        ], 
        "title": "泛月 其二", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "汎潋鸥波荡桨迟，红桥雁齿座中移。", 
            "吟髭赢得增如许，载月依然旧岁时。"
        ], 
        "title": "泛月 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "片云驱雨过荷塘，绿盖难遮红锦裳。", 
            "徙倚水亭清俗虑，初禅堪悟色声香。"
        ], 
        "title": "雨中荷", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "经时未到禁门边，食履多宜心泰然。", 
            "月霁风清烦暑远，忽教重忆讲帷前。"
        ], 
        "title": "以诗代书存问傅龙翰先生", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "疏不萧条密不浓，天然合处见文同。", 
            "只疑静写三更月，可惜㪣残一院风。"
        ], 
        "title": "王绂秀石苍筠用图间题者韵 其一", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "孤矗何心待凤仪，池边上伏雨中时。", 
            "移来新干堪为伴，翠影相笼不自持。"
        ], 
        "title": "王绂秀石苍筠用图间题者韵 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "白石苍苔雅称清，松梅何必弟兮兄。", 
            "扫愁落落诗中画，抹月翛翛静者情。"
        ], 
        "title": "王绂秀石苍筠用图间题者韵 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "曲折池塘快雨晴，课童移竹趁三庚。", 
            "宜人叶锁窗前色，入画竿敲枕上声。"
        ], 
        "title": "移竹 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "苔滑泥融著意锄，才依文石便扶疏。", 
            "瓯香研净绿阴里，暂遣心閒好读书。"
        ], 
        "title": "移竹 其二", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "送来满院櫹椮影，助以依根蟋蟀音。", 
            "今日閒庭风露下，平添几许识秋心。"
        ], 
        "title": "移竹 其三", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "琴斋书史暂周旋，水态山容与静便。", 
            "更喜快晴金令到，从今诗意向秋偏。"
        ], 
        "title": "讨源书屋（六月二十六日） 其一", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "转处溪桥路暗通，柳阴窣地露荷红。", 
            "分明饯夏迎秋候，去岁诗怀想像中。"
        ], 
        "title": "讨源书屋（六月二十六日） 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "几缕徂云让快晴，登高望远豁虚明。", 
            "山深夏杪槐花落，乱打閒窗认雨声。"
        ], 
        "title": "香山静室作（又名香雾窟） 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "攀登故觉三庚热，偃仰还消一室凉。", 
            "谷口过风全带爽，封中写雾静霏香。"
        ], 
        "title": "香山静室作（又名香雾窟） 其二", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "云端纵目恰云开，一俯皇都亦壮哉。", 
            "怪底诗人爱临赏，几多吟思个中来。"
        ], 
        "title": "香山静室作（又名香雾窟） 其三", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "已知少皞传金令，更喜丰隆凑快晴。", 
            "此后应添閒意绪，安排佳句咏秋清。"
        ], 
        "title": "立秋 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "相风台上报西南，农验官占信可参。", 
            "即看天高波澈处，翔云散尽镜光涵。"
        ], 
        "title": "立秋 其二", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "秋去秋来孰与为，金风玉露又斯时。", 
            "生秋庭里拈前句，瞥眼翻成隔岁诗。"
        ], 
        "title": "立秋 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "分明全体示华严，色染缃云静馥恬。", 
            "自是大千归直指，本无一物可中拈。"
        ], 
        "title": "佛手", 
        "type": "绝句", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "几曾高处不胜寒，切颢危峰俯碧澜。", 
            "逡巡二客相评度，拟向层霄以上看。"
        ], 
        "title": "唐寅后赤壁图", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "傍晚翔云净碧天，天光波影远相连。", 
            "初销残暑寒犹未，载月平湖一放船。"
        ], 
        "title": "泛月 其一", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "清风徐来波不兴，赋才玉局句堪称。", 
            "汉边疑见浮槎影，人在玉楼楼上层。"
        ], 
        "title": "泛月 其二", 
        "type": "绝句", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "画屏银烛两无藉，蛩语萤辉俱可怜。", 
            "最是良宵方寂寂，依然佳景自年年。"
        ], 
        "title": "泛月 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "风清月白好秋时，灯事兼饶竞水嬉。", 
            "仙术无劳殷七七，金莲万朵灿瑶池。"
        ], 
        "title": "中元日灯词 其一", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "薄日微凉逗秋夕，波光烛影照溪轩。", 
            "倚吟景物閒评度，只觉中元胜上元。"
        ], 
        "title": "中元日灯词 其二", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "梵唱盂兰箫鼓高，液池风定闪金涛。", 
            "空明水月难成句，却忆髯翁属赋豪。"
        ], 
        "title": "中元日灯词 其三", 
        "type": "绝句", 
        "yun": "豪"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "乔松无万郁云巅，何事山名以九传。", 
            "望中隐约扶青颢，就里寻常生紫烟。"
        ], 
        "title": "九松山 其一", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "中峰迥绝势亭亭，列巘嵚崎太古青。", 
            "最爱午钟林外度，每教清跸涧边停。"
        ], 
        "title": "九松山 其二", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "塞北燕南随境别，风晨雨夜报时同。", 
            "因之悟得相应处，只在寻常不息中。"
        ], 
        "title": "行漏", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "枫香松翠早秋朝，纵目长天净泬寥。", 
            "更爱笠亭临绝壁，便扶朱楯度飞桥。"
        ], 
        "title": "小金山 其一", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "座席常随嘉荫移，山风送爽飒纤絺。", 
            "隐芦鸥鹭窥垂钓，掷树鼪鼯听咏诗。"
        ], 
        "title": "小金山 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "玉笋平陵架小亭，好山常占四时青。", 
            "閒云不繫悠然影，野卉无名越样馨。"
        ], 
        "title": "小金山 其三", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "日照孤峰生翠烟，滦河水共碧空鲜。", 
            "寄语山灵好看待，莫教佳景让江天。"
        ], 
        "title": "小金山 其四", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "近树遥峰罨翠光，清秋偶此憩山房。", 
            "依然前岁来游地，重撚吟髭尔许长。"
        ], 
        "title": "清舒山馆 其一", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山泉过雨冽而清，更折枯枝松下烹。", 
            "一缕才看林际出，片云忽与半空横。"
        ], 
        "title": "清舒山馆 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "蛩语花香秋未阑，画屏书幌晓先寒。", 
            "泉淙剑峡琴谁弄，橡堕苔枰棋自弹。"
        ], 
        "title": "清舒山馆 其三", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鹿来谷口窥人立，鱼向溪头唼藻浮。", 
            "万汇机缄归易简，当前妙蕴足研搜。"
        ], 
        "title": "清舒山馆 其四", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "羲图虞典陈班几，流水高山寄玉琴。", 
            "要识清舒最佳处，一溪一壑称人心。"
        ], 
        "title": "清舒山馆 其五", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "西宇遥看挂玉弓，中秋数日未云中。", 
            "已胜十一月中月，普照三千空外空。"
        ], 
        "title": "新月 其一", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "椒风荔影共徘徊，疑是仙家白玉台。", 
            "漫说钱塘潮好看，万山齐赴涌金堆。"
        ], 
        "title": "新月 其二", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "朦胧烟树夜斋清，借助遥村双杵鸣。", 
            "会得前秋诗境界，太虚何物惹閒情。"
        ], 
        "title": "新月 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "急雨如飞晴亦速，袷衣马首顿生凉。", 
            "擘云朱鸟天中杲，朗照千峰紫翠光。"
        ], 
        "title": "晴", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "依稀果蠃负螟蛉，塞草霏黄尚作青。", 
            "可惜徐黄曾未睹，为传蠕动补虫经。"
        ], 
        "title": "兴安络纬至小而色绿率笔图之兼题以句 其一", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "莎坂苍烟动股鸣，云閒天淡碛垣清。", 
            "若教赋质渝关里，答响流黄更觉情。"
        ], 
        "title": "兴安络纬至小而色绿率笔图之兼题以句 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "跂跂脉脉露华枝，欲上寒英意转迟。", 
            "大小略殊牟益画，风流浑脱惠连诗。"
        ], 
        "title": "兴安络纬至小而色绿率笔图之兼题以句 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "何必花棚草舍寻，一番画取更长吟。", 
            "閒听静想评形似，毡室清宵冷逼衾。"
        ], 
        "title": "兴安络纬至小而色绿率笔图之兼题以句 其四", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "凹凸丹青法，流传自海西。", 
            "宛看龙是性，何用月为题。", 
            "籋雾权奇胜，嘶风阊阖低。", 
            "贰师曾未遣，礼义固金堤。"
        ], 
        "title": "准噶尔所进大宛马名之曰如意骢命郎世宁为图而系以诗", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "沈约文思秀，綵鸾书法精。", 
            "六朝传赋咏，千古作章程。", 
            "题句何稀见，遗编太屈生。", 
            "十年伴朝夕，相对得无情。"
        ], 
        "title": "戏题诗韵", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "倚槛眄云容，凄凄傍晚浓。", 
            "雨佳雪亦可，春浅地犹封。", 
            "宿润苏原麦，微风静禁松。", 
            "年来频有咏，如愿却稀逢。"
        ], 
        "title": "春阴", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "千条临翠陌，百结锁芳闺。", 
            "已恨莺春老，那堪乌夜啼。", 
            "牵情笼洞户，弄影拂回堤。", 
            "折得曾相赠，玉关西复西。"
        ], 
        "title": "昔昔盐二十首 其一 垂柳覆金堤", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "绣户帘慵捲，文阶卉任芜。", 
            "故知非浪子，肯学见金夫。", 
            "树草空传背，眠鸳得未孤。", 
            "中阿蘪布濩，长短自相殊。"
        ], 
        "title": "昔昔盐二十首 其二 蘼芜叶复齐", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "品格全标秀，铅华尽洗浓。", 
            "叶为云伞盖，水是镜芙蓉。", 
            "屈子文相契，陈王赋不逢。", 
            "试看芳沼溢，江海定谁从。"
        ], 
        "title": "昔昔盐二十首 其三 水溢芙蓉沼", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "桃李无言倚，成蹊有相依。", 
            "何缘觅侯印，常独理鸳机。", 
            "月下萧条色，风前落莫飞。", 
            "明春须烂漫，远客想应归。"
        ], 
        "title": "昔昔盐二十首 其四 花飞桃李蹊", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "陌上采桑女，罗敷本姓秦。", 
            "不观方涣洧，宁弃载阳春。", 
            "雅淡惟怜旧，远扬亦爱新。", 
            "弹筝赵王悟，岂是薄情人。"
        ], 
        "title": "昔昔盐二十首 其五 采桑秦氏女", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "郎是冶长罪，侬非荡子妻。", 
            "循环诗叠恨，伊轧泪交啼。", 
            "织锦传心苦，流沙望眼迷。", 
            "行云漫相拟，终不任东西。"
        ], 
        "title": "昔昔盐二十首 其六 织锦窦家妻", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "消瘦移鸾带，凄愁对博山。", 
            "书沈白狼信，竹倚女英斑。", 
            "不识归来日，仍如未别颜。", 
            "流黄明月照，夜梦会逢还。"
        ], 
        "title": "昔昔盐二十首 其七 关山别荡子", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "海燕双栖好，卢家堂独空。", 
            "帐寒金麦穗，衣叠玉屏风。", 
            "淡月朦胧际，凉飔习瑟中。", 
            "含情难自遣，欲诉有谁同。"
        ], 
        "title": "昔昔盐二十首 其八 风月守空闺", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "从军人万里，突将号无前。", 
            "顾影羞临镜，何心舞向筵。", 
            "一颦徒自惜，尺素竟谁传。", 
            "倾国空闻古，黄金漫费千。"
        ], 
        "title": "昔昔盐二十首 其九 恒敛千金笑", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "钩绦将熨贴，重叠粉痕啼。", 
            "衣寄愁鸿北，心飞到陇西。", 
            "背弹温冷被，独抆守空闺。", 
            "懊恼灯花暗，多因珠雨迷。"
        ], 
        "title": "昔昔盐二十首 其十 长垂双玉啼", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "弃置温台上，尘生懒重看。", 
            "蟾光空独照，龙影镇双蟠。", 
            "绣帕风微拂，金猊篆欲残。", 
            "步檐睇孤月，不觉露阑干。"
        ], 
        "title": "昔昔盐二十首 其十一 蟠龙随镜隐", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "花凤当年绣，双双尚舞帷。", 
            "谁知从别后，此意竟成欺。", 
            "春晓羞开处，秋宵静掩时。", 
            "将心还自问，何日是终期。"
        ], 
        "title": "昔昔盐二十首 其十二 彩凤逐帷低", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "三匝无堪托，一心谁共论。", 
            "翻怜寒夜鹊，同是易惊魂。", 
            "玉塞山千叠，银河月半痕。", 
            "岂因惯烧脑，终是不忘恩。"
        ], 
        "title": "昔昔盐二十首 其十三 惊魂同夜鹊", 
        "type": "律诗", 
        "yun": "元"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "假寐欹珊枕，飞魂出绣闺。", 
            "即今愁过雁，忆昔赋鸣鸡。", 
            "两字刀环绝，双痕玉箸啼。", 
            "腻情恒似醉，非为酌东西。"
        ], 
        "title": "昔昔盐二十首 其十四 倦寝听晨鸡", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "未读东山咏，蟏蛸宛户前。", 
            "怜他丝百结，似我念空悬。", 
            "映日缠绵影，因风左右牵。", 
            "瑶窗胜锦瑟，馀得几条弦。"
        ], 
        "title": "昔昔盐二十首 其十五 暗牖悬蛛网", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "海燕双飞去，应羞人独啼。", 
            "几星珠点落，一对羽衣低。", 
            "长惜形依影，徒闻絮着泥。", 
            "将刀分比翼，难遣各枝栖。"
        ], 
        "title": "昔昔盐二十首 其十六 空梁落燕泥", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "孤城界北代，书尺几曾经。", 
            "前岁巾馀血，今年草又青。", 
            "珠钗松雾髻，翠帔冷云屏。", 
            "梦到征人畔，霜鼙不忍听。"
        ], 
        "title": "昔昔盐二十首 其十七 前年过代北", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "闻道新移戍，寒冰更渡辽。", 
            "只思分袂苦，那忆画眉娇。", 
            "雪后边风劲，霜前塞树彫。", 
            "想君回首处，云岭隔迢迢。"
        ], 
        "title": "昔昔盐二十首 其十八 今岁往辽西", 
        "type": "律诗", 
        "yun": "萧"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "记得分离日，相期不日还。", 
            "如何一契阔，长此望边关。", 
            "条脱歌筵冷，步摇舞席閒。", 
            "便令重会面，非复向时颜。"
        ], 
        "title": "昔昔盐二十首 其十九 一去无还意", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "吏部锦心丽，山阳绮思凄。", 
            "效颦终觉丑，得兔亦忘蹄。", 
            "紫塞安耕凿，清时息鼓鼙。", 
            "偶然怀缱绻，吟倚画檐低。"
        ], 
        "title": "昔昔盐二十首 其二十 那能惜马蹄", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "春风广阳道，嫩日荡晴川。", 
            "宿麦符农候，垂杨罥客鞭。", 
            "遥峰明郭外，新水绕村前。", 
            "西望桥山路，低徊意黯然。"
        ], 
        "title": "良乡道中二首 其一", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "名郡拱皇畿，龙泉澹翠微。", 
            "雉闉经岁古，雁塔入云巍。", 
            "阳气蒸春陇，轻寒切晓衣。", 
            "望诸留故迹，高蹈独知几。"
        ], 
        "title": "良乡道中二首 其二", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "早驻休人力，迟眠验物情。", 
            "孰非惕息所，敢令满盈生。", 
            "半玦冰蟾挂，一湾银渚横。", 
            "旌门陈事例，铙鼓又喧鸣。"
        ], 
        "title": "夕", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "春冷还霏雪，毵毵客路迎。", 
            "气升著地化，云密亘空横。", 
            "野渡迷烟景，村篱缀玉英。", 
            "王诜图小幅，即目似天成。"
        ], 
        "title": "雪 其一", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "短戍复长坰，迷离合窈冥。", 
            "闻钟知古寺，策马度邮亭。", 
            "陇麦方添润，堤杨不碍青。", 
            "恰逢举趾候，欣赏意为停。"
        ], 
        "title": "雪 其二", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "错落经村舍，菁葱问麦畴。", 
            "省方思古训，驭远仰鸿猷。", 
            "迹考藩开馆，名传魏置州。", 
            "佺期诗思丽，当日一登楼。"
        ], 
        "title": "恭依皇祖河间即古瀛州地诗韵", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "驿递传封事，批黄虎帐频。", 
            "敕几无内外，克己敬天人。", 
            "俗逊唐虞代，谟怀稷契臣。", 
            "惟兹乾惕志，日久励弥新。"
        ], 
        "title": "阅本", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "阜城经古邑，叔夜有高台。", 
            "放达非中道，琴尊乃致灾。", 
            "遗名随逝水，荒迹莽残苔。", 
            "长赋因披读，千秋叹绝才。"
        ], 
        "title": "嵇康琴台", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "春风经信邑，即景动遐思。", 
            "在昔江都相，曾闻此下帷。", 
            "荒台馀故迹，古月尚如斯。", 
            "硕论惊三策，明廷献者谁。"
        ], 
        "title": "读书台", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "停跸传明日，多人令小休。", 
            "故知劳愿逸，宁必进无留。", 
            "烟霭平原接，花朝媚景柔。", 
            "几间毡室里，消得此冥搜。"
        ], 
        "title": "停跸", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "杖许扶灵寿，衣看服遂初。", 
            "遗荣辞魏阙，颐老返乡闾。", 
            "便道因来尔，同堂忆赞予。", 
            "白驹诚不驻，林下几三馀。"
        ], 
        "title": "予告尚书魏廷珍家景州朕因东巡道经是地扶杖来谒诗以赐之 其一", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "皇祖栽培士，于今剩几人。", 
            "岂无师济辈，独惜老成伦。", 
            "弦诵遗风在，桑麻乐事真。", 
            "如怀退忧志，里教勉还淳。"
        ], 
        "title": "予告尚书魏廷珍家景州朕因东巡道经是地扶杖来谒诗以赐之 其二", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "征衣随日减，烟景与春深。", 
            "既喜客途便，因思农务侵。", 
            "东郊将举趾，秋麦已抽针。", 
            "伫望甘膏遍，年来此寸心。"
        ], 
        "title": "暖", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "乞归非独往，教孝有常经。", 
            "沂水风犹昔，齐山不断青。", 
            "栖迟安梓里，俯仰乐萱庭。", 
            "灾后民何若，详陈疾苦形。"
        ], 
        "title": "赐刘藻", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "岂于桃妒色，爱傍柳为邻。", 
            "小别园亭趣，来看齐鲁春。", 
            "嫣然标画意，默尔待诗人。", 
            "指日缁帷畔，吾当仰后尘。"
        ], 
        "title": "杏二首 其一", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "乍见蓬莱种，云英烂四邻。", 
            "平添二月景，又度一年春。", 
            "好处偏遮马，客中亦可人。", 
            "不无生护惜，数日足风尘。"
        ], 
        "title": "杏二首 其二", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "素王遗故宅，实实复堂堂。", 
            "道望惟惊若，心惭尚面墙。", 
            "诗书千载焕，礼乐百年长。", 
            "御伞黄云拥，文明仰舜裳。"
        ], 
        "title": "恭依皇祖过阙里诗元韵", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "册府传宗国，銮舆莅葆祠。", 
            "所钦惟在道，祇谒亦云宜。", 
            "爻象先开孔，保衡后继伊。", 
            "昭哉官礼法，万古式勤施。"
        ], 
        "title": "谒元圣祠", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "宫墙亲释奠，林墓此重来。", 
            "地辟天开处，泗南洙北隈。", 
            "春鸣仙乐鸟，冬绿石碑苔。", 
            "教泽垂千古，泰山终未颓。"
        ], 
        "title": "谒孔林酹酒", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "鸾音辞阙里，欲去更迟迟。", 
            "泗水瞻书院，春风想圣师。", 
            "自从传凤躅，谁敢设皋比。", 
            "南望林庐近，神灵来往时。"
        ], 
        "title": "洙泗书院", 
        "type": "律诗", 
        "yun": "支"
    }, 
    {
        "author": "冉崇文", 
        "era": "清", 
        "subtype": "七言律诗", 
        "text": [
            "万里桥南我旧游，琳宫梵宇足清幽。", 
            "寒鸦几点道旁树，清磬一声江上楼。", 
            "访古先从碑碣认，醉归偶为管弦留。", 
            "惟余一事惭佳节，七度都逢毷氉秋。"
        ], 
        "title": "和秦乐山九日登高原韵", 
        "type": "律诗", 
        "yun": "尤"
    }, 
    {
        "author": "仝轨", 
        "era": "清", 
        "subtype": null, 
        "text": [
            "雨气昏三日，晴光笼万井。", 
            "鸟入石林深，人行溪路永。", 
            "陟冈泥尚滑，渡水浪犹猛。", 
            "千折到荆山，十里望奉岭。", 
            "野阔想姬牛，原高问轩鼎。", 
            "尘沙埋古塞，风雷秘灵境。", 
            "僧户启层台，龙泉瞰绝顶。", 
            "天围远近村，田乱南东町。", 
            "黄鸡进野服，白堕携方领。", 
            "寒嚼召平瓜，大食了翁饼。", 
            "焉知礼法疏，那复冠裾整。", 
            "手势恣喧呼，脚力竞驰骋。", 
            "君子喜喈喈，小人绝悻悻。", 
            "海鸥自可下，国狗谁云犷。", 
            "不知落日低，乍觉单衣冷。", 
            "萧萧听骝骆，聒聒随蛙黾。", 
            "翳翳乌椑阴，淡淡苍芦影。", 
            "人烟渐窣窣，鬼火忽耿耿。", 
            "红烛导斜桥，青衣指深阱。", 
            "近城路始平，出险辔还并。", 
            "佳客信江湖，使君讵酩酊。", 
            "乏嘲夹谷欠，余羡延陵勇。", 
            "一石酒量豪，万斛诗才涌。", 
            "探珠君早获，倚玉余真幸。", 
            "他年共把读，聊作黄金矿。"
        ], 
        "title": "青士明府招同吴天章游阌乡南山九龙泉入夜始归署赋诗纪事", 
        "type": "古风", 
        "yun": null
    }, 
    {
        "author": "仝轨", 
        "era": "清", 
        "subtype": null, 
        "text": [
            "太室拱四岳，洪河落九天。", 
            "山川久不神，萧条六十年。", 
            "赤兔奔啸月，紫鸾翔礼山。", 
            "屹如瞻二华，可望不可攀。", 
            "豪气带湖海，微言参闽关。", 
            "同工而异曲，枘凿谁方圆。", 
            "渔洋老尚书，今之欧阳韩。", 
            "渊云皆后起，咳唾分媸妍。", 
            "喟然称二子，何李崛后先。", 
            "联镳复对宇，此事古所难。", 
            "一顾遇伯乐，驽马心亦安。", 
            "勿嫌屈指吝，雅欲别萧兰。", 
            "如何千虑失，厕我二子间。", 
            "左提与右挈，鼎足峙中原。", 
            "汝坟两舍迩，哲匠愧比肩。", 
            "吹竽滥南郭，贻笑固其端。"
        ], 
        "title": "得新城王阮亭书", 
        "type": "古风", 
        "yun": null
    }, 
    {
        "author": "仝轨", 
        "era": "清", 
        "subtype": null, 
        "text": [
            "人有三寸舌，出口成字句。", 
            "《春秋》在齿牙，褒贬无少顾。", 
            "客观松下棋，指挥动杀误。", 
            "乐哉局外人，就局苦难诉。"
        ], 
        "title": "正月晦日作 其一", 
        "type": "古风", 
        "yun": "遇"
    }, 
    {
        "author": "仝轨", 
        "era": "清", 
        "subtype": null, 
        "text": [
            "相知在知心，知心良独难。", 
            "旦奭犹不保，何必慕金兰。", 
            "操琴向广陌，未奏泪先弹。", 
            "伐国问仁人，邪佞固其端。"
        ], 
        "title": "正月晦日作 其二", 
        "type": "古风", 
        "yun": "寒"
    }, 
    {
        "author": "仝轨", 
        "era": "清", 
        "subtype": null, 
        "text": [
            "忆昔两渡河，半载八千里。", 
            "娇女病在怀，弃之于垂死。", 
            "呼我不绝声，恍惚犹在耳。", 
            "行路为酸鼻，而我何堪此。", 
            "死别无戚颜，今羡食肉鄙。", 
            "君子重绝物，岂不察心里。"
        ], 
        "title": "正月晦日作 其三", 
        "type": "古风", 
        "yun": "纸"
    }, 
    {
        "author": "仝轨", 
        "era": "清", 
        "subtype": null, 
        "text": [
            "我生始一岁，祖母躬鞠之。", 
            "手自调饮食，卧起无暂离。", 
            "纤悉到衣履，拮据念载奇。", 
            "诸孙亦已多，我独育如儿。", 
            "八旬奄在迩，危疾势莫支。", 
            "惊闻驰一骑，暮踏荒山陲。", 
            "欲一视晨昏，扬鞭指燕逵。", 
            "三至市有虎，流言周公疑。", 
            "白云不可见，南望徒涟洏。"
        ], 
        "title": "正月晦日作 其四", 
        "type": "古风", 
        "yun": "支"
    }, 
    {
        "author": "仝轨", 
        "era": "清", 
        "subtype": null, 
        "text": [
            "燕山郁岧峣，易水流浩浩。", 
            "念我同根人，于役在远道。", 
            "挥泪望故乡，发白一何早。", 
            "生无归来日，死葬边城草。", 
            "岂不怨离诀，天命难自保。", 
            "朝露矧易晞，悲哉《陈情表》！"
        ], 
        "title": "正月晦日作 其五", 
        "type": "古风", 
        "yun": null
    }, 
    {
        "author": "仝轨", 
        "era": "清", 
        "subtype": null, 
        "text": [
            "洁身如处女，远嫌避瓜田。", 
            "倚伏有不测，况乃百其愆。", 
            "陨霜遂杀草，一坠千仞渊。", 
            "白日何杲杲，浮云去高天。", 
            "寄语悲歌者，勿为萋菲篇。"
        ], 
        "title": "正月晦日作 其六", 
        "type": "古风", 
        "yun": "先"
    }, 
    {
        "author": "仝轨", 
        "era": "清", 
        "subtype": null, 
        "text": [
            "汲黯叹积薪，颇恨后来上。", 
            "岂知初盛间，文伯常交让。", 
            "功成自一时，礼乐贤草创。", 
            "陈杜两拾遗，代起无衰旺。", 
            "彭城奋襄野，才大年方壮。", 
            "下笔走雷霆，豁如泯江涨。", 
            "古今入炉锤，临文空所傍。", 
            "风云万态殊，谁顾襄州样。", 
            "大儿愧文举，稿脱或西饷。", 
            "三舍避从前，两雄吾敢抗。", 
            "四海王新城，金鱼心所向。", 
            "虎卧谁敢违，熙然推大将。", 
            "归来益读书，扃户塞其向。", 
            "踪迹慕黄公，渊源穷素王。", 
            "足明俊哲情，远到畴能量。", 
            "记我会无人，埋名听崖嶂。"
        ], 
        "title": "寄刘太乙", 
        "type": "古风", 
        "yun": "漾"
    }, 
    {
        "author": "仝轨", 
        "era": "清", 
        "subtype": null, 
        "text": [
            "冻砚炙空山，虫鱼老自注。", 
            "昂昂七尺躯，埋头死章句。", 
            "圣武迈周宣，猃狁哀匪茹。", 
            "四海望旄钺，边尘静一怒。", 
            "公实转河粟，慷慨出中路。", 
            "辚辚十万车，儿抚军法御。", 
            "貔貅壮宿饱，敏捷回天顾。", 
            "从军尽如此，何至临机误。", 
            "公才信兼人，幕府无留务。", 
            "盾鼻磨醉墨，横槊诗还赋。", 
            "十载滞洛西，几类终身锢。", 
            "兹焉豁心眼，蛙井嘲穷措。", 
            "别离欻一年，歌啸悲独寤。", 
            "驰想伊吾北，奇游未免妒。", 
            "胸藏十万甲，故纸终难据。", 
            "归来扪虱谈，定似河东注。"
        ], 
        "title": "青士明府自塞外归奉寄时丙子十二月", 
        "type": "古风", 
        "yun": null
    }, 
    {
        "author": "仝轨", 
        "era": "清", 
        "subtype": null, 
        "text": [
            "龙头熊耳佳山水，竹树村村如画里。", 
            "府君无事日鸣琴，坐见闲云生女几。", 
            "退食时抽架上书，香炉茶碗对潜夫。", 
            "偶然陪客芳郊去，半醉沿溪看打鱼。"
        ], 
        "title": "即事呈青士明府", 
        "type": "古风", 
        "yun": null
    }, 
    {
        "author": "仝卜年", 
        "era": "清", 
        "subtype": "七言绝句", 
        "text": [
            "四围修竹荫檀栾，廉外青山挂笏看。", 
            "领识閒中风味别，头衔未碍是粗官。"
        ], 
        "title": "兰阳即事 其一", 
        "type": "绝句", 
        "yun": "寒"
    }, 
    {
        "author": "仝卜年", 
        "era": "清", 
        "subtype": "七言绝句", 
        "text": [
            "金猊香袅麝烟凝，小榻横窗月半棱。", 
            "花影撩人诗思动，矮笺新试短棨灯。"
        ], 
        "title": "兰阳即事 其二", 
        "type": "绝句", 
        "yun": "蒸"
    }, 
    {
        "author": "仝卜年", 
        "era": "清", 
        "subtype": "七言绝句", 
        "text": [
            "瓜皮艇子短篙撑，傍柳依花绕岸行。", 
            "载看米家书画稿，春风一路听禽声。"
        ], 
        "title": "兰阳即事 其三", 
        "type": "绝句", 
        "yun": "庚"
    }, 
    {
        "author": "仝卜年", 
        "era": "清", 
        "subtype": "七言绝句", 
        "text": [
            "溪南溪北草痕肥，山后山前布谷飞。", 
            "叱犊一声烟雨细，杏花村里劝农归。"
        ], 
        "title": "兰阳即事 其四", 
        "type": "绝句", 
        "yun": "微"
    }, 
    {
        "author": "仝卜年", 
        "era": "清", 
        "subtype": "七言绝句", 
        "text": [
            "芙蓉小沼近东偏，出水亭亭态更妍。", 
            "一幅西湖新画稿，中央只欠采莲船。"
        ], 
        "title": "兰阳即事 其五", 
        "type": "绝句", 
        "yun": "先"
    }, 
    {
        "author": "仝卜年", 
        "era": "清", 
        "subtype": "七言绝句", 
        "text": [
            "丛丛秋菊灿篱东，赏到黄昏兴未穷。", 
            "夜静不知风露冷，满身花影月明中。"
        ], 
        "title": "兰阳即事 其六", 
        "type": "绝句", 
        "yun": "东"
    }, 
    {
        "author": "仝卜年", 
        "era": "清", 
        "subtype": "七言绝句", 
        "text": [
            "一夜秋风拂鬓华，萧然兴味似山家。", 
            "幅巾短褐西窗下，黄叶煨炉自煮茶。"
        ], 
        "title": "兰阳即事 其七", 
        "type": "绝句", 
        "yun": "麻"
    }, 
    {
        "author": "仝卜年", 
        "era": "清", 
        "subtype": "七言绝句", 
        "text": [
            "凭栏徙倚到斜曛，镇日消閒只看云。", 
            "疏懒自安庸吏拙，不须摘发颂神君。"
        ], 
        "title": "兰阳即事 其八", 
        "type": "绝句", 
        "yun": "文"
    }, 
    {
        "author": "丘瑟如", 
        "era": "清", 
        "subtype": null, 
        "text": [
            "明月柳梢堪恋。", 
            "灯放九枝一串。", 
            "又是上元时，可惜流光如电。", 
            "看遍月影，灯光尽暗。"
        ], 
        "title": "长相思 元宵（见《众香词》）", 
        "type": "词", 
        "yun": null
    }, 
    {
        "author": "丘瑟如", 
        "era": "清", 
        "subtype": null, 
        "text": [
            "寻春迟暮。", 
            "尘软香车帷着露。", 
            "芳甸云收。", 
            "新月如钩归路幽。", 
            "侍儿私语。", 
            "尽到花源最深处。", 
            "好景难描，万绿迷烟红雨飘。"
        ], 
        "title": "减字木兰花 春游，呈李司马朱远山夫子", 
        "type": "词", 
        "yun": null
    }, 
    {
        "author": "丘瑟如", 
        "era": "清", 
        "subtype": null, 
        "text": [
            "高树嘶蝉秋已半。", 
            "昼长人静香清。", 
            "栏花难记旧时名。", 
            "蕉心分绿影，桐叶送秋声。", 
            "独坐焚香空悄悄，远山一带初晴。", 
            "晚凉池馆乱蛙鸣。", 
            "望中垂柳断，水上暮云生。"
        ], 
        "title": "临江仙", 
        "type": "词", 
        "yun": null
    }, 
    {
        "author": "仝轨", 
        "era": "清", 
        "subtype": "七言绝句", 
        "text": [
            "风吹残月远天西，细草平铺望欲迷。", 
            "万柳压城城不见，长烟漠漠乱乌啼。"
        ], 
        "title": "早发安阳桥", 
        "type": "绝句", 
        "yun": "齐"
    }, 
    {
        "author": "仝轨", 
        "era": "清", 
        "subtype": "七言绝句", 
        "text": [
            "浮云三十六年空，罔极王通涕泪中。", 
            "犹忆低眉亲说与，一生快事又空同。"
        ], 
        "title": "上学宪京江张先生", 
        "type": "绝句", 
        "yun": "东"
    }, 
    {
        "author": "仝轨", 
        "era": "清", 
        "subtype": "五言律诗", 
        "text": [
            "一编常闭户，畏踏洛阳尘。", 
            "独鹤霜惊夜，群鸡雪乱晨。", 
            "飞腾应自失，哀怨竟谁陈。", 
            "去去骊驹在，梅溪已放春。"
        ], 
        "title": "洛阳感兴", 
        "type": "律诗", 
        "yun": "真"
    }, 
    {
        "author": "仝轨", 
        "era": "清", 
        "subtype": "七言律诗", 
        "text": [
            "几度崎岖过石林，鬓边愁见二毛侵。", 
            "驼街白日千门冷，马市红尘十丈深。", 
            "山秃阁犹临阙塞，岸崩河欲到城阴。", 
            "谁能唤起苏秦嫂，问尔何须叔有金。"
        ], 
        "title": "洛阳", 
        "type": "律诗", 
        "yun": "侵"
    }, 
    {
        "author": "仝轨", 
        "era": "清", 
        "subtype": "七言律诗", 
        "text": [
            "一年强半已天涯，入眼南鸿影欲斜。", 
            "青桂雨迟初著蕊，紫薇秋晚尚开花。", 
            "病夫颇厌通侯菜，久客难分小妇茶。", 
            "道是薄寒人又中，模糊无梦不还家。"
        ], 
        "title": "秋兴", 
        "type": "律诗", 
        "yun": "麻"
    }, 
    {
        "author": "仝轨", 
        "era": "清", 
        "subtype": "七言律诗", 
        "text": [
            "半载奔驰聊复止，此间幽事颇相宜。", 
            "纵横野竹低交户，高下寒花乱压篱。", 
            "痛饮谁怜邀月放，悲歌自哂问天痴。", 
            "燕山易水茫茫路，回首中原泪每垂。"
        ], 
        "title": "妙香斋题壁", 
        "type": "律诗", 
        "yun": "支"
    }, 
    {
        "author": "仝轨", 
        "era": "清", 
        "subtype": "七言律诗", 
        "text": [
            "归帆几日挂双蒲，夜夜寒螀恼病夫。", 
            "太守欲过应仲远，故人殊愧阮元瑜。", 
            "悲来天地思尘甑，老去河山惜锻炉。", 
            "惟有百年零雨恨，惊魂预恐怯江湖。"
        ], 
        "title": "归思", 
        "type": "律诗", 
        "yun": "虞"
    }, 
    {
        "author": "冉觐祖", 
        "era": "清", 
        "subtype": "七言律诗", 
        "text": [
            "高人相并玉壶清，造物无端妒月明。", 
            "藜杖有神吹夜火，霓裳何处度新声。", 
            "萧森雨气凌窗入，缭绕云烟掠树行。", 
            "纵饮雄谈真胜事，庾楼得似此时情。"
        ], 
        "title": "和吴肱良中秋无月之作", 
        "type": "律诗", 
        "yun": "庚"
    }, 
    {
        "author": "包世臣", 
        "era": "清", 
        "subtype": "五言律诗", 
        "text": [
            "乱后思名将，当年拔帜回。", 
            "民新花县治，山旧竹王开。", 
            "望岁移星使，巡邮认劫灰。", 
            "一尊供法酒，真自贼中来。"
        ], 
        "title": "广福桥", 
        "type": "律诗", 
        "yun": "灰"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "夜凉挥麈谈风月，清兴真教俗虑删。", 
            "银汉不流星斗转，一天秋思满人间。"
        ], 
        "title": "纳凉", 
        "type": "绝句", 
        "yun": "删"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "参差茅屋晚烟微，麦陇风清乳燕飞。", 
            "夕照邮亭渔唱远，绿杨桥畔一僧归。"
        ], 
        "title": "夕照", 
        "type": "绝句", 
        "yun": "微"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "千古牛衣肯死忠，直臣折槛亦奇功。", 
            "诸儒杜谷真无赖，谏表区区说后宫。"
        ], 
        "title": "咏史 其一", 
        "type": "绝句", 
        "yun": "东"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "此公佞佛久无灵，妖梦迷茫死未醒。", 
            "谁为练儿编本纪，年年祇载老人星。"
        ], 
        "title": "咏史 其二", 
        "type": "绝句", 
        "yun": "青"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "虬髯十万拥戈船，一见龙颜意悯然。", 
            "海外真王君莫笑，胜他褒鄂上凌烟。"
        ], 
        "title": "咏史 其三", 
        "type": "绝句", 
        "yun": "先"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "衣白披裘总出尘，一眈泉石一经纶。", 
            "官家同学知何限，千古流传祇两人。"
        ], 
        "title": "咏史 其四", 
        "type": "绝句", 
        "yun": "真"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "老泉潦倒布衣终，方叔台卿感遇同。", 
            "却怪季奴署函面，一枝铁槊便称公。"
        ], 
        "title": "咏史 其五", 
        "type": "绝句", 
        "yun": "东"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "一幅《流民》郑侠摹，方田保甲罢追呼。", 
            "讵知护法沙门在，又进《朝端莫助图》。"
        ], 
        "title": "咏史 其六", 
        "type": "绝句", 
        "yun": "虞"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "江河万古盛文章，历圣相承宝箓长。", 
            "我爱金家小尧舜，不烧书籍学秦皇。"
        ], 
        "title": "咏史 其七", 
        "type": "绝句", 
        "yun": "阳"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "廷杖初收谴诏来，国家元气久摧颓。", 
            "不须苦说茄花酷，璁萼当年是祸胎。"
        ], 
        "title": "咏史 其八", 
        "type": "绝句", 
        "yun": "灰"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "风尘惯适旅怀宽，去住知君随遇安。", 
            "临镜读来花共笑，背镫展处月同看。"
        ], 
        "title": "喜外书至", 
        "type": "绝句", 
        "yun": "寒"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "杨柳阴阴日未西，落花如雨溅春泥。", 
            "春风一枕潇湘梦，时有流莺窗外啼。"
        ], 
        "title": "睡起得句 其一", 
        "type": "绝句", 
        "yun": "齐"
    }, 
    {
        "author": "包兰瑛", 
        "era": "清", 
        "subtype": "七言绝句", 
        "text": [
            "昨日微薰今日寒，铜蠡漏静篆烟残。", 
            "隔花鹦鹉声声唤，料峭东风莫倚栏。"
        ], 
        "title": "睡起得句 其二", 
        "type": "绝句", 
        "yun": "寒"
    }, 
    {
        "author": "包兰瑛", 
        "era": "清", 
        "subtype": "五言律诗", 
        "text": [
            "亲老不谋学，将如仕进何。", 
            "趋时新法捷，得路故交多。", 
            "红叶数行雁，黄山几点螺。", 
            "瞻云知不远，暇日眺松萝。"
        ], 
        "title": "送咏春弟赓僖之皖江", 
        "type": "律诗", 
        "yun": "歌"
    }, 
    {
        "author": "包兰瑛", 
        "era": "清", 
        "subtype": "五言律诗", 
        "text": [
            "惨澹诗人笔，秋清诗益清。", 
            "月扶花影起，风定竹阴生。", 
            "砧杵谁家怨，关山万里情。", 
            "梧桐疏叶落，河汉寂无声。"
        ], 
        "title": "秋意", 
        "type": "律诗", 
        "yun": "庚"
    }, 
    {
        "author": "包兰瑛", 
        "era": "清", 
        "subtype": "五言律诗", 
        "text": [
            "春日暖桑榆，重闱晋一觚。", 
            "鸳针閒处握，鸠杖醉时扶。", 
            "梨枣孙牵袂，盘飧母戒厨。", 
            "花前叙家庆，此乐即蓬壶。"
        ], 
        "title": "侍大母小饮作", 
        "type": "律诗", 
        "yun": "虞"
    }, 
    {
        "author": "包兰瑛", 
        "era": "清", 
        "subtype": "五言律诗", 
        "text": [
            "落落幽人志，云霞自卷舒。", 
            "敢云真福地，到此即仙居。", 
            "商定名山业，珍藏异代书。", 
            "玉台今韵事，惭愧女相如。"
        ], 
        "title": "自题锦霞阁", 
        "type": "律诗", 
        "yun": "鱼"
    }, 
    {
        "author": "包兰瑛", 
        "era": "清", 
        "subtype": "七言律诗", 
        "text": [
            "支云高塔走嶙峋，肯为裙钗渺此身。", 
            "但觉天光俯银海，不知人世有红尘。", 
            "二分垂足疑仙境，万事扪胸仗佛因。", 
            "笑语同来诸女伴，此行奇绝胜飙轮。"
        ], 
        "title": "登狼山支云塔", 
        "type": "律诗", 
        "yun": "真"
    }, 
    {
        "author": "包兰瑛", 
        "era": "清", 
        "subtype": "七言律诗", 
        "text": [
            "光阴同是异乡过，两地怀人意若何。", 
            "万里音书中道阻，一年情绪此宵多。", 
            "梅侵腊雪香犹敛，诗得春风韵更和。", 
            "守岁不妨吟到晓，锦笺椒颂共谁哦。"
        ], 
        "title": "除夕寄外", 
        "type": "律诗", 
        "yun": "歌"
    }, 
    {
        "author": "包兰瑛", 
        "era": "清", 
        "subtype": "七言律诗", 
        "text": [
            "溪添新涨碧流清，春泛兰桡趁晚晴。", 
            "日薄片帆移淡影，雨馀修竹滴残声。", 
            "林边寺近红墙露，天际云连白塔横。", 
            "梵阁疏钟传逸韵，柳莺犹对夕阳鸣。"
        ], 
        "title": "毗陵游天宁寺舟中偶成", 
        "type": "律诗", 
        "yun": "庚"
    }, 
    {
        "author": "包兰瑛", 
        "era": "清", 
        "subtype": "七言律诗", 
        "text": [
            "长空雨过彩虹明，艗艏迎潮自在行。", 
            "烟树数峰团画稿，风帆十幅破云程。", 
            "沙边鸥鹭盟秋水，江底鱼龙睡晚晴。", 
            "且喜舟轻人意健，开窗时复对楸枰。"
        ], 
        "title": "渡江", 
        "type": "律诗", 
        "yun": "庚"
    }, 
    {
        "author": "包兰瑛", 
        "era": "清", 
        "subtype": "七言律诗", 
        "text": [
            "峰峦小米巷真珠，同此杭州宅一区。", 
            "机杼乍分鲛客慧，烟云犹忆虎儿母。", 
            "敢偕白傅夸新第，未免青山恋故吾。", 
            "惜别不须深感慨，总相宜处是西湖。"
        ], 
        "title": "辛丑迁居杭城珍珠巷留题旧宅小米峰", 
        "type": "律诗", 
        "yun": "虞"
    }, 
    {
        "author": "包兰瑛", 
        "era": "清", 
        "subtype": "七言律诗", 
        "text": [
            "璇闺三秀冠当时，赋茗才华并擅奇。", 
            "韵洽埙篪成合璧，光辉花萼缀连枝。", 
            "清娱楼阁开诗境，绿饮山堂醉酒卮。", 
            "更有烟波同泛乐，雁行鸥侣总相宜。"
        ], 
        "title": "题京江鲍氏三女史诗合稿", 
        "type": "律诗", 
        "yun": "支"
    }, 
    {
        "author": "包彬", 
        "era": "清", 
        "subtype": "七言绝句", 
        "text": [
            "鸟尽良弓势必藏，千秋青史费评章。", 
            "区区一饭犹图报，争肯为臣负汉王。"
        ], 
        "title": "淮阴侯庙", 
        "type": "绝句", 
        "yun": "阳"
    }, 
    {
        "author": "包彬", 
        "era": "清", 
        "subtype": "五言律诗", 
        "text": [
            "闭户春将去，春愁黯惨中。", 
            "酒消残夜雨，人瘦落花风。", 
            "远梦情何极，清吟思不穷。", 
            "京华有知己，曾否忆江东。"
        ], 
        "title": "暮春寄远", 
        "type": "律诗", 
        "yun": "东"
    }, 
    {
        "author": "包彬", 
        "era": "清", 
        "subtype": "七言律诗", 
        "text": [
            "东海孤臣栖止后，清波瘦石总堪伤。", 
            "忠魂黯惨埋殷血，谏草流传想皂囊。", 
            "半劫莺花梅尉市，百年风雅郑公乡。", 
            "遗民孝义终衔恤，此日谁探眢井藏。"
        ], 
        "title": "过姜贞毅宅次徐莘友韵", 
        "type": "律诗", 
        "yun": "阳"
    }, 
    {
        "author": "包彬", 
        "era": "清", 
        "subtype": "七言律诗", 
        "text": [
            "宋祚将移讶斗星，君臣迹似浪中萍。", 
            "黄龙出海朝廷小，白雁横江战血腥。", 
            "南国无家归燕子，西台有泪哭冬青。", 
            "诸陵麦饭今谁荐，风雨兰亭夜火荧。"
        ], 
        "title": "钱塘咏古", 
        "type": "律诗", 
        "yun": "青"
    }, 
    {
        "author": "包彬", 
        "era": "清", 
        "subtype": "七言律诗", 
        "text": [
            "万峰青拜故宫前，王气收时总黯然。", 
            "西下戈鋋飞画鹢，北来笳鼓骇啼鹃。", 
            "春风泪洒《桃花扇》，夜月歌残《燕子笺》。", 
            "弹尽凄凉天宝曲，江南愁杀李龟年。"
        ], 
        "title": "金陵感怀", 
        "type": "律诗", 
        "yun": "先"
    }, 
    {
        "author": "包彬", 
        "era": "清", 
        "subtype": "七言律诗", 
        "text": [
            "带水难同李郭舟，鹪鹩枝上总勾留。", 
            "新诗似锦惟缄恨，春梦如云半结愁。", 
            "马剪焦毛嘶紫陌，鹤盘瘦影叫沧洲。", 
            "天空地阔容疏放，只有吾曹气味投。"
        ], 
        "title": "次韵答薛汇仙", 
        "type": "律诗", 
        "yun": "尤"
    }, 
    {
        "author": "印鸿纬", 
        "era": "清", 
        "subtype": "七言律诗", 
        "text": [
            "胸次恢恢万卷蟠，对君方愧著书难。", 
            "残年何意联今雨，一晤居然证古欢。", 
            "龙简惜无神为守，馆坛闻说字犹完。", 
            "听莺居外春波暖，尚拟来游尽借看。"
        ], 
        "title": "翁海村见过出示近著并悉金石之富", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": null, 
        "text": [
            "夜合朝开，佳荫绿苔。", 
            "朝开夜合，孰与启阖。", 
            "形形色色皆天公，天如有意天应穷。", 
            "倚栏吟把夏过半，但觉头信争殷红。", 
            "明霞剪剪正新染，绿玉篸篸间晚烘。", 
            "年年花叶常如是，岂必傲寒始君子。", 
            "试看岱岳五大夫，至今亦剩空名耳。", 
            "由来名与实俱传，彭殇毕竟原齐年。", 
            "何必流阴叹今昔，眼前景物堪周旋。", 
            "对时眉锁独无恺，不必閒愁愁有在。", 
            "万卉生生不让时，嘉禾无雨焉能待。"
        ], 
        "title": "夜合", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "范土为瓦瓦成石，石瓦土兮谁本质。", 
            "摩挲苍玉认前朝，尚有建安年可识。", 
            "相州当日筑高台，鸳瓦精传陶氏术。", 
            "铅丹细捣杂胡桃，大浸稽天不漏滴。", 
            "贮歌藏舞鄙齐云，更拟二乔陈笋席。", 
            "仲谋孟德今何在，相争霸业春冰释。", 
            "铜雀荒凉荆棘丛，谷陵迁变匪朝夕。", 
            "遂使多于帛缕物，一器千金乃不易。", 
            "何人规为润色生，洼尊圆月中绳尺。", 
            "岁月既久火性沉，润似端溪老坑出。", 
            "松滋宝帚获嘉朋，书媒文亩资幽适。", 
            "讵数虢州土贡佳，呵之直欲流神液。", 
            "寄情竹素玩古今，松雪斋中想捉笔。", 
            "非人磨墨墨磨人，东坡果入维摩室。"
        ], 
        "title": "铜雀瓦砚歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "梅花为文桐为身，梅桐琴耶谁主宾。", 
            "何人斲此甘蕉形，大珠小珠丁晨星。", 
            "空山一鼓风泠泠，洞庭始波归仙軿。", 
            "无声凤哕琴有灵，筝琶之耳净者听。"
        ], 
        "title": "题梅花琴", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "君子慎言行，其发乃枢机。", 
            "出身发乎迩，千里应在兹。", 
            "所以古圣王，左右史有司。", 
            "匪惟记善恶，亦以谨起居。", 
            "遥遥三代下，不乏为君师。", 
            "汉文唐太宗，高山予仰跂。", 
            "汉帝质无忝，唐皇文有馀。", 
            "至今政要书，炳然法则垂。", 
            "求贤与纳谏，简编多令仪。", 
            "独于观史事，不能我无疑。", 
            "文皇信英辟，易理岂不知。", 
            "九皋鹤闻野，荣辱应不迟。", 
            "讵藉金匮藏，却观知所为。", 
            "遂良执简记，传信恒于斯。", 
            "秘之不与观，固也非达宜。", 
            "礼云记动言，非礼戒宴私。", 
            "不观史何据，或者其未思。", 
            "善哉刘洎言，人君日月齐。", 
            "设遂良不记，天下皆记之。", 
            "复如封宇文，至唐皆进规。", 
            "使其记隋事，笔应多诡辞。", 
            "岂能掩炀恶，炀恶谁直书。"
        ], 
        "title": "读贞观政要", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "哙豨越布皆功狗，相国发纵常居守。", 
            "楚歌四起霸业堕，汉王南面朝九有。", 
            "功成治定作未央，连云榱栋将侈富。", 
            "翡翠参差覆反宇，日射华光入文牖。", 
            "燕啄皇孙炎火微，顿教窥户嗟丰蔀。", 
            "金铜仙人辞汉去，清泪汍汍湿肩肘。", 
            "一木难支大厦倾，荆烟壒露埋形久。", 
            "何人湔剔供濡毫，青铁视此翻觉丑。", 
            "呵之有泽理致精，弊而不坏纯且厚。", 
            "以静为用故永年，尚卿螺子为文友。", 
            "铜雀砚亦擅佳名，陶成四百年以后。", 
            "共置明窗净几间，阿瞒有知应自咎。", 
            "酂侯岂藉是砚传，是砚真因酂侯寿。"
        ], 
        "title": "未央官瓦砚歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "义府足探寻，良宵漏复深。", 
            "天边一片月，照我古人心。", 
            "几席绝尘氛，梧竹含萧爽。", 
            "金盘倩谁手，推出东冈上。", 
            "月色洁宜秋，桐阴疏胜柳。", 
            "映月读书人，问彼曾知否。", 
            "今居古与稽，古月即今月。", 
            "梧窗对古人，轩然逸兴发。"
        ], 
        "title": "偶为梧窗夜课小景并题以句", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "虚堂赤夏清风生，炎官远徙秋爽凝。", 
            "松涛竹籁禁不语，惟有唐侃琴韵锵锵鸣。", 
            "愧我曾无抚琴指，不解琴音会琴理。", 
            "宫商之外太古心，成连伯牙乃所以。"
        ], 
        "title": "听唐侃弹琴", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "往岁立秋蚤，闻蛩常六月。", 
            "孰知彼跂脉，乃不让时节。", 
            "幽韵砌下添，逸兴枕边发。", 
            "披襟步檐巡，明河向西没。"
        ], 
        "title": "七月朔日闻蛩 其二", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "坂露浥薄尘，川风凑轻爽。", 
            "醒林晓雀喧，吐岭朝晖晃。", 
            "绿畴播种齐，凭舆眄莽苍。", 
            "回忆九夏时，将谓赤如掌。", 
            "栖亩有嘉苗，蔚然增景象。", 
            "念此稍慰藉，讵敢誇丰穰。"
        ], 
        "title": "青龙桥西", 
        "type": "古风", 
        "yun": "养"
    }, 
    {
        "author": "弘历", 
        "era": "清", 
        "subtype": null, 
        "text": [
            "秋云散碧天，秋月来沧海。", 
            "乐此秋兴佳，兰舟泛溶浼。", 
            "蛩吟草底声，萤流荻间彩。", 
            "晚荷递馨馨，石发梳䰂䰂。", 
            "万缘参静悟，即境契真宰。"
        ], 
        "title": "秋湖泛月", 
        "type": "古风", 
        "yun": "贿"
    }, 
    {
        "author": "弘历", 
        "era": "清", 
        "subtype": null, 
        "text": [
            "白帝司初令，祝融恋馀景。", 
            "三庚有婪尾，赤目腾煜炯。", 
            "梅润生柱础，炎飔荡露井。", 
            "翻觉九夏寒，谁信履霜冷。", 
            "踌躇验消息，妙契忘言境。", 
            "全水乃不湿，是山岂见岭。", 
            "逭暑在暑中，安用逃禅静。"
        ], 
        "title": "热", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "少小学为文，韩苏有卓型。", 
            "别裁及诗格，李杜真前旌。", 
            "立言人所志，见道𦍑孰能。", 
            "自读宋儒书，始知朱与程。", 
            "诏我为学方，主敬与存诚。", 
            "空言信何补，要道在躬行。", 
            "矧兹继百王，君师任匪轻。", 
            "衡门有遗贤，安能致诸廷。", 
            "沟壑有饿殍，安能饱以羹。", 
            "返已率多惭，佳文何足称。", 
            "有时雨未降，披衣宵立庭。", 
            "既沾或苦潦，踟蹰复望晴。", 
            "黍高稻宜低，夏耘春勤耕。", 
            "望杏杏未红，瞻蒲蒲已青。", 
            "织妇虑寒心，农夫望岁情。", 
            "茅檐艰苦状，彷佛常共赓。", 
            "结习难尽除，聊如劳者鸣。", 
            "工拙非所论，岁月差可徵。", 
            "诗史让少陵，我作方农经。"
        ], 
        "title": "捡近稿偶志", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "金风拂晓鞍，飒爽清秋美。", 
            "御路净轻尘，铜钲挂林里。", 
            "村墟看错落，町疃经迤逦。", 
            "原隰栖嘉苗，恒秬秠糜芑。", 
            "如云绿与与，饮露白靡靡。", 
            "大熟纵未能，不歉斯可拟。", 
            "回思半载愁，望霖心如是。", 
            "即复驾田车，关情殊未已。", 
            "幸荷造物仁，景光异百里。", 
            "侍臣有进词，二釜堪期指。", 
            "截长补其短，无虑呼庚癸。", 
            "吁嗟此何言，解免聊复尔。", 
            "一夫二亩田，终岁计在此。", 
            "雨耕而日耘，手足诚劳只。", 
            "所赖薄有收，庶免沟壑死。", 
            "从来祈岁心，讵恃河东徙。", 
            "忧者共彼忧，喜者同兹喜。", 
            "忧喜相缪萦，是即我所以。"
        ], 
        "title": "怀柔县东", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "九松山上松盘觺，九松山下路祎隋。", 
            "几度揽辔过山下，兴至辄为留吟题。", 
            "千岩隐伏东南去，此地秀结神堂奇。", 
            "礀流淙淙兮，隔红尘之杂沓，孤峰倚天兮，萦青缭白而厜㕒。", 
            "群山皆童无气色，独如偓佺苍颜绿发垂丝丝。", 
            "精蓝数椽閒閒见，未至不知筑者谁。", 
            "是中疑有远公驻，法雨霏作莲花池。", 
            "复如香山社中会九老，无言恒写白傅诗。", 
            "吁嗟乎山川蕴郁有如此，何殊岱宗之麓华岳嵋。", 
            "意行所得契静悟，谷神语我停移时。"
        ], 
        "title": "九松山歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "萧寺据崇岭，烟岚时出没。", 
            "地迥无俗尘，树古有嘉樾。", 
            "便道礼法相，金风拂明发。", 
            "坐我揽胜轩，薄爽侵眉发。", 
            "翠旌转盘磴，骄马嘶芳埒。", 
            "野花散晚馨，山果垂朱核。", 
            "低眼睨鸟背，拂袖招云窟。", 
            "所见总绝胜，拈吟兴无歇。", 
            "稍事学伊蒲，憩息尝笋□。", 
            "顿忘八珍味，藉以参禅悦。", 
            "一晌适幽静，六辔侵寻别。", 
            "山僧跪道旁，公案不须说。", 
            "半院分汝住，饱宿清秋月。"
        ], 
        "title": "揽胜轩作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "塞山能作云，日暮驰苍狗。", 
            "乍失天泬寥，不辨峰前后。", 
            "祁祁洒空宇，霏霏沃林薮。", 
            "六跸驻离宫，启我文纱牖。", 
            "匡床迟寝息，兰席延俄久。", 
            "畿辅多望霖，默祷常自咎。", 
            "况从京国来，所见率焦亩。", 
            "今年幸秋迟，十日犹堪守。", 
            "是雨利豆荞，闻诸田间叟。", 
            "赈恤泽岂溥，祗恃天恩厚。", 
            "遑虑跋涉艰，跋涉时所有。", 
            "引领望关南，此际曾沾否。"
        ], 
        "title": "雨", 
        "type": "古风", 
        "yun": "有"
    }, 
    {
        "author": "弘历", 
        "era": "清", 
        "subtype": null, 
        "text": [
            "精舍枕溪流，更复背林麓。", 
            "寻径披烟萝，支窗折幽竹。", 
            "当秋几席清，过雨花药馥。", 
            "本无尘著怀，自觉静谋目。", 
            "兴倦欲浇书，石泉亦堪掬。"
        ], 
        "title": "题滦阳别墅三首 其一", 
        "type": "古风", 
        "yun": "屋"
    }, 
    {
        "author": "弘历", 
        "era": "清", 
        "subtype": null, 
        "text": [
            "阪芷芳未歇，崖枫色待丹。", 
            "飒然微风至，侵我衣袂寒。", 
            "略彴欹断岸，野艇繫河干。", 
            "一段新秋景，可以暂游盘。"
        ], 
        "title": "题滦阳别墅三首 其二", 
        "type": "古风", 
        "yun": "寒"
    }, 
    {
        "author": "弘历", 
        "era": "清", 
        "subtype": null, 
        "text": [
            "扫榻坐虚榭，对山开绮疏。", 
            "触目与静会，悠然清颢俱。", 
            "爽气拂襟袖，澄潭鉴眉须。", 
            "本非山中客，而耽山水居。", 
            "把卷对古人，安羡以为徒。"
        ], 
        "title": "题滦阳别墅三首 其三", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "山色乾坤翠，溪声日夜流。", 
            "人间苦馀暑，此地不胜秋。", 
            "丛筱既森密，危峰更巀嶭。", 
            "拾级青云梯，衣履若为洁。", 
            "高与颢气俱，飒共清秋爽。", 
            "小轩才三楹，豁然纳万象。", 
            "美箭吟籁谡，幽花过雨新。", 
            "悬厓如雉堞，天与隔红尘。", 
            "此间致趣佳，少许胜多许。", 
            "欲停九夏骖，试避三庚暑。", 
            "分茶临石㵎，把笔就松阴。", 
            "山鸟一声啭，啾啾前岁音。", 
            "体以艮为德，名擅兑之美。", 
            "纵未渡江南，知已胜扬子。", 
            "出峡走银龙，砉然赴其涧。", 
            "欲听太古琴，更步凌空栈。", 
            "镜潭拟天池，有网不能举。", 
            "个中无凡鳞，尽是蛟龙侣。", 
            "岩藻饶古意，松涛有好音。", 
            "拈吟谁和者，山水是知心。"
        ], 
        "title": "小金山", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "九夏望甘霖，愁多常罪已。", 
            "入秋始沾润，黍禾半苏起。", 
            "农人盼两收，趁种荞靡靡。", 
            "胡乃复亢阳，稚苗黄欲萎。", 
            "我从都城来，所见率如此。", 
            "纵修时巡典，岂似睹丰喜。", 
            "吾民坐待赈，不肯轻去里。", 
            "此情堪悯恻，部例岂其是。", 
            "徵租免正供，平粜逮遐鄙。", 
            "小补庸有济，恩膏实所恃。", 
            "出关逢泽降，京师卜何似。", 
            "喜接奏章来，知渥良田矣。", 
            "倚楹觉心舒，传餐识膳旨。", 
            "嗟嗟尔农夫，钱镈庶堪庤。"
        ], 
        "title": "闻京师得雨喜而有作", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "塞山作云云满空，蒸为灵雨飞濛濛。", 
            "雨师谷神岂有柄，谁实司之造化功。", 
            "早稼益实晚苗秀，高原下隰均芃茂。", 
            "最是呼鹰牧马场，至今犹识耕耘候。", 
            "喜雨歌馀知雨奇，耳□目视无不宜。", 
            "就中对瀑擅佳趣，妙色真声兼占之。", 
            "飞泉得雨声愈壮，骤雨飞泉色相向。", 
            "浑似水晶宫里游，即之转离惟想像。"
        ], 
        "title": "雨中对瀑", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "风清月白好秋閒，应节吟诗不可删。", 
            "底事今宵轮见早，此山高外更无山。"
        ], 
        "title": "叠旧岁中秋帖子韵并令梁诗正蒋溥和之 其一", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "嫦娥还守一轮光，彷佛风吹桂子香。", 
            "今夕三条银烛下，万人昂首眄云匡。"
        ], 
        "title": "叠旧岁中秋帖子韵并令梁诗正蒋溥和之 其二", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "帖子宜春例可师，堆盘瓜饼入新诗。", 
            "偶拈旧韵毡帷里，不异秋风太液池。"
        ], 
        "title": "叠旧岁中秋帖子韵并令梁诗正蒋溥和之 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "籁是仙韶松是楼，广寒法曲宴中秋。", 
            "便教即景龙堆畔，也胜徵词玉殿头。"
        ], 
        "title": "叠旧岁中秋帖子韵并令梁诗正蒋溥和之 其四", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "泫露凄风碧汉陲，寒光偏共晓光披。", 
            "莫嫌规影将亏半，不让团圞三五时。"
        ], 
        "title": "晓月 其一", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "萧疏凉影落枫楸，白处微知涧水流。", 
            "西岭不教飞度速，应缘回首惜中秋。"
        ], 
        "title": "晓月 其二", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "大漠四更山吐月，秋风八月马嘶晨。", 
            "前年诗景分明在，莹目清光不染尘。"
        ], 
        "title": "晓月 其三", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "此丰彼歉总难同，物理人情岂易穷。", 
            "只有孜孜勤政意，无分塞外与宫中。"
        ], 
        "title": "阅本口占", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "大狝时修返翠銮，筑场正及按途看。", 
            "村炊香气腾饘粥，顿解心颜为益餐。"
        ], 
        "title": "回銮至波罗河屯 其一", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "比栉崇墉似去秋，今来稍解望年愁。", 
            "长官道左休誇稔，耕九馀三好共筹。"
        ], 
        "title": "回銮至波罗河屯 其二", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "行宫秋景尚清嘉，喜先重阳对菊花。", 
            "丹翠林光依画壁，浅深山色入窗纱。"
        ], 
        "title": "回銮至波罗河屯 其三", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山田收罢圃场盈，拍拍时闻耞板声。", 
            "一路好秋经饱看，思量不负亸鞭行。"
        ], 
        "title": "村行 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "荫槐环柳柴扉接，背嶂临溪板屋重。", 
            "不道古来征戍地，家家水碓熟冬舂。"
        ], 
        "title": "村行 其二", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "老翁曝背绕儿孙，莫笑田家老瓦盆。", 
            "东舍炊烟引西舍，后村流水到前村。"
        ], 
        "title": "村行 其三", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "韭圃松畦生意足，豆棚瓠架叶声乾。", 
            "从容茅店咨终岁，迤逦兰衢破晓寒。"
        ], 
        "title": "村行 其四", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "点缀霜华白石津，荜门隐映静无尘。", 
            "隔林却见青帘飐，便有寻庐问酒人。"
        ], 
        "title": "村行 其五", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "妇织男耕长作计，鸡鸣狗吠镇相闻。", 
            "即看边外闾阎富，百岁熙和岂易云。"
        ], 
        "title": "村行 其六", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "岩斋潇洒暂栖迟，回跸欣当秋杪时。", 
            "岸际潦澄知水性，林间叶落见山姿。"
        ], 
        "title": "滦阳别墅 其一", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "俯畅遥吟天宇宽，捎檐竹籁戛轻寒。", 
            "宜人只有霜枫好，添得中峰几叠丹。"
        ], 
        "title": "滦阳别墅 其二", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "落叶惊风阶砌填，深秋烟景剧堪怜。", 
            "黄花不为重阳度，露染霜皴著意鲜。"
        ], 
        "title": "滦阳别墅 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "暗流激石鸣幽涧，翠影扶松上绮窗。", 
            "洗涤尘根归静所，好参声色自摐摐。"
        ], 
        "title": "滦阳别墅 其四", 
        "type": "绝句", 
        "yun": "江"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "秋色随宜境趣赊，越于深处见清嘉。", 
            "万山九月三间屋，不惹閒情长道芽。"
        ], 
        "title": "滦阳别墅 其五", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山容似画淡弥趣，秋色如诗老益工。", 
            "拾级丹梯搴雾荔，背屏翠壁眄霜枫。"
        ], 
        "title": "常山峪行宫晚秋 其一", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "谷口风来声觉壮，溪头潦尽影含清。", 
            "朝隮一缕因移石，去作白云天外横。"
        ], 
        "title": "常山峪行宫晚秋 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "峣峰无数入窗纱，写照窗前了不差。", 
            "正虑遥天无点缀，林边恰噪晚归鸦。"
        ], 
        "title": "常山峪行宫晚秋 其三", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "急雨驱云增暮寒，秋英绕砌湿阑干。", 
            "遣怀不苦吟情涩，底用拈须一字安。"
        ], 
        "title": "常山峪行宫晚秋 其四", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "行漏丁丁朝复暮，塞山碛坂于中度。", 
            "问渠消得几光阴，密转潜移只如故。"
        ], 
        "title": "行漏", 
        "type": "绝句", 
        "yun": "遇"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "陶镕灵运山居赋，檃括仲长乐志论。", 
            "我欲拈题浑不得，晴窗静对合忘言。"
        ], 
        "title": "题董邦达仿荆浩匡庐图 其一", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "因迥为高筑搆宜，溶溶夹镜白莲池。", 
            "鱼梁涨退沙纹活，虎落风来叶影随。"
        ], 
        "title": "题董邦达仿荆浩匡庐图 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "飞流得地作溪平，溪上偏宜略彴横。", 
            "嘉尔说诗浑似鼎，笑他能画不输荆。"
        ], 
        "title": "题董邦达仿荆浩匡庐图 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "雨馀峰色翠模糊，溪壑天成意匠殊。", 
            "乐土桑麻真得所，照园梵贝只虚无。"
        ], 
        "title": "题董邦达仿荆浩匡庐图 其四", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "著壁常疑生紫烟，几层辋水漾沦涟。", 
            "筛帘日暖参生动，兴在垆峰阿那边。"
        ], 
        "title": "题董邦达仿荆浩匡庐图 其五", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "温暾晓日一窗红，窗下工夫想像中。", 
            "昔日今时犹历历，补桐书屋自双桐。"
        ], 
        "title": "补桐书屋率题 其一", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "枯枝早是中琴材，新干扶疏翠影堆。", 
            "净几明窗重得句，肯教虚度此频来。"
        ], 
        "title": "补桐书屋率题 其二", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "石门松影郁萧森，书室三楹倚碧岑。", 
            "阶下淙淙鸣曲注，朱弦不奏亦琴心。"
        ], 
        "title": "补桐书屋率题 其三", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "涤圃千村纳稼齐，更欣早麦绿盈畦。", 
            "小阳景与初秋异，即事拈吟迟马蹄。"
        ], 
        "title": "西直门外 其一", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "冬舂云子香排户，露韭霜菘翠上盘。", 
            "一幅田家乐图就，西山黛色白云端。"
        ], 
        "title": "西直门外 其二", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "初望过而继望疑，城闉来往寄新诗。", 
            "待看高廪心方慰，一岁都成祈岁时。"
        ], 
        "title": "西直门外 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "银林红寺远参差，驴背风侵客路迟。", 
            "却忆寒更吟白战，范阳古道去冬时。"
        ], 
        "title": "题钱谷南城看雪图", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "䙰褷弱羽学飞时，为白为苍未可期。", 
            "听讲每教随慧远，换书安得遇羲之。"
        ], 
        "title": "沈周乳鹅图即用其韵", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "已传北苑超群法，更得南宫三昧奇。", 
            "底事迎眸堆湿润，楚江烟雨动经时。"
        ], 
        "title": "题董其昌山水卷", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "稀微红叶馀霜色，幽咽银泉作冻声。", 
            "漫拟山深寒更峭，小阳刚称试春行。"
        ], 
        "title": "初冬香山杂诗 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "松下鹤安寒月梦，矶边鱼怯荡凌波。", 
            "风林乍看惊摇落，古致槎枒剩老柯。"
        ], 
        "title": "初冬香山杂诗 其二", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "且携谢氏高低屐，试赏倪家浅淡山。", 
            "裁览漏移过日午，无妨一趁片时閒。"
        ], 
        "title": "初冬香山杂诗 其三", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "为爱林泉小憩迟，烹泉古鼎爇枯枝。", 
            "拈题适得清之趣，触目全忺静者思。"
        ], 
        "title": "初冬香山杂诗 其四", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "水部风如何水部，王郎笔胜宋王郎。", 
            "若教风袅帘旌动，定有蜂窥壁上香。"
        ], 
        "title": "题王谦梅花", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "霜叶烟梢气味同，颓然文石窍玲珑。", 
            "爱他写意闺中秀，宛尔传神林下风。"
        ], 
        "title": "管道升枯木竹石", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "底论山阳与渭川，琅玕个个扫晴烟。", 
            "寿星传得东坡法，瑞应西池介寿筵。"
        ], 
        "title": "仿东坡寿星竹法恭祝圣母慈寿", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "底须市取费千金，官字还堪六印寻。", 
            "今夕贲然同照夜，风人三咏寄遐心。"
        ], 
        "title": "再题龚开骏骨二绝 其一", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "困傍盐车拟一鸣，肯教曹霸独腾声。", 
            "徐家月旦骊黄外，不向如来行处行。"
        ], 
        "title": "再题龚开骏骨二绝 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "尽有研京并练都，导言何用但吹竽。", 
            "便将翰苑登瀛谱，唤作卿家世系图。"
        ], 
        "title": "书词林典故序毕因以赐大学士张廷玉兼成四绝句 其一", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "日影花砖铃索静，春风芸署榜题双。", 
            "宝山自古称佳话，事业何人继曲江。"
        ], 
        "title": "书词林典故序毕因以赐大学士张廷玉兼成四绝句 其二", 
        "type": "绝句", 
        "yun": "江"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "韵集燕公四十贤，晨星数罢一凄然。", 
            "即看璧府裒成帙，重忆柯亭刘井边。"
        ], 
        "title": "书词林典故序毕因以赐大学士张廷玉兼成四绝句 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "见说房公独善谋，皤皤长领凤池头。", 
            "更兼两世桓荣席，谁不云然胜一筹。"
        ], 
        "title": "书词林典故序毕因以赐大学士张廷玉兼成四绝句 其四", 
        "type": "绝句", 
        "yun": "尤"
    }, 
    {
        "author": "史承谦", 
        "era": "清", 
        "subtype": null, 
        "text": [
            "紫髯手定江东，当年猛将推兴霸。", 
            "濡须高会，论功无敌，举杯相谢。", 
            "乞食何人，锦絺奇客，雕弓玉弝。", 
            "自灰飞赤壁，临津不渡，名岂在，周郎亚。", 
            "今日余威堪藉，俯安流、舳舻齐驾。", 
            "三分筹略，千秋肸蚃，看春秋社。", 
            "卷雪楼开，白浪如龙，北风如马。", 
            "尚依稀，咳唾声来，闪闪云旗飞下。"
        ], 
        "title": "水龙吟二首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "茫茫越国山川，岂徒湖上矜佳丽。", 
            "兴亡南渡，曾经付与，武林遗事。", 
            "玉马朝周，金仙辞汉，黯然挥涕。", 
            "看龙飞凤舞，千年魂魄，应都在，斜阳里。", 
            "一棹中流曾倚，指东西，锦衣残垒。", 
            "海声隐隐，潮头矗矗，青来天地。", 
            "严子滩高，禹王陵远，游心何已。", 
            "今春雨渺云锦，目断浙江烟水。"
        ], 
        "title": "水龙吟二首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "秋与归帆零乱。", 
            "凉云飞不去，江天远。", 
            "可是客心悽断，又过杨叶洲边，梅根冶畔。", 
            "绕矶陈迹满眼，败垒映飞观。", 
            "笑折戟沉沙、终难浣。", 
            "但拄颊，悄无言，且领斜日青山，一声檀板。"
        ], 
        "title": "芭蕉雨", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "温柔自得闲心性，一缕情丝缠定。", 
            "窄袖不禁寒凝。", 
            "香梦迷鸳径。", 
            "沉吟只觉屏山静，立尽一庭烟暝。", 
            "翠竹萧萧风影，如见临妆镜。"
        ], 
        "title": "桃源忆故人", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "一刻清欢好景赊，月也堪夸，人也堪夸。", 
            "相携不用扇罗遮，愁说天涯，又说天涯。", 
            "闷来独自掩窗纱，春也些些，寒也些些。", 
            "六时心绪等风花，不为伊家，总为伊家。"
        ], 
        "title": "一剪梅", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "花映重门，露湿苔痕。", 
            "奈凄凉、孤馆芳草。", 
            "难忘缱绻，谁与温存？", 
            "只厌蛩啼，惊雁过，怯香薰。", 
            "桃叶桃根，莫怨王孙。", 
            "把一襟、离绪休论。", 
            "不堪遥夜，最怕黄昏。", 
            "是秋惹泪，人勾梦，月销魂。"
        ], 
        "title": "行香子二首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "薄薄罗襟，容易寒侵。", 
            "总由他、尘满瑶琴。", 
            "近来天气，闷损春心。", 
            "怕乍春晴，又春雨，惯春阴。", 
            "个侬何处，难递芳音。", 
            "并非关、远水摇岑。", 
            "当初欢梦，冷到而今。", 
            "想人如玉，妆如画，意如金。"
        ], 
        "title": "行香子二首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "谁传密耗。", 
            "有分今宵梦到。", 
            "曲廊斜。", 
            "一角芙蓉帐，双头茉莉花。", 
            "层城银箭急，楼上楚云遮。", 
            "回首凌波步，月些些。"
        ], 
        "title": "女冠子二首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "栏干如画。", 
            "约略双蛾匀罢。", 
            "篆烟孤。", 
            "蕉影明窗下，桃笙午梦余。", 
            "秋衫凉碧玉，罗襟艳红蕖。", 
            "不分今生约，总成虚。"
        ], 
        "title": "女冠子二首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "年来不觉欢情减，太息韶华真荏苒。", 
            "凄迷只似雨余花，凉冷略如秋后簟。", 
            "酒醒多分愁依黯，那得芳尊时潋滟。", 
            "萧萧瑟瑟到三更，蟋蟀声中灯一点。"
        ], 
        "title": "玉楼春二首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "秋来怕看隋堤柳，眉已全低腰欲瘦。", 
            "树犹如此我何堪，不觉感怀中岁后。", 
            "登临直欲携红袖，山色隔江来坐右。", 
            "人生何事滞天涯，零落栖迟一杯酒。"
        ], 
        "title": "玉楼春二首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "径萦回，山荦确，何处逗红萼？", 
            "东野穷愁，位置在云壑。", 
            "多应想像芳游，闲中设色。", 
            "聊快意，玉鞭金络。", 
            "恍如昨。", 
            "几回把酒论交，萍梗共漂泊。", 
            "太息匆匆，丁令已成鹤。", 
            "如今闻笛伤心，看花惹恨，只沉痛，斯人难作。"
        ], 
        "title": "月底修箫谱二首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "趁新晴，闲命屐，偶把竹扉叩。", 
            "满目荒凉，蟏网蔽虚牖。", 
            "可怜琴几无存，画屏空掩，谁复更、招呼携酒。", 
            "步苔甃。", 
            "一任树古池平，苍鼠避人走。", 
            "班驳屈梅，几点冷香逗。", 
            "应须九九寒消，三三径暖，怕还有、花枝红透。"
        ], 
        "title": "月底修箫谱二首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "袖罗香暗减，问秋娘、谁与画双眉？", 
            "记那家庭院，那回欢宴，曾谱清词。", 
            "剩有些凉月，依旧点罘罳。", 
            "心事分明似，筝柱参差。", 
            "已恨坐来天远，况如今真个、良晤难期。", 
            "盼云边雁字，芳信几然疑。", 
            "更怎禁、乍寒轻暖，酷相思、多在菊黄时。", 
            "添憔悴，带围宽后，生怕人知。"
        ], 
        "title": "潇潇雨", 
        "type": "词", 
        "yun": "支"
    }, 
    {
        "author": "史承谦", 
        "era": "清", 
        "subtype": null, 
        "text": [
            "琼树流光，霜兼映日，何郎风度翩翩。", 
            "少小才名，骅骝谁与争先。", 
            "迟回未奏长杨赋，早惊心、锦瑟华年。", 
            "向芳筵，有酒如渑，且泛觥船。", 
            "偷声减字从头按，把湘豪慢拈，写出蝉娟。", 
            "翠羽明珠，洛妃愁坐芝田。", 
            "花枝拂面，销魂久到，而今玉麈谈元。", 
            "尚依然，双鬓青青，轻飏茶烟。"
        ], 
        "title": "高阳台", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "舟行几湾，酒醒梦还。", 
            "江声到枕潺潺，过千山万山。", 
            "冰轮似环，渔歌带蛮。", 
            "山头枫叶斑斑，喜吟情未阑。"
        ], 
        "title": "醉太平二首 其一", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "狂名未除，头衔愧书。", 
            "何时得佩金鱼，问此生有无？", 
            "高阳酒徒，烟波钓徒。", 
            "何人堪作吾徒？掩春风敝庐。"
        ], 
        "title": "醉太平二首 其二", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "层冈如抱，对神标华发，千古风流未消歇。", 
            "自沉香亭北，咏罢名花，归来后，处处题诗留碣。", 
            "东篱曾种菊，一种高情，应与柴桑共超越。", 
            "采石暮江边，宫锦沉埋，更难觅、谪仙香骨。", 
            "料乘醉、狂魂定重来，忽飞上峰头，化为明月。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "恨年年琴剑古长洲，漂泊赋登楼。", 
            "忽云帆烟棹，吴头楚尾，历遍南州。", 
            "纵有相思书札，何处托轻邮？", 
            "别业依然在，野水荒丘。", 
            "不道辞家已久，比燕鸿来去，翻更迟留。", 
            "对江花江草，细与说乡愁。", 
            "便怜伊、数峰青峭，问银笺、十幅有谁酬。", 
            "归来好，千山红树，待尔寻秋。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "史承谦", 
        "era": "清", 
        "subtype": null, 
        "text": [
            "此地饶水竹，老屋对溪纹。", 
            "吾生事业有几，缃帙俯鸥群。", 
            "不羡碧山学士，梦冷银鱼玉佩，日日掩蓬门。", 
            "帘卷数峰色，时复倒清尊。", 
            "呼稚子，煨芋粟，散鸡豚。", 
            "更少羊求过客，三径寂无人。", 
            "最惜残秋烟景，坐看夕阳红叶，吟思乱如云。", 
            "得句亦不易，低咏到黄昏。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "晚云频酿雨，春夜可怜生。", 
            "宿土方回润，东郊正待耕。", 
            "慰因看麦长，愁是听风鸣。", 
            "欹枕难成寐，终宵盼望情。"
        ], 
        "title": "晚云", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "制自周人创，名传汉帝都。", 
            "尊卑因以序，玉帛此来趋。", 
            "遗址规犹壮，崇台草半芜。", 
            "徒闻公玉带，道左献新图。"
        ], 
        "title": "汉明堂遗址", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "岱岳最佳处，对松真绝奇。", 
            "古心谁得貌，变态不容思。", 
            "万嶂惟全碧，四时无改枝。", 
            "依稀佺羡辈，倚树斸灵芝。"
        ], 
        "title": "对松山", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "孝称千古独，德并有唐双。", 
            "历下仪刑近，城中庙貌庞。", 
            "春风馀故井，云气护虚窗。", 
            "缅继百王后，钦瞻心早降。"
        ], 
        "title": "谒舜庙", 
        "type": "律诗", 
        "yun": "江"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "广甸芜烟暖，崇台旭影晴。", 
            "居安修武备，巡狩效先程。", 
            "组练云中耀，钲螺风外鸣。", 
            "青齐寻禹迹，便与诘戎兵。"
        ], 
        "title": "阅济南兵", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "芳洲城郭里，亭榭画图间。", 
            "杜句已称古，春游偶趁閒。", 
            "渔歌隔浦远，桥影卧波弯。", 
            "一棹蓬瀛到，仙风那引还。"
        ], 
        "title": "历下亭 其一", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "天光澄上下，诗意寄烟波。", 
            "濯戟银鳞直，连拳玉鹭多。", 
            "浮图森古甓，远岫滴新螺。", 
            "万顷碧漪外，轻帆瞥眼过。"
        ], 
        "title": "历下亭 其二", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "朱栏横绿渚，倒影漾澄泓。", 
            "烟柳万千树，春禽三两声。", 
            "从来称历下，到此适清明。", 
            "流水落花意，维摩句有情。"
        ], 
        "title": "历下亭 其三", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "当春例盼雨，艰致一犁逢。", 
            "今岁来巡兖，欣闻十日重。", 
            "岂其如避我，何以慰兹农。", 
            "傍晚油云布，翘瞻意不悰。"
        ], 
        "title": "接京报知得雨", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "穹碑瞻圣藻，古寺驻春旂。", 
            "即景清明日，湔裙大小玑。", 
            "波心翻雪练，石齿漾苔衣。", 
            "对此蠲尘虑，从添逸兴飞。"
        ], 
        "title": "恭依皇祖趵突泉诗韵", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "初识济城好，波明山翠攒。", 
            "奇观才约略，春色未阑珊。", 
            "野鸟啼朝日，村花艳去鞍。", 
            "不教游兴尽，警跸命回銮。"
        ], 
        "title": "车驾自济城回跸", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "载登青雀舫，初试白云程。", 
            "入画看村景，匉雷听水声。", 
            "岸杨烟外袅，沙鸟渚边鸣。", 
            "极目烟波意，诗裁亦觉清。"
        ], 
        "title": "登舟 其一", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "会通亘南北，转漕掌司农。", 
            "斗粟应知贵，盘珍可滥供。", 
            "川途非一历，庾政悉何从。", 
            "回望方衔尾，帆樯隔浦重。"
        ], 
        "title": "登舟 其二", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "又见兜罗质，心惊今去年。", 
            "不曾将一物，真是竖空拳。", 
            "春夏秋冬实，色声香味全。", 
            "盘中应笑我，结习未能捐。"
        ], 
        "title": "含冬佛手", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "寤寐求无得，梦魂时尚牵。", 
            "亦知悲底益，无那思如煎。", 
            "环佩声疑杳，鸾凰信绝传。", 
            "椒涂空想像，两度月轮圆。"
        ], 
        "title": "大行皇后遐弃倏经两月朕遵旧制以十三日释服而素服诣几筵摘缨聊以尽夫妇之情亦我国朝常例也今既再易月不可同于臣庶百日之制以礼抑哀缀缨除发丧事日远益切哀悰 其一", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "衷愫心常结，音尘日已遐。", 
            "芳踪付彤史，时服换轻纱。", 
            "情自长无绝，礼惟当岂加。", 
            "底知忧用老，新鬓点霜华。"
        ], 
        "title": "大行皇后遐弃倏经两月朕遵旧制以十三日释服而素服诣几筵摘缨聊以尽夫妇之情亦我国朝常例也今既再易月不可同于臣庶百日之制以礼抑哀缀缨除发丧事日远益切哀悰 其二", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "出树迎薰早，临风送响清。", 
            "即听喧寂韵，堪悟有无生。", 
            "嘒嘒谁教尔，哓哓匪为名。", 
            "已难堪触景，况复隔窗鸣。"
        ], 
        "title": "新蝉", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "面水背山地，延清致爽居。", 
            "爱僧非佞佛，酌酒且论书。", 
            "树态生风后，峰容濯雨馀。", 
            "维摩逢覆釜，得意两如如。"
        ], 
        "title": "题刘珏清白轩图", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "天倪参有契，逸兴引无端。", 
            "壶里年为日，松间夏亦寒。", 
            "依峰开路窄，导水入湖宽。", 
            "如柱干云笔，孤登自觉安。"
        ], 
        "title": "项圣谟松涛散仙图即用自题原韵八首 其一", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "飞瀑银披峡，回峰翠倚天。", 
            "无人镇敲户，有客祗谈玄。", 
            "妙趣方招隐，佳名号散仙。", 
            "最怜石壁上，宛识戊辰年。"
        ], 
        "title": "项圣谟松涛散仙图即用自题原韵八首 其二", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "曹子诗如画，淮王事已尘。", 
            "登仙徒有箓，妙笔见斯人。", 
            "道润何须药，心閒自合真。", 
            "蓬瀛方寸内，不必问沧津。"
        ], 
        "title": "项圣谟松涛散仙图即用自题原韵八首 其三", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "佳迹神常足，清诗意亦閒。", 
            "坐堪消夏日，聊以解愁颜。", 
            "笋蕨为供养，渔樵自往还。", 
            "枕流碧溪畔，常听戛云环。"
        ], 
        "title": "项圣谟松涛散仙图即用自题原韵八首 其四", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "分茗童司铫，敲棋僧到门。", 
            "但教适偃仰，那复计饔飧。", 
            "山尽云成障，溪回树作村。", 
            "忘忧应个里，树背不须萱。"
        ], 
        "title": "项圣谟松涛散仙图即用自题原韵八首 其五", 
        "type": "律诗", 
        "yun": "元"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "溪山列三品，是地果堪居。", 
            "爽籁生前涧，涛声到别庐。", 
            "鹤耽清梦迥，梧锁碧云疏。", 
            "谢赋无双美，形容觉有馀。"
        ], 
        "title": "项圣谟松涛散仙图即用自题原韵八首 其六", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "百二十年物，光阴转毂中。", 
            "骋怀聊尔尔，入眼尚濛濛。", 
            "可爱横贉句，一耽故纸风。", 
            "武陵原有路，静者得相通。"
        ], 
        "title": "项圣谟松涛散仙图即用自题原韵八首 其七", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "山色因心远，泉声入目凉。", 
            "萧斋背嘉树，素馆倚崇冈。", 
            "结搆无遗憾，筌蹄想并忘。", 
            "延平合招隐，共入石渠藏。"
        ], 
        "title": "项圣谟松涛散仙图即用自题原韵八首 其八", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "出幽辞子午，成器想礛䃴。", 
            "瑰宝汉京重，廉贞君子如。", 
            "砚头沾墨雨，世外阅仙鱼。", 
            "棐几陪清供，兴怀静赏馀。"
        ], 
        "title": "汉玉瓶", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "承晖扬素质，冒沼弄幽馨。", 
            "朅对怀今昔，坐令空色形。", 
            "展新芳意足，依旧晚桡停。", 
            "堪以方清淑，非关比尹邢。"
        ], 
        "title": "莲", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "冰簟风微爽，银壶日最长。", 
            "覆阶槐叶密，扑户枣花香。", 
            "南郭新登麦，西畴遍插秧。", 
            "消愁凭问穑，野老试商量。"
        ], 
        "title": "消愁二首 其一", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "学字成清寄，吟诗作日程。", 
            "随缘禁痛定，任运息情营。", 
            "天阔云非系，波空月自明。", 
            "一般幽契处，安得著将迎。"
        ], 
        "title": "消愁二首 其二", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "山峻生云易，林深过雨凉。", 
            "霏空才淅沥，回望剧苍茫。", 
            "涧叶皆增润，岩葩各斗香。", 
            "方欣沃稌黍，漫虑湿衣裳。"
        ], 
        "title": "香山值雨 其一", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "迩日炎方盛，游山雨乍逢。", 
            "新愁消几许，旧恨觅无从。", 
            "飞瀑鸣湘筑，连岑濯玉蓉。", 
            "趁晴倚嘉树，残滴韵重重。"
        ], 
        "title": "香山值雨 其二", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "夤缘穿薜径，迤逦入松门。", 
            "玩水因清暑，寻流亦到源。", 
            "暗琴淙乳窦，明镜漾云根。", 
            "不息成功德，酌之随缶盆。"
        ], 
        "title": "玉乳泉", 
        "type": "律诗", 
        "yun": "元"
    }, 
    {
        "author": "弘历", 
        "era": "清", 
        "subtype": null, 
        "text": [
            "虚亭对悬厓，珠帘垂我户。", 
            "到此辄坐忘，泉石诚太古。", 
            "天公助佳景，霏以清秋雨。", 
            "摩诘画不得，成连未及谱。", 
            "谁能悟真声，共汝以耳睹。"
        ], 
        "title": "听瀑再作", 
        "type": "古风", 
        "yun": "麌"
    }, 
    {
        "author": "弘历", 
        "era": "清", 
        "subtype": null, 
        "text": [
            "四柱搆峰巅，松萝作扉闼。", 
            "诘曲频攀跻，造极心乃豁。", 
            "一览众山小，左挹云容活。", 
            "鹤唳与鹿呦，饶伊相问荅。"
        ], 
        "title": "题四面云山亭子三首 其一", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "山中无朝暮，行漏丁丁报。", 
            "东峰尚夕阳，西岭已落照。", 
            "秋云淡远天，万里纵清眺。", 
            "有时噫气作，于喁号万窍。", 
            "而我亦会心，凭虚一长啸。"
        ], 
        "title": "题四面云山亭子三首 其二", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "我有山水癖，耽诗殊未厌。", 
            "此地况回绝，众壑归包函。", 
            "峰翠经雨洗，枫丹著露添。", 
            "扫苔坐石头，凌雾振衣衫。", 
            "自觉胜前秋，饶有吟髭拈。"
        ], 
        "title": "题四面云山亭子三首 其三", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "塞垣朝暮寒，况值中秋月。", 
            "山空增料峭，晨凉薄肌发。", 
            "白露在兰苕，轻烟霏荔埒。", 
            "匪盼洞庭波，木叶亦微脱。", 
            "素心淡空宇，夜气清明发。", 
            "金飔复飒沓，峰岚互出没。", 
            "萧然惬襟抱，极目碧天阔。"
        ], 
        "title": "秋晓", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "秋花濯山雨，裳裳院砌边。", 
            "缤纷呈冷艳，蒙茸霏绛烟。", 
            "滟杯晓露滴，写影午暄妍。", 
            "游蜂不知采，晚蝶时或穿。", 
            "舒华争其时，谁云畏塞寒。", 
            "临芳不忍撷，忆昔当歌筵。", 
            "寂寞离宫秋，于今过廿年。", 
            "是花岂无意，应博诗人怜。", 
            "胆瓶纵清佳，争似枝头鲜。"
        ], 
        "title": "秋花", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "午过沈家村，茅檐隐丛枳。", 
            "耕农六七户，长年作邻里。", 
            "生子不知书，有妇惟修簋。", 
            "菽粟可果腹，不羡肉食鄙。", 
            "布棉可禦寒，岂用求锦绮。", 
            "览此太古风，如入桃源里。", 
            "山田有馀地，岁岁修耒耜。", 
            "一耕而一休，种敛随时举。", 
            "却如东坡言，富人稼多美。", 
            "我来秋雨过，禾黍香风起。", 
            "高低列绣塍，有秋庶可拟。", 
            "风景异所经，藉以稍慰喜。", 
            "尚闻村老言，近远率如是。", 
            "金鞭不肯扬，黄云渡演迤。", 
            "殷忧半去怀，孰非余赤子。"
        ], 
        "title": "沈家村", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "连日翳秋云，朦胧度哉魄。", 
            "今朝碧宇净，恰值上弦夕。", 
            "西岭挂银钩，东冈映虚白。", 
            "隔林散疏影，入水澄空迹。", 
            "嫦娥作中秋，益复饶光泽。", 
            "圆规底须盼，塞景聊堪适。"
        ], 
        "title": "新秋月", 
        "type": "古风", 
        "yun": "陌"
    }, 
    {
        "author": "弘历", 
        "era": "清", 
        "subtype": null, 
        "text": [
            "是处嫣红并姹紫，不知其名讶其美。", 
            "貌陋徐黄图画间，种遗嵇郑书编里。", 
            "袅风三春滟月秋，点缀山山塞景稠。", 
            "天姿未许人窥取，不共飞觞搦管流。", 
            "谁教采入磁瓶内，色香根净原无碍。", 
            "却似游仙壶峤中，纷迎驾凤骖鸾辈。"
        ], 
        "title": "瓶中花", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "意行骑马徐馺娑，塞山碛水来参我。", 
            "忽上层峰下视云，如泛千里凌风舸。", 
            "潦收涧口汲冷泉，叶脱枝头摘残果。", 
            "松厓雨后绿髯张，枫岸霜前赤霞锁。", 
            "萦青缭白含太虚，乾端坤倪豁𧮳閜。", 
            "更从天外眄遥尖，点点烟螺殊砐硪。", 
            "飞来灵鹫只虚名，似对雄风言堀堁。", 
            "应接无暇足吟拈，千仞冈头凝虑坐。", 
            "今朝御凤小游仙，洪崖右拍赤松左。", 
            "旷观契妙所得多，谓予从禽聊复可。"
        ], 
        "title": "意行", 
        "type": "古风", 
        "yun": "哿"
    }, 
    {
        "author": "弘历", 
        "era": "清", 
        "subtype": null, 
        "text": [
            "过望月就匡，大明引朝暾。", 
            "寒光尚欲流，素影直可扪。", 
            "中秋倏已徂，抚景怀高奔。", 
            "溪霜点清冷，峦烟互吐吞。", 
            "西宇不忍倾，隐隐留纤痕。"
        ], 
        "title": "晓月", 
        "type": "古风", 
        "yun": "元"
    }, 
    {
        "author": "弘历", 
        "era": "清", 
        "subtype": null, 
        "text": [
            "焦木横山阿，秃兀矗馀蘖。", 
            "青黄曾未施，枝叶已全脱。", 
            "僵立碍线路，成阴忆丛樾。", 
            "雨露虽均滋，死灰岂复活。", 
            "乌鸢不顾栖，鼪鼯时跋躠。", 
            "何年经六浑，炎官威尚烈。", 
            "声不中孤琴，色仍作青铁。", 
            "成质斯有坏，修短何分别。", 
            "谓云山木寿，庄生殊未达。"
        ], 
        "title": "焦木", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "谁命霞作赤，谁唤兰云馥。", 
            "色臭目鼻交，宛转根尘逐。", 
            "今日乃九日，古有登高俗。", 
            "乌帽插茱萸，黄花泛𨤍醁。", 
            "朅来朔塞游，例事皆不复。", 
            "日日临穹冈，培塿嗤寄躅。", 
            "是药堪采摘，碛草原皆菊。", 
            "何必柴桑翁，东篱始清福。"
        ], 
        "title": "重阳无菊之作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "把卷对古人，常愧若不及。", 
            "矧实不及者，益觉瞠乎立。", 
            "东坡仙中人，禅悦聊自适。", 
            "糟粕为经济，匡陆应避席。", 
            "窜谪炎瘴乡，山水娱朝夕。", 
            "佳句出贫饿，道义足困厄。", 
            "虽多放浪言，要不离忠赤。", 
            "瑚琏而江湖，千秋同慨惜。", 
            "古今或同然，思之惴然惕。"
        ], 
        "title": "读东坡集", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "塞山云沉天冥冥，虞人薄夜燃松明。", 
            "木公犹来配女丁，爧舆□马双熜旌。", 
            "紫鸾红龙下玉京，燉燉燏燏㷸荧荧。", 
            "大明韬光入云軿，遑数斜汉与列星。", 
            "崖枝涧叶成炎兵，一朝连下七十城。", 
            "麇獐麋𪊍走战惊，山公却避不敢争。", 
            "陆浑昔但闻其名，爝火日月奚比称。", 
            "坐闻香𣿉甲煎轻，齐奴爨蜡嗤愚伧。", 
            "此一大士号阳精，转燄法轮度含生，薪传不尽真倒绷。"
        ], 
        "title": "松明火", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "昔有邑人瑕邱仲，乃学张良游赤松。", 
            "市上卖药垆旁卧，往往醉酒酡颜红。", 
            "经百馀年人不识，但传宁城有寿翁。", 
            "一朝宅坏仲亦死，遗蜕宛尔弃水中。", 
            "谁欤因利窃药去，瞥见仲也被裘从。", 
            "自言毁窃吾不恨，欲令人识谪仙踪。", 
            "我闻此语半疑信，好名毋乃神仙同。", 
            "借问仲也今何在，云峦烟树时相逢。"
        ], 
        "title": "经瑕邱仲故居", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "大地作琴声，迦叶亦如是。", 
            "何待柴桑翁，挂壁始寓意。", 
            "此峡曰弹琴，谁与标名字。", 
            "岩谷夐而幽，石泉清且泌。", 
            "野菊小於钱，十三星点缀。", 
            "动掺四山响，万籁纷丹翠。", 
            "钟期未赏识，成连应走避。", 
            "一洗筝琶耳，妙契烟霞思。"
        ], 
        "title": "弹琴峡", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "雁塞返龙旌，鱼关度鸟道。", 
            "芙蓉紫雾沈，睥睨清秋晓。", 
            "重岩虎豹狰，万壑琴筑绕。", 
            "寄踪俨壶中，回首惊云表。", 
            "栖崖眄埢垣，逖迹资探讨。", 
            "天意实难谌，地险安能保。"
        ], 
        "title": "经居庸关", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "神区面平楚，绣屏背雄嶂。", 
            "回跸驻离宫，行旌辞武帐。", 
            "塞叶已萧条，苑丛犹张王。", 
            "新刈晚畦香，曲注温波放。", 
            "题句忆去年，云林故无恙。"
        ], 
        "title": "汤山行宫作", 
        "type": "古风", 
        "yun": "漾"
    }, 
    {
        "author": "弘历", 
        "era": "清", 
        "subtype": null, 
        "text": [
            "我闻方蓬海中央，仙人来往骑白鹿。", 
            "然疑未审今见之，驯良迥异麇麛族。", 
            "际天巨浪浩茫茫，浮黍几粒排岛麓。", 
            "其民太古复太古，穴为居室鱼衣服。", 
            "比来入化职贡皮，副以驯麋厥角曲。", 
            "招之即来麾之去，锦鞍可据箱可服。", 
            "怪底秦宫呼作马，不然函谷曾乘犊。", 
            "顶间疑挂七星符，雪毛皑皑两睛绿。", 
            "讵如豢鹤剪玉翎，还嗤逸𪊍饮霜镞。", 
            "丹青昔漏右相图，牝牡今并飞龙牧。"
        ], 
        "title": "驯鹿歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "飞流界青山，散作鸣琴涧。", 
            "虚轩架其上，烟云朝夕变。", 
            "洞口锁箖箊，案头陈笔研。", 
            "㩦客策短筇，指点乔松畔。", 
            "纵赏固已佳，忘言良复善。"
        ], 
        "title": "题慎郡王水阁丛篁图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "萧斋搆重隩，秋老山容古。", 
            "鉴池霜后澄，潜鳞俯堪数。", 
            "明窗向暖曦，氍帘垂我户。", 
            "匡床一趺坐，坐久猊烟吐。", 
            "优游翰墨林，黾勉诗书圃。", 
            "安行纵未能，困学差可补。"
        ], 
        "title": "初冬讨源书屋", 
        "type": "古风", 
        "yun": "麌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "水亭相对静无尘，荷制衣裳垫角巾。", 
            "检校一篇隐士传，还教白眼看他人。"
        ], 
        "title": "张若澄水亭高士", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "衡皋结宇对秋空，千里江山四柱中。", 
            "笔仗粗疏传懒瓒，一般犹见古人风。"
        ], 
        "title": "倪瓒秋山小景用文徵明题韵", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "年前腊雪酿春寒，火树烘春此夕看。", 
            "那更流风让佳节，顿教美景萃长安。"
        ], 
        "title": "上元夜灯火词 其一", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "清新每爱燕公句，奇巧休誇苏福灯。", 
            "大地都来成不夜，小参谁复得相应。"
        ], 
        "title": "上元夜灯火词 其二", 
        "type": "绝句", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "玉䨲应怜初度圆，早扶冰影上瑶天。", 
            "六鳌驾海楼台迥，万树辉霞日月边。"
        ], 
        "title": "上元夜灯火词 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "例事灯词不可删，琐窗点笔遣春閒。", 
            "哀鸿陡忆吴淞郡，纵对银花未解颜。"
        ], 
        "title": "上元夜灯火词 其四", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "居然炼雪旧斋边，画格书禅肖腕县。", 
            "为仿停云潇洒笔，玉峰高欲倚瑶天。"
        ], 
        "title": "命张若澄仿文徵明溪山深雪用题徵明是图原韵", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "初生春水镜开奁，袅袅东风拂鬓髯。", 
            "柳绿桃红淡无际，右丞诗画合同拈。"
        ], 
        "title": "周鲲山水十帧 其一 溪村春晓", 
        "type": "绝句", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "腻云送雨溪村暗，笠屐寻诗亦绝胜。", 
            "但得心机忘物我，野鸥家鸭总堪朋。"
        ], 
        "title": "周鲲山水十帧 其二 湖阴泛鸭", 
        "type": "绝句", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "眼中色是耳中声，见说画者能移情。", 
            "去岁田盘最深处，淙淙寒玉至今鸣。"
        ], 
        "title": "周鲲山水十帧 其三 松壑鸣泉", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "远山城郭望依稀，落照秋江淡晚晖。", 
            "古木烟深群鸟下，疏钟云杳一僧归。"
        ], 
        "title": "周鲲山水十帧 其四 招提烟暝", 
        "type": "绝句", 
        "yun": "微"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "落霞孤鹜淡秋空，挂席轻舠一望中。", 
            "不是天涯名利客，何须为倩石尤风。"
        ], 
        "title": "周鲲山水十帧 其五 江帆秋影", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "江乡秋老亦堪誇，锦树笼村斗绮霞。", 
            "过客若逢相借问，扁舟繫处是吾家。"
        ], 
        "title": "周鲲山水十帧 其六 黄叶村庄", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "细雨微风荡柳条，拍船春涨未全消。", 
            "空濛一种宜人处，仿佛江南廿四桥。"
        ], 
        "title": "周鲲山水十帧 其七 柳桥春涨", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "老松弱竹合比邻，岂必忘年觅友人。", 
            "梵夹静翻参色相，如来端的有三身。"
        ], 
        "title": "周鲲山水十帧 其八 松篁峭茜", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "生涯浩荡付烟波，沽酒烹鱼乐若何。", 
            "西照一痕红恁好，树梢还可晒渔蓑。"
        ], 
        "title": "周鲲山水十帧 其九 渔庄晚霁", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "米家烟雨曾闻古，石谷林峦复见今。", 
            "坐对千山云外暗，忽听万瀑树头斟。"
        ], 
        "title": "周鲲山水十帧 其十 林峦烟雨", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "稀见曾吟诗韵诗，蛇添聊尔戏评之。", 
            "隋珠照物无回照，扁鹊医人不自医。"
        ], 
        "title": "前题（戏题诗韵）再咏", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "新波泛潋漾晴烟，上苑韶光稚可怜。", 
            "几帧屏山全入镜，一篙春水恰胜船。"
        ], 
        "title": "初春太液池泛舟 其一", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "乍见轻黄上柳丝，春来几度棹移时。", 
            "绘之诗句浑如画，回雁高飞太液池。"
        ], 
        "title": "初春太液池泛舟 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "冻解神池泛绿漪，湖光山色发华滋。", 
            "蒸霞结绮无须眄，好是含苞未放时。"
        ], 
        "title": "初春太液池泛舟 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "路转林扉辟照园，云窝小憩忘尘喧。", 
            "川原春望全宜画，松竹古心静可论。"
        ], 
        "title": "弘恩寺 其一", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "满庭嘉荫坐瞿昙，每过偏教驻客骖。", 
            "笑煞阇黎惯添足，指称柏子令人参。"
        ], 
        "title": "弘恩寺 其二", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "风幡摇影入檐楹，閒馆依迟心迹清。", 
            "朅忆前年觅吟处，初韶浅腊景相争。"
        ], 
        "title": "弘恩寺 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "晓鞯十里拥春寒，迤逦龙泉云外看。", 
            "即景因思成大句，徵文空说彦章竿。"
        ], 
        "title": "流璃河 其一", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "陌旁官柳稊方嫩，坂上雏茵绿尚迟。", 
            "却爱新波添潋滟，琉璃桥上俯琉璃。"
        ], 
        "title": "流璃河 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "苍烟澹霭罨寒塘，回雁才飞三两行。", 
            "何日桥头坐斜照，蓼花丛里数鸳鸯。"
        ], 
        "title": "流璃河 其三", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "轻风鸭绿漾新澜，画意诗情马上看。", 
            "侯度省方思古训，往来讵止为游盘。"
        ], 
        "title": "流璃河 其四", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "漫将筋骨议前贤，朱诰裴诗只廓填。", 
            "却笑刘泾珍背纸，岂知徐俟得真传。"
        ], 
        "title": "模颜真卿自书告身因题 其一", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "端庄流丽两兼之，审定分明识虎儿。", 
            "立德践行人喜道，如言行者复奚谁。"
        ], 
        "title": "模颜真卿自书告身因题 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "旧称乞米邻寒俭，乍抚将军讶宕雄。", 
            "何似告身垂正大，黄庭遗得旧家风。"
        ], 
        "title": "模颜真卿自书告身因题 其三", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "吉光片羽总堪珍，三百骊珠一串陈。", 
            "虎帐几馀披几研，对题心喜得佳邻。"
        ], 
        "title": "模颜真卿自书告身因题 其四", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "朝来有渰势萋萋，凭舆凝望心殷兮。", 
            "羽林漫虑劳跋涉，多少农夫盼一犁。"
        ], 
        "title": "阴", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "佳名万柳爱长堤，马踏春泥柳正稊。", 
            "几缕画情遮过客，一行烟意入新题。"
        ], 
        "title": "万柳堤 其一", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "隔浦渔歌闻欸乃，拍堤桃水涨潺湲。", 
            "那知赵北燕南际，恰似吴头楚尾间。"
        ], 
        "title": "万柳堤 其二", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "润逼征衫绝点埃，溪村几处水萦回。", 
            "白头故老相逢问，能道何家爱景台。"
        ], 
        "title": "万柳堤 其三", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "赵北桥头驻翠旗，沙汀苇渚起鸬鹚。", 
            "道旁鞠𦜕逢村老，能说仁皇水猎时。"
        ], 
        "title": "是日复得诗四首 其一", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "溪村水郭渺烟波，换酒烹鱼乐事多。", 
            "烟火万家民自便，至今遗泽沐熙和。"
        ], 
        "title": "是日复得诗四首 其二", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "效灵河若诚何有，奏绩冬官实不无。", 
            "生计水乡应稍给，夏鱼秋芡早春凫。"
        ], 
        "title": "是日复得诗四首 其三", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "霞旆风帆漾绿漪，蒐禽恰称仲春时。", 
            "承平武备应勤习，不是金明竞水嬉。"
        ], 
        "title": "是日复得诗四首 其四", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "拂庐停跸片时閒，广甸春风夕照间。", 
            "近藁自翻浑记里，却教乘兴一涂删。"
        ], 
        "title": "閒 其一", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "韶光婉娩已堪怜，草色遥青柳待眠。", 
            "驿骑未传封事到，遐心忽在大金川。"
        ], 
        "title": "閒 其二", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "收来雪水煮三清，消得明窗乐事并。", 
            "漫谓崇高惟辟福，要须辛苦识人情。"
        ], 
        "title": "閒 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "临蹊初见几枝开，应节标芳有是哉。", 
            "辜负花朝真错怪，迎人春色自东来。"
        ], 
        "title": "桃（二月十六日） 其一", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "浅晕胭脂淡染霞，游蜂乱蝶未周遮。", 
            "风尘溷处真堪惜，妥置悬瓶薄护纱。"
        ], 
        "title": "桃（二月十六日） 其二", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "隔岁相看灼灼姿，风光宛尔入评思。", 
            "含胎莫道春犹浅，好是不曾烂漫时。"
        ], 
        "title": "桃（二月十六日） 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鸣梢短驿复长堤，堤上垂杨绿意齐。", 
            "孟馆鲁村经过处，高山近已识端倪。"
        ], 
        "title": "茌平道中杂诗 其一", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "王褒颂里觅心安，早是彭殇一例看。", 
            "道左便逢贺水部，不随炉火问烧丹。"
        ], 
        "title": "茌平道中杂诗 其二", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "晓烟低处辨邮亭，野水鸥波绿正渟。", 
            "日午晴明聊纵望，村墟疏密间葱青。"
        ], 
        "title": "茌平道中杂诗 其三", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "杏花村外青帘有，卖得茌山丁块酒。", 
            "李白狂歌楼上眠，想复此间醉一斗。"
        ], 
        "title": "茌平道中杂诗 其四", 
        "type": "绝句", 
        "yun": "有"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "翠软莎茵乍入眸，评量春色辔迟留。", 
            "因之览古思佳士，谏议何人继马周。"
        ], 
        "title": "茌平道中杂诗 其五", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "马首逢迎诸父老，民艰亲切得诹咨。", 
            "麦秋冀救燃眉急，又早甘膏入盼时。"
        ], 
        "title": "茌平道中杂诗 其六", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "属车扈从辔如琴，敬慎还同在羽林。", 
            "赓和底多誇藻采，要须识我爱民心。"
        ], 
        "title": "安徽巡抚纳敏陛见入京兹以东巡扈驾便道遣赴皖任并赐以诗", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "遥望鱼山亦秀哉，临风吊古引清哀。", 
            "可怜西麓一抔土，埋没陈王八斗才。"
        ], 
        "title": "鱼山口号", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "木笔初开三两枝，春风沂水咏归时。", 
            "天空海阔谁能写，镂叶裁花物自知。"
        ], 
        "title": "玉兰 其一", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "挂瓶拂室洒然清，一种幽香满座生。", 
            "含韵斋中千万朵，孤他今岁待吟情。"
        ], 
        "title": "玉兰 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "风妒尘蒙见野邮，西施颦里亦风流。", 
            "携来珍重非无意，小别行年又一周。"
        ], 
        "title": "玉兰 其三", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "紫似卿云白似琳，芳华揽结渺愁心。", 
            "即看春色堂堂迅，绿麦塍间渴望霖。"
        ], 
        "title": "玉兰 其四", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "报来尺素见平安，投涧传称人所难。", 
            "诚使此心无系恋，平安两字不须看。"
        ], 
        "title": "戏题投书涧", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "杜老清诗意，衡翁家法传。", 
            "玉山云外矗，蓝水画中悬。", 
            "西蜀无双景，南华第十篇。", 
            "清聆将静瞩，兴结锦城边。"
        ], 
        "title": "题名画大观十帧 其十 高峰远涧（文嘉）", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "迩日炎威剧，中宵密雨霏。", 
            "想湔温树绿，阴益渴田肥。", 
            "不寝听稠点，因寒揽袷衣。", 
            "希心刚一晌，千里遍王畿。"
        ], 
        "title": "夜雨 其一", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "爽气侵榴枕，灯光掩画屏。", 
            "从知能释闷，端合独称灵。", 
            "宿鸟寻枝醒，残花透户馨。", 
            "朅思潘赋好，触景霤泠泠。"
        ], 
        "title": "夜雨 其二", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "小别顿成昨，重来已报秋。", 
            "风光异尔许，凄感信宁不。", 
            "爱读潘家赋，懒登庾氏楼。", 
            "金经参四句，聊以驻如流。"
        ], 
        "title": "御园早秋 其一", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "暑气腾中伏，天心向白藏。", 
            "午停虽觉热，风过已知凉。", 
            "枫桕欺霜绿，芙蓉恋水香。", 
            "安排閒笔砚，祗拟咏秋光。"
        ], 
        "title": "御园早秋 其二", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "旭影檐前上，繁英砌外新。", 
            "泥情谁问景，秋意易伤人。", 
            "蛩语传莎底，萤光散水滨。", 
            "抚时届流火，北郭去咨豳。"
        ], 
        "title": "御园早秋 其三", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "廿首诗成后，生秋为建庭。", 
            "梧风初送爽，蕉雨乍堪听。", 
            "唱晚蝉嘶急，鸣阴鹤梦醒。", 
            "屏间生色画，陶铸合称灵。"
        ], 
        "title": "御园早秋 其四", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "天上双星会，人间万古传。", 
            "故知事荒忽，无那恨牵连。", 
            "细月鸿梧外，浮飔绮阁边。", 
            "宫监陈往例，弥引思愀然。"
        ], 
        "title": "七夕感事 其一", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "榆街无夜禁，鹊驾有仙踪。", 
            "似彼何妨别，如予岂复逢。", 
            "蛩声传砌乱，露气拂花浓。", 
            "拟向天孙问，白云千万重。"
        ], 
        "title": "七夕感事 其二", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "秋怀容易感，七夕感偏多。", 
            "天不知情海，谁教设绛河。", 
            "画屏银烛冷，巧席露英罗。", 
            "解事上弦魄，无心照锦梭。"
        ], 
        "title": "七夕感事 其三", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "月自悬双杵，钗惊舞半鸾。", 
            "蛛丝谁启盒，果实镇堆盘。", 
            "仇画聊相玩，元诗不忍看。", 
            "向同欢笑处，倚槛独吟叹。"
        ], 
        "title": "七夕感事 其四", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "香域本清净，何妨城郭间。", 
            "偶兹寻野径，因与叩禅关。", 
            "雨里看佳卉，云中辨远山。", 
            "底须参半偈，聊以适馀閒。"
        ], 
        "title": "觉生寺", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "节是凄凉夜，秋当感慨时。", 
            "盂兰资法力，画舸引怀思。", 
            "砌草蛩声乱，湖莲灯影披。", 
            "霏微时作雨，助我泪棼丝。"
        ], 
        "title": "中元日作", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "助感惟秋日，于归忆曩时。", 
            "廿年成梦境，一夕恨川涯。", 
            "为奠含悲爵，回思合卺卮。", 
            "嫌人称结发，嗟我失齐眉。"
        ], 
        "title": "七月十八日作皇后以雍正丁未来嫔于予七月十八日亲迎之佳辰也崩逝以来四易弦望倏度中元之节重经嘉止之期抚时追旧黯焉神伤亲奠殡宫寓哀有作", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "秋英非一名，绕砌发閒荣。", 
            "似读嫏嬛集，都含潇洒情。", 
            "露间香越净，风处态偏生。", 
            "叶底寒螀语，倩传不得平。"
        ], 
        "title": "秋英", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "快霁林间景，高秋池上居。", 
            "徂云辞玉宇，爽籁入纱疏。", 
            "爱绿移烟竹，怜红对晚蕖。", 
            "几馀无别遣，课字与翻书。"
        ], 
        "title": "池上居 其一", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "收得香光迹，室名易画禅。", 
            "爱兹多古意，可以驻流年。", 
            "高树舞银月，幽花起绛烟。", 
            "祈年愁略释，即景乐清便。"
        ], 
        "title": "池上居 其二", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "山中最幽处，玉乳一泓清。", 
            "诡石生云状，修篁戛籁茎。", 
            "当秋才退潦，既雨正宜晴。", 
            "水乐满清听，无须丝竹声。"
        ], 
        "title": "玉乳泉 其一", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "嘉荫浓成幄，金风爽拂衣。", 
            "镜光呈朗照，竽韵发清机。", 
            "时有仙禽下，静看花雨霏。", 
            "午钟传古寺，云里辨依稀。"
        ], 
        "title": "玉乳泉 其二", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "峚山质贻古，宗伯掌传今。", 
            "敬识牖民谊，惟怀安国心。", 
            "土华文半隐，葵首制重寻。", 
            "思义顾名处，如承师保临。"
        ], 
        "title": "汉玉镇圭", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "递照阶砖遍，渐腾窗纸明。", 
            "晶辉消暑润，朗耀速西成。", 
            "露卉烘心暖，风蝉鼓翼鸣。", 
            "景光如昨岁，底事黯伤情。"
        ], 
        "title": "日影", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "闰七月七日，萧晨增感伤。", 
            "鹊桥疑再驾，凤驭不回翔。", 
            "萝月凄清色，竹风飒沓凉。", 
            "黄姑饶厚幸，两度会仙郎。"
        ], 
        "title": "闰七月七日", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "三度轻舟过，一来方丈游。", 
            "地偏白足静，松老绿阴稠。", 
            "驯鸽香台集，凉蝉古树收。", 
            "略参今昔景，门外聒清流。"
        ], 
        "title": "题万寿寺方丈", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "行秋过潞水，散闷指盘山。", 
            "晓露兰陔外，香风禾陇间。", 
            "野情偏入画，云影恰宜閒。", 
            "夹路西成景，因之一解颜。"
        ], 
        "title": "过通州", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "此路乃初路，探奇越得奇。", 
            "当秋坐精室，寻古得残碑。", 
            "石底幽泉漱，松梢宿雾披。", 
            "人心欣创见，我意也因迟。"
        ], 
        "title": "西甘涧", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "诡石盘危磴，精蓝倚绣屏。", 
            "衣衫生飒爽，草木发幽馨。", 
            "云榻当轩据，松泉隔峡听。", 
            "便教遘支远，无暇问金经。"
        ], 
        "title": "千相寺", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "精蓝东竺东，峭茜倚青葱。", 
            "妙契得初到，徐观迥不同。", 
            "开窗延爽籁，俯槛眄秋空。", 
            "寻胜胜无尽，生涯那有穷。"
        ], 
        "title": "云净寺", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "离宫已萧寂，秋雨助凄凉。", 
            "一晌偏成忆，千秋罢举觞。", 
            "羽寒愁棘雀，声咽怨阶螀。", 
            "遣拨吾原惯，其如镇搅肠。"
        ], 
        "title": "顺义县行宫对雨", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "枉驾驻烟宫，波澄天若空。", 
            "竹姿缘过雨，花气自含风。", 
            "今夕何多感，昨年迥不同。", 
            "君平久物化，谁与證穷通。"
        ], 
        "title": "汤泉行宫叠旧韵", 
        "type": "律诗", 
        "yun": "东"
    }, 
    {
        "author": "丘象随", 
        "era": "清", 
        "subtype": "七言绝句", 
        "text": [
            "病后相逢邗水涯，岁寒雪压客庐斜。", 
            "纵然淡尽人间事，又写青山过酒家。"
        ], 
        "title": "赠程穆倩", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "薙发令行二百年，乃有断发新少年。", 
            "奈何当断不断、后垂长尾而留短鬣当其前。", 
            "嗟汝半边头，笑杀蓬头仙。", 
            "蓬头仙人刘海蟾，匪仙而妖、不女不男，匪蟾而兔一笑堪。", 
            "雄兔扑朔、雌兔迷离，妾发覆额为天下雌；", 
            "郎发亦覆额，问郎将何为？"
        ], 
        "title": "新乐府四章（都门著涒吟社题） 其一 留海发", 
        "type": "乐府曲辞", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "中国所有毕罗致，中国所无求海外。", 
            "力为禽兽造世界，神禹所驱今复聚。", 
            "毛虫羽虫大和会，除却凤麟无不至。", 
            "嗟哉夥颐万其类，无良、无猛、无蠢、无灵胥目曰牲，园吏按册皆可呼其名。", 
            "食粟者粟，食肉者肉；", 
            "尔虽不能言，无不得所欲。", 
            "文禽武兽前后补，京朝之官半寒苦。", 
            "人言员外郎，不及园中虎。", 
            "尔穷民、满天下，安能上与槛猿笼鹤伍？", 
            "古来灵囿何足言？", 
            "天荒地老有此园。", 
            "长安夜半西风起，啼呼如在山林间。"
        ], 
        "title": "新乐府四章（都门著涒吟社题） 其三 万牲园", 
        "type": "乐府曲辞", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "闻灾而喜，以赈为利。", 
            "海上善士，万贯解缠。", 
            "以赈为名，其贵可卿。", 
            "不为利名，为民疾苦。", 
            "灼灼群花，式歌且舞。", 
            "西北苦旱，为云为雨，汝为神女。", 
            "东南苦涝，芦灰止水，汝为女娲。", 
            "琐骨观音，舍身救世。", 
            "摩登迦室，为此善会。", 
            "何以报之，祝花万岁。"
        ], 
        "title": "新乐府四章（都门著涒吟社题） 其二 花赈会", 
        "type": "乐府曲辞", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "济良所，济几何？", 
            "长安落花日日多。", 
            "不忍落花付流水，欲落不落扶之起。", 
            "今日园中桃，昨日道旁李，还汝自由自今始。", 
            "噫戏乎嗟哉！", 
            "羲轩子孙奴隶矣；", 
            "更复漂流海外作人豕，可哀岂独儿女子。", 
            "济良所，奈何许！"
        ], 
        "title": "新乐府四章（都门著涒吟社题） 其四 济良所", 
        "type": "乐府曲辞", 
        "yun": null
    }, 
    {
        "author": "丘树甲", 
        "era": "清", 
        "subtype": null, 
        "text": [
            "五十首诗如贯珠，二十五人如可呼。", 
            "笔端有泪向公子，悲歌感慨倾城姝。", 
            "眼中忽幻荣宁府，梦破情天石难补。", 
            "开编如闻奈何许，吾为若歌若楚舞。", 
            "潇湘妃子诚绝伦，化影疑作芙蓉神。", 
            "就中乃有蘅芜君，令我太息颦儿颦。", 
            "以丕为兄有弟植，宝妹妹尤秀而特。", 
            "枕霞旧友蕉下客，红楼之才此极则。", 
            "大观何必真有园，稻香何必真有村。", 
            "借花葬影月葬魂，濛濛春梦留春痕。", 
            "岂无册中羼名者，王邢以降风斯下。", 
            "世间不少薄命人，安得君诗遍传写。", 
            "蛾眉谣诼古所伤，岂知遇合关彼苍。", 
            "与君试窥作者意，绛珠还泪非荒唐。", 
            "吁嗟乎，孝文好贤贾谊陨，光武中兴冯衍窘。", 
            "屈平去国楚命短，韩偓辞朝唐祚尽。", 
            "美人命薄才子同，古往今来皆梦中。", 
            "英雄末路且仙佛，不独伤心是悼红。"
        ], 
        "title": "红楼梦绝句题词为菽园孝廉作", 
        "type": "古风", 
        "yun": null
    }, 
    {
        "author": "丘迥", 
        "era": "清", 
        "subtype": null, 
        "text": [
            "乌鲗吐沫如玄云，妄冀屏蔽藏其身。", 
            "渔师却认云生处，以网投之百无误。", 
            "远害焉知适见招，纷纭小智空心劳。", 
            "鲲鱼一举渺无极，浩荡江湖随所遭。"
        ], 
        "title": "乌鲗行", 
        "type": "古风", 
        "yun": null
    }, 
    {
        "author": "世惺", 
        "era": "清", 
        "subtype": "五言律诗", 
        "text": [
            "迢递龙门寺，萦回路几盘。", 
            "虬松夹幽径，修竹隐飞湍。", 
            "偈与閒官说，诗呈古佛看。", 
            "地炉煨芋火，虚室不知寒。"
        ], 
        "title": "游龙门寺同友人作", 
        "type": "律诗", 
        "yun": "寒"
    }, 
    {
        "author": "世续", 
        "era": "清", 
        "subtype": "七言绝句", 
        "text": [
            "绿槐庭院最清寥，小卧诗床俗韵消。", 
            "淅淅声喧惊午梦，隔窗冷雨打芭蕉。"
        ], 
        "title": "定静堂秋雨", 
        "type": "绝句", 
        "yun": "萧"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "白蛇港贯运横河，舟楫交通便利多。", 
            "长短板桥前后架，行人疏落两三过。"
        ], 
        "title": "稷山南庄吟六首 其一", 
        "type": "绝句", 
        "yun": "歌"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "稷山屴崱峙天空，山下陂田辟几弓。", 
            "山芋芊绵山径曲，山隈时驻牧牛童。"
        ], 
        "title": "稷山南庄吟六首 其二", 
        "type": "绝句", 
        "yun": "东"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "经商逐利总赢馀，贩了耕牛又贩猪。", 
            "南北东西常跋涉，敢因劳瘁滞家居。"
        ], 
        "title": "稷山南庄吟六首 其三", 
        "type": "绝句", 
        "yun": "鱼"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "环村住户百馀家，纯朴成风力戒奢。", 
            "耕读常留先世泽，閒来聚处话桑麻。"
        ], 
        "title": "稷山南庄吟六首 其四", 
        "type": "绝句", 
        "yun": "麻"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "村中望族合推吴，曰蒋曰黄德不孤。", 
            "声应气求融芥蒂，同舟共济赖相扶。"
        ], 
        "title": "稷山南庄吟六首 其五", 
        "type": "绝句", 
        "yun": "虞"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "甃石为墙似铁坚，民居高枕尽安眠。", 
            "一般惯作穿箭者，莫事蒙庄胠箧篇。"
        ], 
        "title": "稷山南庄吟六首 其六", 
        "type": "绝句", 
        "yun": "先"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "异地经商刘世昌，赢馀策马返家乡。", 
            "中途遇雨投荒宿，象齿焚身最可伤。"
        ], 
        "title": "教师节，本校开五周纪念会有京剧六出各成一绝 其一 乌盆计", 
        "type": "绝句", 
        "yun": "阳"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "丈夫能屈始能伸，潦倒风尘自在身。", 
            "只为揶揄难忍受，且将名马脱同人。"
        ], 
        "title": "教师节，本校开五周纪念会有京剧六出各成一绝 其二 卖黄马", 
        "type": "绝句", 
        "yun": "真"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "包公正气贯丹霄，出入阴阳路两条。", 
            "黑幕沈沈谁揭举，惟公明镜澈群妖。"
        ], 
        "title": "教师节，本校开五周纪念会有京剧六出各成一绝 其三 探阴山", 
        "type": "绝句", 
        "yun": "萧"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "苏三起解剧堪怜，海底沈冤冤莫宣。", 
            "幸遇恩公王抚使，拨开云雾见青天。"
        ], 
        "title": "教师节，本校开五周纪念会有京剧六出各成一绝 其四 女起解", 
        "type": "绝句", 
        "yun": "先"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "武侯韬略夙驰名，拥彗弹琴却敌兵。", 
            "门户洞开无一卒，反教强寇胆心惊。"
        ], 
        "title": "教师节，本校开五周纪念会有京剧六出各成一绝 其五 空城计", 
        "type": "绝句", 
        "yun": "庚"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "郭槐阴险世无伦，彘狗行为实可瞋。", 
            "善恶到头终有报，须知后果即前因。"
        ], 
        "title": "教师节，本校开五周纪念会有京剧六出各成一绝 其六 审郭槐", 
        "type": "绝句", 
        "yun": "真"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "神仙夫妇说刘纲，事出流传属渺茫。", 
            "何若丹青成卷轴，风仪仰处识鸿光。"
        ], 
        "title": "题赵维松学兄皦日图五首 其一", 
        "type": "绝句", 
        "yun": "阳"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "当年痛赋鼓盆歌，大数限人可奈何。", 
            "果使灵台真不昧，梦魂会处亦曾多。"
        ], 
        "title": "题赵维松学兄皦日图五首 其二", 
        "type": "绝句", 
        "yun": "歌"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "人生入世原如寄，或寿或夭亦夙因。", 
            "参透此关真达者，可从明月悟前身。"
        ], 
        "title": "题赵维松学兄皦日图五首 其三", 
        "type": "绝句", 
        "yun": "真"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "羡君洒脱绝尘寰，元箸超超不可攀。", 
            "自愧子阳蛙底井，胸中俗虑未全删。"
        ], 
        "title": "题赵维松学兄皦日图五首 其四", 
        "type": "绝句", 
        "yun": "删"
    }, 
    {
        "author": "王恩汾", 
        "era": "清", 
        "subtype": "七言绝句", 
        "text": [
            "叠经世变几沧桑，人事推迁过去忙。", 
            "往日同堂如在眼，而今鬓发各苍苍。"
        ], 
        "title": "题赵维松学兄皦日图五首 其五", 
        "type": "绝句", 
        "yun": "阳"
    }, 
    {
        "author": "王易", 
        "era": "清", 
        "subtype": null, 
        "text": [
            "晚烟空，孤亭碧霭濛濛。", 
            "点春华、数行疏柳，柔丝漾出微风。", 
            "燕飞来、空梁泥落，莺歌处、上宛春浓。", 
            "飞阁流丹，崇台炫紫，兴亡一梦古今同。", 
            "数百载、河山未改，依旧帝王宫。", 
            "空惆怅，土花晕碧，杜宇啼红。", 
            "忆昆明、劫灰馀烬，祗今雨冷尘封。", 
            "旧风流、灵和杨柳，新摇落、太液芙蓉。", 
            "璧月无情，铜仙有泪，当年谁挽鼎湖龙。", 
            "览遗迹、几番凭吊，怅恨已无穷，斜阳下，疏星渐露，漏滴壸铜。"
        ], 
        "title": "多丽 煤山", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "连天碧草，甚寒风吹送一声清角。", 
            "忆自金台人去后，冷雨空梁寂寞。", 
            "汉月徒圆，塞云偏紧，风景何萧索。", 
            "青山残照，使人空叹辽落。", 
            "况复书剑天涯，萍踪何处，不解长安乐。", 
            "王粲年来心事涌，说甚画楼朱阁。", 
            "东海波澜，西泠涕泪，总自怜飘泊。", 
            "晚风垂柳，一行青到城郭。"
        ], 
        "title": "酹江月 陶然亭", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "浊世何留恋。", 
            "猛回头，廿年一梦，流光如电。", 
            "三载京尘空染袂，剩有泪痕一片。", 
            "更莫叹，孤鸿旅雁。", 
            "小堕红尘原客舍，恨无缘、速返璿宫便。", 
            "心绪苦，有谁见。", 
            "灵犀一点千重恨。", 
            "最无端、空阶岭寂，步来千遍。", 
            "莫怪文园今善病，病甚倒将愁遣。", 
            "望脱却，人间羁绊。", 
            "杜宇漫言归去好，想归时、一例多幽怨。", 
            "对孤烛，泪如线。"
        ], 
        "title": "金缕曲 感怀", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "蝶梦几时醒，华胥千万程。", 
            "恨多情、何似无情。", 
            "为甚年来心绪恶，人静处、涕常零。", 
            "窗外月华明，窗中长叹声，要知心、惟有孤灯。", 
            "无限牢愁淘不尽，那更听、乱蛩鸣。"
        ], 
        "title": "唐多令 书感", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "皓月团圞，绛河清浅，秋色泥人如许。", 
            "傍墙阴、唧唧蛩声，动人愁绪。", 
            "多少离怀别恨，无限柔思绮语。", 
            "欲写来、供作茶馀谈助。", 
            "别剔银釭，细裁琼楮。", 
            "叹古今、情天孽海，总是凄风苦雨。", 
            "濡笔候，倍悽楚。", 
            "兜率天高，蓬山路远，惆怅玉楼珠户。", 
            "更那堪、钗燕分飞，镜鸾空舞。", 
            "觅遍天涯海澨，莫问伊人何处。", 
            "正飘零、断梦残魂无主。", 
            "磨蠍当宫，孤鸳注谱。", 
            "待他年、合浦还珠，无奈彩云黄土。", 
            "嗟此恨，空千古。"
        ], 
        "title": "小诺皋 题芝兰怨", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "仙云缥缈，三五银蟾，无限清光皎皎。", 
            "绿绮传心，红绡有意，相见两情倾倒。", 
            "懊恨知多少，恨黄鹂隔院，珠喉弄晓。", 
            "猛可地、一声去也，玉佩犹鸣，香车顿杳。", 
            "待欲学韩凭，粉蝶轻盈，梦儿空绕。", 
            "细想有何留恋，枝上桃花，已入东君怀抱。", 
            "无计神伤，有怀肠断，浪说王孙芳草。", 
            "已被多情恼，倘情根不断，韶华易老。", 
            "最好是、拈花微笑。", 
            "何须惆怅，几番谱尽相思调。", 
            "者春梦、何曾醒了。"
        ], 
        "title": "玉女摇仙佩 示三弟", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "如此江山。", 
            "正玉琯重调，又属明年。", 
            "前程如梦，风景依然。", 
            "霎时都化云烟。", 
            "喜春来天上，晴和候、淑气初还。", 
            "好春光，是宜春帖遍，爆竹声喧。", 
            "回思昨宵信息，道鼙鼓蓬蓬，雾满南天。", 
            "梁燕差池，新巢未得，如今幕上偷安。", 
            "问君平知否，今后事、概付漫漫。", 
            "飏春幡、叹一年一度，再见应难。"
        ], 
        "title": "春从天上来 壬子立春", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "东风已更旧岁，恨年华草草。", 
            "警幽梦、远寺钟声，忧心清夜如捣。", 
            "念数载、车尘马足，几番蹀躞幽燕道。", 
            "最羞题，索米无门，长安空到。", 
            "记得从前，银鱼竹马，颇翩翩自好。", 
            "又谁料、岁月催人，添来多少烦恼。", 
            "便劳劳、风尘游倦，已不似、往时怀抱。", 
            "更何缘，丘壑怡情，故园终老。", 
            "几回搔首，欲问苍天，甚浮生潦倒。", 
            "偏值恁，干戈满地，大野龙战，鹤唳徒惊，烽烟频报。", 
            "新巢未稳，茫茫前路，桃源尽有为家处，遇危时、便合抽身早。", 
            "哀鸿断雁，江山是处愁人，苍茫乱云残照。", 
            "有时拂袂，谢去人寰，向林泉啸傲。", 
            "更管甚、纷纷魏晋，清兴来时，夜月弹琴，晚风垂钓。", 
            "楼台幻彩，沧田异景，升沉别是人世事，尽埋头、莫问清和扰。", 
            "但教把酒长吟，一室融融，此生已了。"
        ], 
        "title": "莺啼序 与珢轩共话感赋", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "爱珊珊玉骨，巧样新裁。", 
            "长空净，薄云开。", 
            "似汉宫妃子，因风吹去，辽阳丁令，化鹤归来。", 
            "凤尾轻飏，鸾铃碎响，拍手儿童噪六街。", 
            "便引天鸡通下界，惟联云雁契高怀。", 
            "眼底大千如画，烟横雾绕，波清浅、应是蓬莱。", 
            "风堪御，气能排。", 
            "仙乎频唤，梦也同猜。", 
            "彩线遥牵，竟通碧落，明霞低映，未著黄埃。", 
            "休誇潇洒，看飘蓬身世，浮沉似我，长系天涯。"
        ], 
        "title": "春风袅娜 咏风筝", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "画栋穿云玉殿清，天风遥送佩丁丁。", 
            "霓裳仙子羡娉婷。", 
            "洛甫神妃频弄影，瑶池阿母教吹笙，碧霞缭绕月轮明。"
        ], 
        "title": "浣溪沙 小游仙 其一", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "一脉溶溶滟滟波，繁星如豆水如罗。", 
            "神仙犹自别离多。", 
            "一载相思欣驾鹊，五更惊梦又鸣鼍。", 
            "伤心依旧隔天河。"
        ], 
        "title": "浣溪沙 小游仙 其二", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "牛渚曾通贯月槎，仙家居住在烟霞。", 
            "当年炼石感灵娲。", 
            "万里蓬瀛浮海市，千年阆苑放仙葩。", 
            "碧霄飞度五云车。"
        ], 
        "title": "浣溪沙 小游仙 其三", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "不向云英再乞浆，蓝桥空记认裴航。", 
            "人间天上正茫茫。", 
            "洞口夭桃迎阮肇，峰前暮雨会襄王。", 
            "便随曲径到仙乡。"
        ], 
        "title": "浣溪沙 小游仙 其四", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "一笑春风满太虚，玄洲好景近何如。", 
            "倩将青鸟为衔书。", 
            "灵药已偷归月窟，蟠桃方熟献天厨。", 
            "瑶宫刚是梦游初。"
        ], 
        "title": "浣溪沙 小游仙 其五", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "罗袜留香，锦囊遗恨，惹起后人遐思。", 
            "漫消魂、玉树临风，金莲贴地。", 
            "夜半无人私语，千古争传艳史。", 
            "问因何、一往深情如此。", 
            "粉黛三千，楼台十二。", 
            "尽歌舞、朝朝暮暮，无那风流情味。", 
            "道今日，登仙矣。", 
            "蜀道回车，吴宫成沼，天道本如斯耳。", 
            "又管甚、儿女牵情，英雄短气。", 
            "嬴得春花秋月，老向温柔乡里。", 
            "总不过、人生行乐而已。", 
            "铜雀何存，锦帆长逝。", 
            "便江山、百世犹新，已伴秋萤木魅。", 
            "呜咽甚，清溪水。"
        ], 
        "title": "小若皋 三弟作咏史一阕，多壮语。爰反其体为赋此解，即用原韵", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "春风又至，念故人此日，心怀何似，案牍劳劳，为底双鱼便慵寄。", 
            "一别于今隔岁，问诗卷、添来还未。", 
            "怪近日、藕孔刀兵，变幻竟如此。", 
            "尘世，寄庐耳。", 
            "纵栖息晏游，有甚滋味。", 
            "不如归是，拚饮中山博沉醉。", 
            "知否吾侪拙甚，风月外、更无长技。", 
            "但举首、南望也，故园芜矣。"
        ], 
        "title": "红情 忆汪涤芸", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "望长安、一囊书剑，匆匆几度寒暑。", 
            "忧来何事堪消遣，托意麝煤琼楮。", 
            "乡梦苦。", 
            "记每到、愁时但恨风和雨。", 
            "凄悽楚楚。", 
            "算零落天涯，二三知己，便足慰羁旅。", 
            "梁园暮，蓦地闻君才富。", 
            "吟怀澄澈如许。", 
            "邹枚韵事今安在，碌碌大都尘土。", 
            "君记取。", 
            "看寂寞、当时谁是骚坛主。", 
            "英华含咀。", 
            "喜风雅今存，阿龙年少，可许共挥麈。"
        ], 
        "title": "陂塘柳 与李古馀", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "峭逼疏拢，是春寒乍凝，小院风急。", 
            "落蕊飘香，一霎碎琼铺积。", 
            "疑是群花放日，倩天女、徐徐散出。", 
            "忍辜负、素质轻盈，早梅快共争白。", 
            "凄凉去年送客，正灞桥魂断，细数人迹。", 
            "别恨重重，今后怎生寻觅。", 
            "止向空帏泪滴，恨对此、霏霏竟夕。", 
            "待明日、捲彻重帘，定惊堕絮盈尺。"
        ], 
        "title": "万年欢 春雪", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "崦嵫日落千林暝，依稀者番风景。", 
            "乌集延秋，鸿嗷建业，凄绝万家烟冷。", 
            "移来九鼎。", 
            "喜旧局新翻，惊涛初定。", 
            "黍谷阳回，春风额手共相庆。", 
            "斜阳自饶人影。", 
            "笑屠龙事业，空望公等。", 
            "翠葆初临，黄袍遽易，便使人嗤鏊饼。", 
            "鸡声唤醒。", 
            "但对著残灯，定愁夜永。", 
            "无计文园，止堪言善病。"
        ], 
        "title": "如此江山 感时", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "宿雾散江天，竞澄鲜，点染潇湘春晓。", 
            "峰压黛螺新，微风定，波镜平开如扫。", 
            "扁舟渐远，短篙撇出鱼鳞小。", 
            "相助离人肠断处，桃叶渡头芳草。", 
            "清漪惯浴凫鸥，正舍南舍北，溶溶未了。", 
            "夹岸有秾桃，芳菲甚，几度捕鱼人到。", 
            "蘼芜浩渺，空江如梦涛声悄。", 
            "帆影年年来复住，错认行人多少。"
        ], 
        "title": "南浦 春水和玉田韵", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "玲珑无限，是何人巧把，玉环连绾。", 
            "消昼困、解向春闺，看葱指轻拈，杏眸低转。", 
            "几度沉吟，最无奈、将开还乱。", 
            "任鸟鸣穿树，花影移墙，卸来刚半。", 
            "寥寥者番意懒，算殷勤撩弄，何似分断。", 
            "便纠缠、恰似相思，有一脉勾连，两心萦绊。", 
            "纵觉情多，争已为、多情添恨。", 
            "再迟些、舞腰一撚，定加瘦损。"
        ], 
        "title": "解连环 九连环", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "西蜀多奇种。", 
            "最难寻，香槽文蜕，刻龙雕凤。", 
            "当日骊宫方奏罢，深谢君王爱宠。", 
            "止消得，玉奴亲捧。", 
            "何满一声人似醉，任鲛珠、万斛如潮涌。", 
            "零落恨，更谁共。", 
            "升平歌舞知何用。", 
            "尽春秋、湖山草草，乱流轻送。", 
            "几度沧桑曾历遍，剩有一身珍重。", 
            "问谁解，轻撚慢拢。", 
            "但使樊裬今尚在，托鸳弦，话尽兴亡梦。", 
            "空鸣咽，泪花冻。"
        ], 
        "title": "金缕曲 唐忽雷", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "篆影凝春，珠光浸夜，深宫漏迟。", 
            "正金盘舞后，共誇燕瘦，玉楼宴罢，人妒环肥。", 
            "固宠无方，承恩有貌，独向西楼敛翠帏。", 
            "深辜负，者清凉无汗，姑射仙肌。", 
            "人间恩爱难期，但著意、容颜自入时。", 
            "恨量来螺黛，画眉觉浅，妆成凤翅，掠鬓还低。", 
            "几度消魂，一番照影，如许娇姿定属谁。", 
            "休誇示，看秋风又起，纨扇空悲。"
        ], 
        "title": "沁园春 宫词", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "又正是、春初时节。", 
            "院落沈沈，房栊寒怯。", 
            "苦恨而今，东皇车骑尚迟发。", 
            "春回已久，怎不使、春光泄。", 
            "春直恁无情，又何必、望来如渴。", 
            "呜咽，听寒鸦点点，似恨夜来微雪。", 
            "冬衣敝矣，曾未识、几时修缀。", 
            "最怕是、已到花期，但对酒、无花堪折。", 
            "待欲问春时，春不见人休说。"
        ], 
        "title": "长亭怨慢 春寒", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "楚灵均后，数柴桑，第一伤心人物。", 
            "招屈亭前千古水，流向浔阳百折。", 
            "夷叔西陵，山阳下国，此恨那堪说。", 
            "寂寥千载，有人同此伊郁。", 
            "堪叹招隐图成，赤明龙汉，小劫须臾阅。", 
            "试与披图寻甲子，尚记义熙年月。", 
            "归鸟心期，孤云身世，容易成华发。", 
            "乔松无恙，素心还问霜杰。"
        ], 
        "title": "百字令 题孙隘庵《南窗寄傲图》", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "疏林挂日，正雾淡烟收，苍然平楚。", 
            "绕林细路，听沉沉落叶，玉骢踏去。", 
            "背日丹枫，到眼秋光如许。", 
            "正延伫。", 
            "便一片飞来，说与迟暮。", 
            "欢事难再溯。", 
            "是载酒携柑，旧曾游处。", 
            "清歌未住。", 
            "又黄鹂趁拍，飞花入俎。", 
            "今日重来，除是斜晖如故。", 
            "隐高树。", 
            "有寒鸦、相呼俦侣。"
        ], 
        "title": "扫花游", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "罗袜悄无尘，金屋浑难贮。", 
            "月底溪边一晌看，便恐淩波去。", 
            "独自惜幽芳，不敢矜迟暮。", 
            "却笑孤山万树梅，狼藉花如许。"
        ], 
        "title": "卜算子 水仙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "今年花事垂垂过，明岁花开应更亸。", 
            "看花终古少年多，只恐少年非属我。", 
            "劝君莫厌尊罍大，醉倒且拚花底卧。", 
            "君看今日树头花，不是去年枝上朵。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "愁展翠罗衾，半是馀温半泪。", 
            "不辨坠欢新恨，是人间滋味。", 
            "几年相守郁金堂，草草浑閒事。", 
            "独向西风林下，望红尘一骑。"
        ], 
        "title": "好事近", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "夜起倚危楼，楼角玉绳低亚。", 
            "唯有月明霜冷，浸万家鸳瓦。", 
            "人间何苦又悲秋，正是伤春罢。", 
            "却向春风亭畔，数梧桐叶下。"
        ], 
        "title": "好事近", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "美人消息隔重关，川途弯复弯。", 
            "沉沉空翠厌征鞍，马前山复山。", 
            "浓泼黛，缓拖鬟，当年看复看。", 
            "只馀眉样在人间，相逢艰复艰。"
        ], 
        "title": "阮郎归", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "天涯已自悲秋极，何须更闻虫语。", 
            "乍响瑶阶，旋穿绣闼，更入画屏深处。", 
            "喁喁似语。", 
            "有几许哀丝，佐伊机杼。", 
            "一夜东堂，暗抽离恨万千绪。", 
            "空庭相和秋雨。", 
            "又南城罢柝，西院停杵。", 
            "试问王孙，苍茫岁晚，那有閒愁无数。", 
            "宵深谩与。", 
            "怕梦隐春酣，万家儿女。", 
            "不识孤吟，劳人床下苦。"
        ], 
        "title": "齐天乐 蟋蟀用姜白石原韵", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "直青山缺处是孤城，倒悬浸明湖。", 
            "森千帆影里，参差宫阙，风展旌旟。", 
            "向晚棹声渐急，萧瑟杂菰蒲。", 
            "列炬严城去，灯火千衢。", 
            "不道繁华如许，又万家爆竹，隔院笙竽。", 
            "叹沉沉人海，不与慰羁孤。", 
            "剩终朝襟裾相对，纵委蛇，人已厌狂疏。", 
            "呼灯且觅朱家去，痛饮屠苏。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "高城鼓动兰釭灺，睡也还醒。", 
            "醉也还醒。", 
            "忽听孤鸿三两声。", 
            "人生只似风前絮，欢也零星。", 
            "悲也零星。", 
            "都作连江点点萍。"
        ], 
        "title": "采桑子", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "垂杨门外，疏灯影里，上马帽檐斜。", 
            "紫陌霜浓，青松月冷，炬火散林鸦。", 
            "酒醒起看西窗上，翠竹影交加。", 
            "跌宕歌词，纵横书卷，不与遣年华。"
        ], 
        "title": "少年游", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "江南秋色垂垂暮，算幽事，浑无数。", 
            "日日沧浪亭畔路。", 
            "西风林下，夕阳水际，独自寻诗去。", 
            "可怜愁与闲俱赴。", 
            "待把尘劳截愁住。", 
            "灯影幢幢天欲曙。", 
            "闲中心事，忙中情味，并入西楼雨。"
        ], 
        "title": "青玉案", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "闻说金微郎戍处，昨宵梦向金微。", 
            "不知今又过辽西。", 
            "千屯沙上暗，万骑月中嘶。", 
            "郎似梅花侬似叶，朅来手抚空枝。", 
            "可怜开谢不同时。", 
            "漫言花落早，只是叶生迟。"
        ], 
        "title": "临江仙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "西园花落深堪扫，过眼韶华真草草。", 
            "开时寂寂尚无人，今日偏嗔摇落早。", 
            "昨朝却走西山道，花事山中浑未了。", 
            "数峰和雨对斜阳，十里杜鹃红似烧。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "波逐流云，棹歌袅袅淩波去。", 
            "数声和橹。", 
            "远入蒹葭浦。", 
            "落日中流，几点闲鸥鹭。", 
            "低飞处。", 
            "菰蒲无数。", 
            "瑟瑟风前语。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "点滴空阶，疏雨迢递，严城更鼓。", 
            "睡浅梦初成，又被东风吹去。", 
            "无据，无据，斜汉垂垂欲曙。"
        ], 
        "title": "如梦令", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "屏却相思，近来知道都无益。", 
            "不成抛掷，梦里终相觅。", 
            "醒后楼台，与梦俱明灭。", 
            "西窗白。", 
            "纷纷凉月，一院丁香雪。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "垂杨里。", 
            "兰舟当日曾系。", 
            "千帆过尽，只伊人不随书至。", 
            "怪渠道著我侬心，一般思妇游子。", 
            "昨宵梦，分明记，几回飞渡烟水。", 
            "西风吹断，伴灯花、摇摇欲坠。", 
            "宵深待到凤凰山，声声啼催起。", 
            "锦书宛在怀袖底。", 
            "人迢迢、紫塞千里。", 
            "算是不曾相忆。", 
            "倘有情早合归来，休寄一纸，无聊相思字。"
        ], 
        "title": "西河", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "暗里追凉，扁舟径掠垂杨过。", 
            "湿萤火大。", 
            "一一风前堕。", 
            "坐觉西南，紫电排云破。", 
            "严城锁。", 
            "高歌无和。", 
            "万舫沉沉卧。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "女贞花白草迷离，江南梅雨时。", 
            "阴阴帘幕万家垂。", 
            "穿帘双燕飞。", 
            "朱阁外，碧窗西。", 
            "行人一舸归。", 
            "清溪转处柳阴低。", 
            "当窗人画眉。"
        ], 
        "title": "阮郎归", 
        "type": "词", 
        "yun": null
    }, 
    {
        "author": "王其元", 
        "era": "清", 
        "subtype": null, 
        "text": [
            "四时佳日惟春好，上巳清明都过了。", 
            "莫言作乐苦中无，不信寻欢劫后少。", 
            "我生疏懒本寡交，偶逢情洽亦如胶。", 
            "美哉发起序齿会，冯园张宴兴尤豪。", 
            "时维三月二十四，婪尾一尊风信遭。", 
            "是日天气清且和，未交夏令春将过。", 
            "襟裾杂遝肩相摩，联翩一堂冠峨峨。", 
            "精神矍铄发皤皤，谁则隆然类橐驼。", 
            "王后卢前序不颇，生张熟魏情亦多。", 
            "座中首推陈太邱，怡情别有竹林游。", 
            "云閒二陆迈众流，高谈时务气横秋。", 
            "南郭先生杂俳优。", 
            "朱君度休休，若庄若谐互吹求。", 
            "其馀声气素相投，促膝谈心情更稠。", 
            "谁附骥尾谁龙头，先高吾同俦。", 
            "数符登瀛加十筹，画图一幅影像收。", 
            "兴馀还招弹词客，四弦一挥惊裂帛。", 
            "移时又说江南春，声声若谱寿人什。", 
            "我闻唐有香山会，九老雍容占丽泽。", 
            "人闻宋有洛社会，耆英荟萃交莫逆。", 
            "古人之风不可及，遇难不同情则一。", 
            "吁嗟乎，人生行乐须及时，莫负当筵酒一卮。", 
            "壮岁功名既如此，浮云富贵复何为。", 
            "况今四海慨沦胥，何日欃枪迅扫除。", 
            "回思六十年前事，赭巾逼迫无宁居。", 
            "不图往事犹未忘，劫运重开又岁初。", 
            "炮弹如雨七昼夜，城郭摧残市井墟。", 
            "大兵之后有凶岁，未知明岁将何如？", 
            "我侪欲向天公问，何处桃源足避秦。", 
            "年龄不计春长在，熙熙共作怀葛民。", 
            "黄发垂髫乐怡然，鸡鸣犬吠亦神仙。", 
            "此间大好桃花放，雅集名园抵洞天。"
        ], 
        "title": "乙丑三月二十四日，为古稀序齿会之期。同人齐集冯园，尽一日之欢，晋八旬之祝，诚乐事也。爰即其事赋之", 
        "type": "古风", 
        "yun": null
    }, 
    {
        "author": "王其元", 
        "era": "清", 
        "subtype": null, 
        "text": [
            "浙东飞将东西邻，千乘万骑屯江滨。", 
            "市虽不惊野不变，怎奈兵荒终困民。", 
            "自春徂夏人蜷伏，不时闻炮胆战频。", 
            "眷焉南郭开复社，敌人星散同逋臣。", 
            "正苦胸中多结轖，凭谁一扫万斛尘。", 
            "惠然客来非不速，邀我怡园情倍真。", 
            "座中屈指人凡六，曹王许祝及唐陈。", 
            "古稀以上居其半，艾壮而外亦二人。", 
            "合之整数无奇零，适得三百有六旬。", 
            "多一人焉固不可，少一人焉亦不伦。", 
            "自是天然玉合子，或如乞巧图相因。", 
            "若以有馀补不足，花甲重周亦平均。", 
            "转瞬三万六千日，一一渐可百年臻。", 
            "况今日长如小年，一日过去如二日。", 
            "傥或人各六十岁，便各一百有二十。", 
            "此意非自鲰生开，先我而言有苏轼。", 
            "前者创之后者因，莫诮浮烟与浪墨。", 
            "吾侪既作忘年交，何分谁主与谁客。", 
            "世界共和我共寿，当然共浮一大白。"
        ], 
        "title": "丁卯四月十二日，外甥唐侣笙贤甥招余小饮怡园，在座有曹君远模、许君颂慈、祝君毅臣、陈子景侯暨余六人，各述年龄，适得三百六十岁。其事甚巧，佥谓不可无诗以纪之。余成七古一章", 
        "type": "古风", 
        "yun": null
    }, 
    {
        "author": "王其元", 
        "era": "清", 
        "subtype": null, 
        "text": [
            "严寒不离腊，盛暑不离伏。", 
            "是以冬夏间，古人重休沐。", 
            "休沐各自有，期尽皆可卜。", 
            "消寒既九九，消夏又六六。", 
            "今交夏至节，大雨绝复续。", 
            "为霖或为霪，满坑亦满谷。", 
            "只因连岁荒，犹盼今年熟。", 
            "衰周既无寒，暴秦宁有燠。", 
            "我辈非热中，安用趋炎熇。", 
            "吾澄开社坛，泰半号名宿。", 
            "自经离乱后，无复旂鼓簇。", 
            "居者未安安，亡者徒仆仆。", 
            "存者望门投，殁者举家哭。", 
            "翛然社主人，差幸客免逐。", 
            "折柬复相邀，过当农祀谷。", 
            "置酒北窗下，莲叶香馥郁。", 
            "不须藕与冰，不必丝与竹。", 
            "欢然朋盍簪，相与醉醽醁。", 
            "譬饮清凉散，千金同一服。", 
            "怀此柳下风，几疑身超俗。", 
            "理乱且不知，遑问世逐鹿。", 
            "顾我近市居，尘嚣无术扑。", 
            "城市而山林，惟君此为独。", 
            "相约旬一游，尘襟涤万斛。"
        ], 
        "title": "丁卯六月上浣六日陶社消夏第一集", 
        "type": "古风", 
        "yun": null
    }, 
    {
        "author": "王其元", 
        "era": "清", 
        "subtype": null, 
        "text": [
            "一饮一啄关定数，一死一生数尤注。", 
            "消寒仅传九九图，冬去春来春又去。", 
            "异哉此会独延长，是何濡滞必有故。", 
            "忆从去冬赏菊筵，无少无长十人与。", 
            "当筵序齿整无零，五百八十寿诗赋。", 
            "消寒荟萃十一人，首倡冬月廿九辰。", 
            "社主兴豪先开宴，言定拈阄依次轮。", 
            "轮台已过病夫会，九转消寒待君身。", 
            "时则病夫未病也，而君无病忽吟呻。", 
            "河鱼腹疾将奈何，绵延床蓐历数旬。", 
            "历数旬，会遂停，君病将痊病夫病。", 
            "汤药纵尝难续命，可怜未满来复期，地下修文病夫应。", 
            "幸君病体日渐康，调摄经旬病若忘。", 
            "清门席上近相见，依然饮啖竟如常。", 
            "今且补作消寒会，宝墨楼头文宴张。", 
            "况兼补缺有钱起，虽较病夫少十载。", 
            "若从今岁算相加，亦与去年数相似。", 
            "得此天然玉合子，不惟消寒一局缺者完，抑且庆祝六百将自后年始。"
        ], 
        "title": "庚午四月廿七日章君塍粟补举消寒第九集赋此", 
        "type": "古风", 
        "yun": null
    }, 
    {
        "author": "王其元", 
        "era": "清", 
        "subtype": null, 
        "text": [
            "吟风弄月夏秋好，霜信又催重九早。", 
            "避暑已过寒未来，佳节登高豁怀抱。", 
            "渊明生日传无徵，聊就重阳祝寿考。", 
            "同侪争上皆山亭，定有天风吹浩渺。", 
            "怡园主人兴最豪，何止十人才足了。", 
            "远公本储斗石才，日课夫子犹自道。", 
            "汝南夙负月旦评，一编诗集追丁卯。", 
            "松庵三绝媲不知，早共枝山推墨宝。", 
            "西堂佳句梦中搜，搜罗待续江干草。", 
            "塍公味公皆好游，齐树燕云供摛藻。", 
            "馀子莘莘亦善诗，近体古体会心巧。", 
            "下走仅为下里吟，一曲阳春和终少。", 
            "疏风冷雨满城来，名句自属潘邠老。", 
            "子安年少得名滕阁序，有神助风风帆饱。", 
            "七百里中一夕来，轻舟飞送疾如鸟。", 
            "当将即席赋至落霞秋水惊人句，遂使都督以下文武读之齐倾倒。", 
            "而我撚断吟髭，祇恐腹中空空笑我难就稿。", 
            "羡君负大才，叹君知先兆。", 
            "宦游既倦早归来，三径未荒篱菊绕。", 
            "掩关习静怕自怡，结庐幸无车马扰。", 
            "娱情诗酒复力田，百亩种分粳秫稻。", 
            "园名怡兮社名陶，希古渊明志独矫。", 
            "我读渊明九日诗，有花有酒溢言表。", 
            "有酒可招刘伶陪，无酒或仿杜康造。", 
            "龙山落帽韵事传，嘲孟有文文已杳。", 
            "陶孟两家本旧姻，玉润冰清相映皎。", 
            "坡公爱陶并爱孟，九日和陶诗意晓。", 
            "孙盛嘲文久失传，坡公补之岂曰小。", 
            "君性爱陶亦爱苏，尚友古人胸襟何浩浩。", 
            "古人登高为避灾，只今避灾无仙岛。", 
            "可怜岁岁遇兵灾，何日灾消身足保。", 
            "此閒学士有青莲，追陪况有采芝皓。", 
            "有酒学仙神与游，无酒学佛形似槁。", 
            "惟君斗酒诗百篇，清新俊逸侔庾鲍。", 
            "一官一集亦有人，翰墨因缘留鸿爪。", 
            "诸君皆属风雅才，岂徒赠句欢联缟。", 
            "顾余南郭亦滥竽，覆瓿讵可灾梨枣。", 
            "沧桑变幻乱靡平，万斛愁凭一尊扫。"
        ], 
        "title": "九日怡园雅集", 
        "type": "古风", 
        "yun": null
    }, 
    {
        "author": "王其元", 
        "era": "清", 
        "subtype": null, 
        "text": [
            "今日为何日，一月二十九。", 
            "是为选胜期，不可无尊酒。", 
            "尊酒岂易同，重劳诸诗友。", 
            "卜宅在市廛，嚣尘时时有。", 
            "高轩过闾门，未遑效拥帚。", 
            "相期联袂来，心虚师竹受。", 
            "回忆十九年，沧桑变幻久。", 
            "鼙鼓动地来，四方难糊口。", 
            "簪杏隐红颜，看花归白叟。", 
            "或返自河阳，或退从江右。", 
            "或橐笔齐燕，束装回先后。", 
            "密迩桑梓閒，投李恒报玖。", 
            "建安善刀藏，终推才八斗。", 
            "叔重词吐经，绝妙肖齑臼。", 
            "南郭斗垒酣，精神尤抖擞。", 
            "昆仲说笏山，屠龙足抗手。", 
            "吴越本世家，文章为渊薮。", 
            "峥嵘二少年，下走亦却走。", 
            "觥觥大集行，各自见抱负。", 
            "明日中和节，杀青将开首。", 
            "选政属东山，名山期同寿。", 
            "诸君李杜才，珠玉不胜取。", 
            "但未识下里，得附阳春否？", 
            "薄技学雕虫，先以覆酱瓿。"
        ], 
        "title": "庚午正月二十九日，予值消寒第七集赋此", 
        "type": "古风", 
        "yun": "有"
    }, 
    {
        "author": "王瑶京", 
        "era": "清", 
        "subtype": "七言律诗", 
        "text": [
            "文章标格两风流，怎禁声名满九州。", 
            "高士原非才百里，完人别有业千秋。", 
            "簪缨难易林泉乐，著作真堪梨枣留。", 
            "不是吾宗频击节，已闻异国散金求。"
        ], 
        "title": "题如此江山楼焚馀草", 
        "type": "律诗", 
        "yun": "尤"
    }, 
    {
        "author": "王照", 
        "era": "清", 
        "subtype": null, 
        "text": [
            "世宙无常，总万汇、终归衰歇。", 
            "贯今古、精神郁勃，惟兹义烈。", 
            "雠陷亚夫牵甲楯，中伤斛律歌明月。", 
            "抱不平、江水咽胥涛，同凄切。", 
            "莫须有，冤谁雪。", 
            "涅背字，几埋灭。", 
            "计偏安，一任方舆残缺。", 
            "大厦知难支一木，痛心忍溅忠臣血。", 
            "轮囷姿、耻伴幕乌巢，卑廷阙。"
        ], 
        "title": "满江红·再题精忠柏，调寄满江红，步武穆韵（乙卯）", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "咫尺仙源有路，此中人不知秦。", 
            "数家临水自为邻。", 
            "三斗俗尘扑尽。", 
            "莫说蒹葭倚玉，忘形尔我无分。", 
            "绿杨宜作两家春。", 
            "沾得流风余韵。"
        ], 
        "title": "西江月·赠南郑彭翼仲，调寄西江月（乙卯）", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "林隙灯光明灭。", 
            "远岸暮钟敲彻。", 
            "风定碧云凝，托起一轮寒月。", 
            "清绝。", 
            "清绝。", 
            "照见满湖澄澈。"
        ], 
        "title": "如梦令·仲冬望日独坐航泊轩迎月，调寄如梦令", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "远近鸣蜩迭送声。", 
            "浮空云影弄阴晴。", 
            "小斋镇日明窗启，不待迎秋气自清。", 
            "同鹤梦，共鸥盟。", 
            "坐观垂钓水盈盈。", 
            "荷香趁暝来寻我，藤榻初眠未掩荆。"
        ], 
        "title": "鹧鸪天·閒窗遣兴，调寄鹧鸪天（丙辰）", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "万树团圞笼雾。", 
            "旭影彤云遮护。", 
            "人起不惊鸥，负手堤边轻步。", 
            "清趣。", 
            "清趣。", 
            "领得一湖风露。"
        ], 
        "title": "如梦令·晓色，调寄如梦令", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "雨润芭蕉叶大，凉秋百卉增妍。", 
            "草堂凝望树云天。", 
            "佳客空怀缱绻。", 
            "准备烟波载酒，不须书画盈船。", 
            "小航镇日自萧閒。", 
            "老柳根边系缆。"
        ], 
        "title": "西江月·新置小舟，邀友未至，调寄西江月", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "新雨后，碧天长。", 
            "秋入苍葭一味凉。", 
            "独坐移时云水静，月钩斜挂柳梢黄。"
        ], 
        "title": "捣练子·晚景，调寄捣练子", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "花光满，深屋隔帘重。", 
            "怪底游蜂能解事，碎雕窗纸透玲珑。", 
            "阵阵入香风。"
        ], 
        "title": "忆江南·蜂雕窗纸，孔密如纱。喜而有作，调寄忆江南", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "春雪初晴，远峰头戴斑斑白。", 
            "云山开廓。", 
            "高柳摇城郭。", 
            "移棹东西，一曲穿溪彴。", 
            "环湖宅。", 
            "水天不隔。", 
            "一点尘无著。"
        ], 
        "title": "点绛唇·雪后湖东回望，调寄点绛唇", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "二一庐前春满，先生报道迁居。", 
            "林花惨淡鸟欷歔。", 
            "似怨薄情轻去。", 
            "不是薄情轻去，先生实被饥驱。", 
            "此閒老友赋邛须。", 
            "他日能无还顾。"
        ], 
        "title": "西江月·寄赠黄秀伯，调寄西江月（庚申）", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "彭泽当年斗米，少陵此日渔翁。", 
            "北山倾黛腻波中。", 
            "浓蘸一竿翠重。", 
            "园果肥添雨雨，林花乱舞风风。", 
            "老仙不醉总颜红。", 
            "手摘金团如瓮。"
        ], 
        "title": "雪泥一印诗余删存（录自《清代诗文集汇编·787册·三草删存·雪泥一印》）西江月·三浦一竿老人宅作，老人曾为县令，归隐高知县北郭", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "数点征帆，凭栏处、海天萧瑟。", 
            "试侧耳、鲸鲵鼓荡，风雷消息。", 
            "蚩蠢群生谁济渡，时机万变难窥测。", 
            "叹两年、髀肉暗中生，增悽恻。", 
            "望燕阙，妖氛塞。", 
            "连海岱，云头黑。", 
            "为关心添几许，鬓边霜色。", 
            "潭底龙囚思致雨，阱中虎伏飞无翼。", 
            "待何当、奋力再腾骧，除奸慝。"
        ], 
        "title": "满江红·高知港外舟中作", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "山水气空灵。", 
            "两岸林峦列画屏。", 
            "倚枕滩声清刷耳，泠泠。", 
            "况复深宵月下听。", 
            "芳草未流萤。", 
            "对面楼帘卷水晶。", 
            "几处凭栏夜无语，冥冥。", 
            "高下疏灯影带青。"
        ], 
        "title": "南乡子·宇治桥作", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "风雨满湖游未便，开轩静对荷塘。", 
            "摇摇数点泣新妆。", 
            "盖倾珠乱撒，蒲柳不禁凉。", 
            "枝蔓绕池杂疏密，透来一角湖光。", 
            "隔湖缥缈见青苍。", 
            "模糊城郭是，一抹绿烟长。"
        ], 
        "title": "照胆台诗余删存临江仙·照胆台东轩赏雨，调寄临江仙", 
        "type": "词", 
        "yun": null
    }, 
    {
        "author": "王照", 
        "era": "清", 
        "subtype": null, 
        "text": [
            "信步绕湖边。", 
            "云懒山慵近午天。", 
            "柳岸荷塘度人影，萧閒。", 
            "梵宇钟声宕碧烟。", 
            "几折路回环。", 
            "逦迤行过竹素园。", 
            "池馆亭台数不尽，绵延。", 
            "鸡犬人家半是仙。"
        ], 
        "title": "南乡子·由照胆台散步西行，调寄南乡子", 
        "type": "词", 
        "yun": null
    }, 
    {
        "author": "王旋吉", 
        "era": "清", 
        "subtype": "七言绝句", 
        "text": [
            "仙袂风吹雨垫巾，兴来随地可娱春。", 
            "十年畿辅看花客，不及林泉自在身。"
        ], 
        "title": "题陈毓瑞诗四首 其一", 
        "type": "绝句", 
        "yun": "真"
    }, 
    {
        "author": "王旋吉", 
        "era": "清", 
        "subtype": "七言绝句", 
        "text": [
            "解组归来暑复寒，欣逢今岁杖乡安。", 
            "最难绚烂能平淡，忘却当年作宰官。"
        ], 
        "title": "题陈毓瑞诗四首 其二", 
        "type": "绝句", 
        "yun": "寒"
    }, 
    {
        "author": "王旋吉", 
        "era": "清", 
        "subtype": "七言绝句", 
        "text": [
            "莽莽燕云野起尘，不堪回首问前津。", 
            "而今幸赋遂初志，寻得桃源好避秦。"
        ], 
        "title": "题陈毓瑞诗四首 其三", 
        "type": "绝句", 
        "yun": "真"
    }, 
    {
        "author": "王旋吉", 
        "era": "清", 
        "subtype": "七言绝句", 
        "text": [
            "羡君杖履独萧闲，问柳寻花任往还。", 
            "恰好称觞先上巳，图形九老会香山。"
        ], 
        "title": "题陈毓瑞诗四首 其四", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": null, 
        "text": [
            "昔夏有德声教讫，九牧贡金来魏阙。", 
            "铸鼎象物备神奸，山泽遍逮遗海物。", 
            "化工为鉴敷土心，蓝田日暖露山骨。", 
            "工倕缩手不敢斲，乃借刚斧来月窟。", 
            "含形内虚象海德，葆苞元气洞芒芴。", 
            "骇波涾湤回迤涎，惊澜灙漭涌瀄汨。", 
            "习坎有孚坤厚载，魄渊朝夕轮出没。", 
            "浮黍几粒见三山，泰华安能诩昂屹。", 
            "何奇不有怪不储，汤汤漻㵧郁呵㗵。", 
            "驾山之鳌横海鲸，天吴蝄象纷恍歘。", 
            "元螭紫贝朱鳖鼍，肥遗蟕蠵蟛蜞蚏。", 
            "赤龙焚蕴修鼋浮，苍虬揵鳍海马哭。", 
            "鳙鮨𩹉魜鲲鲕鳀，䱎䲛魼鳎鲿鲨鳜。", 
            "珊瑚玳瑁鲛人珠，孕珍产瑰宏泱郁。", 
            "用协上下承天庥，重逾九鼎光朝黻。", 
            "千秋法物昭灵奇，歊云吐景镇溟渤。", 
            "匪同器宝乃待人，方周大训楚《梼杌》。", 
            "琼斝绣簋吁奇淫，商彝晋铎埋蓬蔚。", 
            "琼岛春阴万景全，广寒高殿青云拂。", 
            "倒茄下垂红狎猎，沉香横泥气蓬勃。", 
            "从臣敬献南山颂，樽拟白兽颁章韨。", 
            "存亡蜃市阅荆凡，谷陵秦项纷遗仡。", 
            "金露秋风忆桂香，悽傍山人煨榾柮。", 
            "五陵年少重金刀，谁从兰若寻荒碣。", 
            "惜乎古器就湮灭，有如献壁连遭刖。", 
            "刮苔涤垢露光晶，天然岂用施劘劂。", 
            "波臣水族群躨跜，夏奡秦丁难挠抇。", 
            "承光相望接堆云，人有怀归物岂不。", 
            "信哉安得如汝寿，汉京铜仙应愧艴。"
        ], 
        "title": "玉瓮歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "跳波下悬崖，入池徐涎潆。", 
            "轇轕荫虬枝，泉石含淑清。", 
            "四柱架牝壑，流杯学兰亭。", 
            "是处万景全，结搆如天成。", 
            "朱明镜无暑，元冥涧不冰。", 
            "偶来对清泚，翠跸辄为停。", 
            "匪骋浮觞欢，聊结乐水情。"
        ], 
        "title": "淑清院流杯亭作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "永漏未易阑，良夜幽以静。", 
            "寒蟾上纸窗，潇洒松篁影。", 
            "地垆无死灰，银檠有垂颖。", 
            "稽古披芸编，浇书泼雪茗。", 
            "讵安一室春，更缱万家冷。"
        ], 
        "title": "冬夜遣兴三首 其一", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "辰序不相藉，过隙惊羲娥。", 
            "未悟赵州柏，安觅鲁阳戈。", 
            "几馀聊止静，古井曾不波。", 
            "游心竹素园，翘首德行科。", 
            "左图而右书，彷佛安乐窝。", 
            "因怀子半诗，何殊话禅那。"
        ], 
        "title": "冬夜遣兴三首 其二", 
        "type": "古风", 
        "yun": "歌"
    }, 
    {
        "author": "弘历", 
        "era": "清", 
        "subtype": null, 
        "text": [
            "炉香散芝篆，风寒度氍帘。", 
            "物理入静观，化机协幽探。", 
            "玩辞思来七，抚序讶函三。", 
            "庾梅待弄珠，陶菊尚馀签。", 
            "年来饶底事，吟髭疏可拈。"
        ], 
        "title": "冬夜遣兴三首 其三", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "朝暮同云作，叆靅迷郊甸。", 
            "清晨望觚棱，玉华先集霰。", 
            "绥绥势渐添，漫漫远难辨。", 
            "点树作琼葩，羃瓦成银殿。", 
            "篆凝猊炉烟，漏数莲壶箭。", 
            "泼乳瀹绿牙，裁诗思白战。", 
            "卜岁盼麦田，遗蝗迹应遣。", 
            "祁寒念茅屋，冻鸱衣岂办。", 
            "忧喜每相萦，遑命兔园宴。"
        ], 
        "title": "微雪", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "弱水汤茫不可极，有山三点突焦墨。", 
            "齐人掔腕徒相忆，中多不死森森植。", 
            "不为爨下为牖北，无弦亦可鸣以默。", 
            "静好天然中绳尺，凤嗉玉轸太古式。", 
            "偈演无生仙籁畟，比邱得道山叟寂。", 
            "补桐主人馀结习，枯荣入目迷五色。"
        ], 
        "title": "四琴诗瀛台补桐书屋所馀老桐因循复枯惜其材制为四琴各锡之名而题以诗 其一 瀛蓬仙籁", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "不解攫醳解琴意，七弦挂壁何不可。", 
            "晖十有三丁晨星，导和理性图书左。", 
            "湘江夜月来水仙，窗映飘萧绿阴锁。", 
            "何须鸣玉觅金儒，爱渠亦复周旋我。"
        ], 
        "title": "四琴诗瀛台补桐书屋所馀老桐因循复枯惜其材制为四琴各锡之名而题以诗 其二 湘江秋碧", 
        "type": "古风", 
        "yun": "哿"
    }, 
    {
        "author": "弘历", 
        "era": "清", 
        "subtype": null, 
        "text": [
            "招鹤栖桐桐即鹤，斲桐肖鹤鹤即桐。", 
            "幻哉今昔今原昔，是一是二将无同。", 
            "龙龈凤额浑馀事，春风秋月何匆匆。"
        ], 
        "title": "四琴诗瀛台补桐书屋所馀老桐因循复枯惜其材制为四琴各锡之名而题以诗 其三 皋禽霜唳", 
        "type": "古风", 
        "yun": "东"
    }, 
    {
        "author": "弘历", 
        "era": "清", 
        "subtype": null, 
        "text": [
            "补桐时节桐森森，因风常作太古音。", 
            "曾不数年邻死灰，当前枯菀同陶阴。", 
            "底俟为薪识伟物，雷霄裁作冰弦琴。", 
            "成连古有今则无，移情讵必云海深。", 
            "棐几高张殿阁凉，南风一曲渺予心。"
        ], 
        "title": "四琴诗瀛台补桐书屋所馀老桐因循复枯惜其材制为四琴各锡之名而题以诗 其四 云海移情", 
        "type": "古风", 
        "yun": "侵"
    }, 
    {
        "author": "弘历", 
        "era": "清", 
        "subtype": null, 
        "text": [
            "万籁任喧寂，白云自往还。", 
            "幽人趺坐处，疑是敬亭山。", 
            "石梁亘鉴湖，澄澈深无底。", 
            "空钩意钓人，不为莼鲈美。", 
            "翠窦迸灵泉，落厓为瀑布。", 
            "静室发钟声，望在云深处。"
        ], 
        "title": "题董邦达山水", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "窗明忆雪英，风静思香髓。", 
            "结习常嗤我，神解惟应尔。", 
            "黍谷欲回阳，玉律将开子。", 
            "朝来眄瓷盆，梢头绽数蕊。", 
            "写影故横斜，弄珠独清美。", 
            "坐对验化机，物物皆天理。"
        ], 
        "title": "斋居对梅之作", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "恊时届震亨，运斗当寅指。", 
            "阶蓂舒两叶，苑梅点千蕊。", 
            "宫壶已赐银，宝胜迟裁绮。", 
            "昭苏赖化工，消息钦天纪。", 
            "行令勤布德，南面励恭已。", 
            "云同慰予怀，霰集占农喜。", 
            "一年望岁心，绵邈从今始。"
        ], 
        "title": "新春试笔", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "独坐长松下，仙籁谡盈耳。", 
            "不作不闻观，会取闻前理。", 
            "高人无一事，徙倚把芳菊。", 
            "孰当青眼看，邱陵苍满目。", 
            "烟云作供养，泉石资吟凭。", 
            "崔氏却无亭，陶家原有径。"
        ], 
        "title": "偶为松阴高士图并题以诗", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "乐土无俗事，秋山有古姿。", 
            "清晖已三竿，高人出户迟。", 
            "问谁会此趣，作者黄大痴。"
        ], 
        "title": "题王翚山水画册 其一", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "灵山能出云，叆叇满封中。", 
            "林斋坐对客，润逼冠芙蓉。", 
            "长笑进履人，功成寻赤松。"
        ], 
        "title": "题王翚山水画册 其二", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "灌木荫佳时，山中小年夏。", 
            "却似维摩诗，诗以无言写。", 
            "点头听经辈，尽是科头者。"
        ], 
        "title": "题王翚山水画册 其三", 
        "type": "古风", 
        "yun": "马"
    }, 
    {
        "author": "弘历", 
        "era": "清", 
        "subtype": null, 
        "text": [
            "有筇倦不支，有书慵且置。", 
            "跏趺白昼静，翛然无一事。", 
            "鹿苑夫岂遥，不出十笏地。"
        ], 
        "title": "题王翚山水画册 其四", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "厓屋枕秋江，琴音镇日淙。", 
            "耳观一以悟，心旌底用降。", 
            "看竹问主人，居士应姓庞。"
        ], 
        "title": "题王翚山水画册 其五", 
        "type": "古风", 
        "yun": "江"
    }, 
    {
        "author": "弘历", 
        "era": "清", 
        "subtype": null, 
        "text": [
            "近林锁烟光，远峰湿云气。", 
            "重溪渺难即，弄棹岂无谓。", 
            "匪慕熊罴钓，为爱莼鲈味。"
        ], 
        "title": "题王翚山水画册 其六", 
        "type": "古风", 
        "yun": "未"
    }, 
    {
        "author": "弘历", 
        "era": "清", 
        "subtype": null, 
        "text": [
            "陌头杨柳色，天涯芳草菲。", 
            "凝妆上翠楼，王孙归未归。", 
            "妙哉诗外意，子夜安能妃。"
        ], 
        "title": "题王翚山水画册 其七", 
        "type": "古风", 
        "yun": "微"
    }, 
    {
        "author": "弘历", 
        "era": "清", 
        "subtype": null, 
        "text": [
            "山穷若无路，林豁忽有家。", 
            "磴道接云关，梯岩飞白斜。", 
            "疑在天成阁，万景参窗纱。"
        ], 
        "title": "题王翚山水画册 其八", 
        "type": "古风", 
        "yun": "麻"
    }, 
    {
        "author": "弘历", 
        "era": "清", 
        "subtype": null, 
        "text": [
            "飞流纷万派，峣峰矗千状。", 
            "巘发与壑须，一写天籁放。", 
            "耳食恰宜听，目谋不可望。"
        ], 
        "title": "题王翚山水画册 其九", 
        "type": "古风", 
        "yun": "漾"
    }, 
    {
        "author": "弘历", 
        "era": "清", 
        "subtype": null, 
        "text": [
            "白石露齿齿，清泉滴泠泠。", 
            "长烟一空白，好山四季青。", 
            "略彴无人过，可以读黄庭。"
        ], 
        "title": "题王翚山水画册 其十", 
        "type": "古风", 
        "yun": "青"
    }, 
    {
        "author": "弘历", 
        "era": "清", 
        "subtype": null, 
        "text": [
            "抚不留手呵流汁，玉兰堂中曾什袭。", 
            "尚传雍国旧文房，介绍管城友子墨。", 
            "感深合浦见珠还，翊我驰驱三十年。", 
            "沙尘灰烬幸埋没，未入陈通返棹船。", 
            "离兮何戚合何喜，即今此研岂虞氏。", 
            "临池徒忆晋人言，后今与昔同一视。", 
            "遐思当日非承平，会稽栖处胡为情。", 
            "淬妃有灵设相问，道愧文家玉带生。"
        ], 
        "title": "题虞允文晋研", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "平林到秋疏，林疏山更远。", 
            "起伏与高下，妙偈兼半满。", 
            "何须问迂倪，家法传北苑。", 
            "萧斋俯沧浪，伊谁此肥遁。"
        ], 
        "title": "董其昌疏林远山图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "忆我前岁游田盘，岩关飒沓秋容淡。", 
            "峣峰面面佛头青，疏林叶叶汉子绀。", 
            "高入天风侵袂寒，坐不可久立犹暂。", 
            "孰谓山空无管弦，沸闻万籁鸣噫欠。", 
            "天成阁中小趺憩，徐无千里归凭瞰。", 
            "摩挲勒壁活即师，谛听隔岫支那梵。", 
            "烛照秋山萧寺图，满目金官看不厌。", 
            "招邀田畴友谷神，从知苍老乃真艳。", 
            "迩来六法何寥寥，貌工形似神弥黯。", 
            "吾于达也无间然，丰不觉繁俭不欠。", 
            "前称北苑后香光，艺林都被卿家占。"
        ], 
        "title": "董邦达秋山萧寺歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "黍谷气昭苏，邹律春回旋。", 
            "中辛为上日，祈谷陈衷渊。", 
            "国家有与立，所赖民之天。", 
            "伊古重兹祭，承事敢弗虔。", 
            "矧予德滋薄，调燮无神权。", 
            "十岁稔鲜书，暵涝或连绵。", 
            "遑云政无玼，敢谓朝进贤。", 
            "刑罚固已省，讵无盆底冤。", 
            "比户纵蠲租，富庶何有焉。", 
            "凡此恭默思，益觉增惕乾。", 
            "斋宫清漏永，琴书静且妍。", 
            "朝来布同云，玉戺频俄延。", 
            "何当六出花，尺盈三辅田。"
        ], 
        "title": "祈谷斋居", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "幽人结茅处，爱在山水间。", 
            "片云出岫白，乱叶当秋殷。", 
            "或望太白瀑，或泛颠翁船。", 
            "源中俎豆古，池上鸡犬閒。", 
            "三复仲长论，怀哉白驹篇。"
        ], 
        "title": "题唐寅山居卷子", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "松下结轩清可爱，眄松不已听松籁。", 
            "彼禅和者四五人，或倚松根或趺对。", 
            "寓目烟岚作静供，谋耳寒涛如梵贝。", 
            "我闻如来如物来，无眼乃至无意界。", 
            "听松者庸讵非松，岂伊原在松之外。", 
            "苍官落落独无言，乔柯𡍪㙷拿虬盖。"
        ], 
        "title": "王蒙听松图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "青阳过月望，谷风习以暄。", 
            "林鸟有佳音，胜地无俗缘。", 
            "初正多清暇，禁囿滋韶妍。", 
            "淑清峦谷幽，一径引壶天。", 
            "其潭冬不冰，飞泉坠潨然。", 
            "泉石相激越，齿齿玉在悬。", 
            "入池原即水，谁信履霜坚。", 
            "睹兹变幻奇，使我心神蠲。", 
            "脩禊事尚遥，漫学永和年。", 
            "虚亭但少憩，坐望孤松巅。", 
            "短墙接曲堤，冰床犹可前。", 
            "渡彼琉璃浦，来此蓬莱山。", 
            "楼阁五云中，鸾鹤三珠间。", 
            "独爱书室清，补桐我所颜。", 
            "几席无尘氛，琴书与静便。", 
            "花棂荡晴晖，坐久觉旋迁。", 
            "閒听九市中，爆竹馀声喧。", 
            "岁华惜者谁，皇州景物繁。", 
            "百年被熙和，因思保泰难。", 
            "此日燕九日，白云盛事传。", 
            "邈彼凤城外，车马纷溢填。", 
            "松月忽入怀，十笏俨大千。", 
            "物物皆通密，与我相周旋。"
        ], 
        "title": "燕九日游瀛台淑清院流杯亭诸胜", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "北风吹寒石欲裂，膝六剪玉纷飞屑。", 
            "渭川淇澳合层冰，独看琅玕挺高节。", 
            "岁穷无改仓琅色，粉粘绿错两奇绝。", 
            "枯梢突兀密叶扶，雪压冰凝不摧折。", 
            "省郎妙笔擅画禅，始信苏卿是人杰。"
        ], 
        "title": "郭畀雪竹图", 
        "type": "古风", 
        "yun": "屑"
    }, 
    {
        "author": "弘历", 
        "era": "清", 
        "subtype": null, 
        "text": [
            "碧波澄澈朗见底，十四飞龙浴其里。", 
            "权奇沛艾韵金风，俊骨昂藏鬉上指。", 
            "奚官无事出上兰，骊黄牝牡凭区观。", 
            "饮流齧草适其性，谁传神者赵集贤。", 
            "集贤画马身即马，牖中窥之无真假。", 
            "何必晚年罢此枝，应是自身不自写。", 
            "我闻转物乃如来，孰非马者独马哉。", 
            "伯时画马绣老劝，彼野狐禅何足论。"
        ], 
        "title": "赵孟頫浴马图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "室是旧书斋，一向此习静。", 
            "明道有至训，动定静亦定。", 
            "万几值清暇，讵无堪适兴。", 
            "义府有馀乐，琴轩致虚净。", 
            "玉版顷閒榻，吟几仍晚凭。", 
            "会心皆可参，玩物斯为病。", 
            "明窗驹影过，谁识流阴竞。", 
            "昔以忘天倪，今以观物性。"
        ], 
        "title": "题静憩轩叠旧作韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "殿角阴森翠影拿，濛濛常自护云霞。", 
            "子房学得赤松术，风度而今见汉家。"
        ], 
        "title": "汉柏", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "兔目当年李氏槐，枒槎老干倚春阶。", 
            "何当绿叶生齐日，高枕羲皇梦亦佳。"
        ], 
        "title": "唐槐", 
        "type": "绝句", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "一天门里步天阶，圣迹依然此勒崖。", 
            "记取岱宗初入路，荡胸云已净尘怀。"
        ], 
        "title": "合云亭 其一", 
        "type": "绝句", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "小阁三间梵宇西，偶来临眺足拈题。", 
            "白云晻蔼亭边合，应似桃花洞口迷。"
        ], 
        "title": "合云亭 其二", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "瞳昽日照紫芙蕖，石磴盘纡路转徐。", 
            "传是真宗回马处，当年来为奠天书。"
        ], 
        "title": "回马岭", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "骊珠双颗勒云峰，占断岩岩万景重。", 
            "不似摩崖千许字，开元惟用诩东封。"
        ], 
        "title": "恭颂皇祖勒崖云峰二大字", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "人言为信漫寻文，信以为言辨要勤。", 
            "察政烹阿封即墨，齐威果是善区分。"
        ], 
        "title": "人言", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "盘纡道与白云横，无限登临望古情。", 
            "可惜不传耕稼迹，却教千佛占山名。"
        ], 
        "title": "历山", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "长堤数里亘双湖，夹镜波光入画图。", 
            "望见鹊华山色好，石桥名亦与凡殊。"
        ], 
        "title": "鹊华桥 其一", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "大明岂是银河畔，何事居然驾鹊桥。", 
            "秋月春风相较量，白榆应让柳千条。"
        ], 
        "title": "鹊华桥 其二", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "榆烟杏火接空濛，稳度芳堤饮练虹。", 
            "李杜诗情天水画，都教神会片帆中。"
        ], 
        "title": "鹊华桥 其三", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "驻辇曾城畅远眸，华不翠注不曾流。", 
            "何年金母临蓬海，两朵天花此处留。"
        ], 
        "title": "华不注", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "淡烟疏雨凑清明，罨画峰姿别有情。", 
            "若把鹊山拟灵鹊，翩𦒘势亦两相争。"
        ], 
        "title": "鹊山", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "夜雨霏霏作复休，无眠欹枕听更筹。", 
            "晓来𤫽土未盈寸，那觉心舒祗益愁。"
        ], 
        "title": "夜雨", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "心内芳型眼内容，但相关处总无悰。", 
            "思量不及瞢腾睡，犹得时常梦里逢。"
        ], 
        "title": "无悰", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "溶溶凉露湿庭阿，双杆悲声散绮罗。", 
            "暖殿忽思同展玩，顿教沾渍泪痕多。"
        ], 
        "title": "再题牟益捣衣图用高士奇旧题韵 其一", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "独旦凄其赋锦衾，横图触景痛难禁。", 
            "江村题句真清绝，急节曾悲树下砧。"
        ], 
        "title": "再题牟益捣衣图用高士奇旧题韵 其二", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "沼宫霭霭女桑低，盆手曾三玉腕提。", 
            "盛典即今成往迹，空怜蚕月冷椒闺。"
        ], 
        "title": "再题牟益捣衣图用高士奇旧题韵 其三", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "懒畔牢愁挥咏毫，昔今今昔叹逢遭。", 
            "欢娱总结忧愁种，缱绻何如淡泊高。"
        ], 
        "title": "今昔", 
        "type": "绝句", 
        "yun": "豪"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "芳园同驻行春跸，邃阁孤搴掩月帷。", 
            "睫眼此来非昔往，惊心今日忆前时。"
        ], 
        "title": "首夏圆明园 其一", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "榭柳台花依旧荣，触怀无处不伤情。", 
            "柔桑正值新蚕候，黄鸟惟传子夜声。"
        ], 
        "title": "首夏圆明园 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "谁云常住不迁流，信是光阴逝水遒。", 
            "二十年来消底事，长春仙馆顿长秋。"
        ], 
        "title": "首夏圆明园 其三", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "常时每借诗消闷，迩日诗成闷转深。", 
            "忽忽清和又将尽，沼宫空复落桑椹。"
        ], 
        "title": "消闷三首 其一", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "不解忧心旦夕忡，芳型如在思何穷。", 
            "试看古圣先贤辈，只在人情天理中。"
        ], 
        "title": "消闷三首 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "夏夜非长不易颓，凌晨长乐问安回。", 
            "更谁关切寒暄适，一过椒房泪叙哀。"
        ], 
        "title": "消闷三首 其三", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "绣壁风过落叶纷，支筇秋意与平分。", 
            "拥书别有探奇者，坐玩益都崔氏文。"
        ], 
        "title": "题曹夔音溪山秋意", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "主无文貌宾无速，书在行幐酒在瓢。", 
            "想像希言亦佳士，故教懒瓒为停桡。"
        ], 
        "title": "题倪瓒隔江山色图即用其韵 其一", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "第四桥头纵远目，一条眉绿界江天。", 
            "萧疏老笔犹常见，最爱清新七字篇。"
        ], 
        "title": "题倪瓒隔江山色图即用其韵 其二", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "斜照翻江石壁明，草堂高致与秋横。", 
            "吴桥一晌维舟者，大有当年李杜情。"
        ], 
        "title": "题倪瓒隔江山色图即用其韵 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "绿柳阴中界道宽，西山新翠叠云峦。", 
            "频年警跸经过处，一雨郊衢顿改观。"
        ], 
        "title": "德胜门外 其一", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "麦临芒种堪收半，黍沃甘膏更长齐。", 
            "忧慰总缘农务切，吟诗岂为凑新题。"
        ], 
        "title": "德胜门外 其二", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "青蒲演漾碧波风，负郭人家画意同。", 
            "古迹凭教传日下，蓟门烟树有无中。"
        ], 
        "title": "德胜门外 其三", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "岂是大贤能克己，漫称古佛早安心。", 
            "悲欣过后惟馀静，检校前缘没处寻。"
        ], 
        "title": "静", 
        "type": "绝句", 
        "yun": "侵"
    }, 
    {
        "author": "王闿运", 
        "era": "清", 
        "subtype": null, 
        "text": [
            "回雁霜钟，湘东梅月，游宦未妨羁旅。", 
            "选韵俎。", 
            "奈冰雪、刘叉去，无缘问连句。", 
            "潭州路。", 
            "想扁舟、犯寒东下，早孤负、官阁翠酣红舞。", 
            "鸳瓦不留人，又吟鞭、敲雪何处。", 
            "粥嫩糕甜，好年光、正在岁暮。", 
            "便貂裘典尽，差胜黄紬衙鼓。"
        ], 
        "title": "献仙音（同治八年（己巳）", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "碧云深。", 
            "正霜轻日嫩，梅萼破疏林。", 
            "驴背行佳，翠禽眠暖，薄醉还自微吟。", 
            "料何逊、风流未老，想白发、幡胜正堪簪。", 
            "紫印泥封，绣衣貂薄，俊赏须寻。", 
            "卧雪披云世外，倚邦君政美，随兴登临。", 
            "腊鼓占丰，灶觚催钵，重闻盛日和音。", 
            "莫便放、年华去也，只应为、诗酒惜光阴。", 
            "寒尽山中班春，愿听瑶琴。"
        ], 
        "title": "一萼红 寄张衡州乞官历", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "西湖千古多情地，画舫红镫。", 
            "宝钿香尘。", 
            "流水年年照丽人。", 
            "休提倚翠偎红事，细数青春。", 
            "瘦尽吟身。", 
            "三十看花是老人。"
        ], 
        "title": "丑奴儿 西湖游宴", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "玉饧香，红烛艳，良夜永清漏。", 
            "爆竹声催，新泉酿芳酎。", 
            "年年三六盈虚，瓶尊报赛似、梦华风候。", 
            "一冬又。", 
            "为问叶灶阴羊，人间几贫富。", 
            "每度梅开，每度醉村酒。", 
            "饶他土锉铛空，寒宵镜暖，浑不为、世情僝僽。"
        ], 
        "title": "祝英台近 己巳送灶", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "问汀洲，几多芳草，青青远黏天去。", 
            "少年儿女春闺意，又对流光重数。", 
            "留不住。", 
            "烟波恨，逡巡踏破湖边路。", 
            "凭栏不语。", 
            "待更不伤心，此心仍似，一点未飞絮。", 
            "人间似，离合悲欢总误。", 
            "无情犹有痴妒。", 
            "愁来漫写登楼赋。", 
            "不诉。", 
            "梁燕舞。", 
            "还只恐、洞庭也化桑田土。", 
            "当年战苦。", 
            "休更说周郎，风流尽在，千古浪淘处。"
        ], 
        "title": "摸鱼儿 庚午题岳阳楼，用稼轩韵", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "春恨压屏山。", 
            "细雨欺花困牡丹。", 
            "雨若再晴花再艳，应难。", 
            "唤起双鬟摘下看。", 
            "凭软曲阑干。", 
            "晓逗微光似不寒。", 
            "忽地玉阶风过，觉衣单。", 
            "重入罗帏又懒眠。"
        ], 
        "title": "南乡子 赋得惜花春起早", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "汴宫流水咽。", 
            "剩秋花，无人更与攀折。", 
            "幽情自萦结。", 
            "只繁霜吊雁，暗香藏蝶。", 
            "轻怜重别。", 
            "泪娟娟，罗衣皱褶。", 
            "恨清尊易竭，关山一去，仇烟万叠。", 
            "凄绝。", 
            "微根地弱，残梦天寒，恁时消歇。", 
            "人间一霎。", 
            "生共死，为谁说。", 
            "待看花人问，孤芳寻断，正是销魂时节。", 
            "替西风、补入图中，伴他明月。"
        ], 
        "title": "瑞鹤仙 其一 吊开封倡女四菊", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "别愁凄满院。", 
            "正晚来、疏帘和雨都卷。", 
            "春痕背镫见。", 
            "又烟丝碧润，露花红断。", 
            "潇潇线线。", 
            "绕回阑，寒轻夜浅。", 
            "被东风、迤逗相思，刚落檐花一片。", 
            "休缱。", 
            "红楼隔冷，珠箔通光，作成闺怨。", 
            "天涯纵远。", 
            "诗共酒，尽消遣。", 
            "但西窗剪烛，东阑对雪，年时几回相见。", 
            "好殷勤、爱惜良宵，莫催银箭。"
        ], 
        "title": "瑞鹤仙 其二 赋得镫前细雨檐花落", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "看西风吹云。", 
            "只偷年换节，助老欺人。", 
            "刚有疏芦瘦柳，为他销魂。", 
            "残月影，秋烟根。", 
            "又豆花、依依遮门。", 
            "奈暑气低篷，阴尘笼店，无趣访江村。", 
            "良时去，佳期新。", 
            "怎闲眠闲坐，闲过黄昏。", 
            "忆得新秋凉味，画楼平分。", 
            "嫌酒暖，愁香熏。", 
            "到恁时，罗衣温存。", 
            "空梦著今宵，银河玉阶清露痕。"
        ], 
        "title": "寿楼春 青县舟中", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "年年箫鼓。", 
            "总是宜家儿女。", 
            "闹深宵。", 
            "酒薄寒犹在，香轻春共摇。", 
            "饔飧何日了。", 
            "车马不辞劳。", 
            "消受饧糕粥，更鏖糟。"
        ], 
        "title": "女冠子 其一 庚午送灶", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "二月初一。", 
            "十九年前今日。", 
            "正春分。", 
            "酒绿香如雾，花红晕作云。", 
            "娉婷轻嫁了，旖旎暗怜人。", 
            "惟有迷离梦，又逢春。"
        ], 
        "title": "女冠子 其二 二月初一", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "岁暮寒夜。", 
            "喜良会，春无价。", 
            "不眠不坐，分明笑靥，更点唇朱，早又妆罢。", 
            "指看襟上酒痕多，独自守、月昏镫灺。", 
            "待归时、数说相思，到相逢、更无从娇姹。", 
            "且将年事安排者。", 
            "剪幡胜，同心画。", 
            "莫饮屠苏，欺人老大。", 
            "学写宜春，玉手重把。", 
            "昨宵镜、听道来来，绣一对、凤囊酬谢。", 
            "愿明年、步步相随，尽商量，在玉梅花下。"
        ], 
        "title": "玉山枕 岁暮夜归", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "云暗少城东，看夕阴昏处，新绿初显。", 
            "惆怅独归路，送天边春眼。", 
            "湘水泛舟何时，早燕子、分明樯上见。", 
            "算别后、便佳期误了，垂杨如线。", 
            "七载西山看暮云，料旧梦无迹，郡斋苔暖。", 
            "游屐更迢遥，独啼鹃相唤。", 
            "有些残剩山川，对暮色、付教天管。", 
            "客里放春归，讶道楚江潮满。"
        ], 
        "title": "八音谐 成都新绿，寄怀张永州", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "汉王宫。", 
            "正良辰胜赏，荆楚岁华秾。", 
            "草衬骢嘶，松留鹤守，谁道时序匆匆。", 
            "入春早，商量梅柳，看嫩蕊，新绿引东风。", 
            "花在诗前，雁归人后，酒满吟中。", 
            "怀古感时都罢，喜清时政暇，故国年丰。", 
            "一水西浮，层阴北望，还见云树重重。", 
            "似今欲归便得，休惆怅、寒涧石床东。", 
            "寄语繁花，明年更映人红。"
        ], 
        "title": "一萼红 庚辰人日，定王台宴集，和姜白石", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "眉语兜欢，颊窝添笑，教人无那凉宵。", 
            "凤帷双掩，香魂暗共钗摇。", 
            "爱袅娜，作憨娇。", 
            "把云衣、绉折红绡。", 
            "翠鸳浓睡，防他梦醒，莫把镫挑。", 
            "前度暗咽琼箫。", 
            "怨春风梦远，枕上遥遥。", 
            "罗裙半幅，误翻酒污难消。", 
            "香篆冷，钿云飘。", 
            "好留仙、捻住纤腰。", 
            "怕伊重见，眼波溜处，羞也么潮。"
        ], 
        "title": "夜合花 和孙季蕃", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "年年雅会，处处新诗，谁知暗里催老。", 
            "散仙勘破人间世，付与将来好事，家家东道。", 
            "湘上平安多福地，把海内、风流占了。", 
            "更有峨眉归客。", 
            "戏著雪鸿爪。", 
            "借问寿苏故。", 
            "三年梦里，八仙局外，又见尊前一笑。", 
            "想文章嬉骂，空洞胸怀可同调。", 
            "且较量，红烛光中，甚处得春早。"
        ], 
        "title": "八归 辛巳腊月十九日，郭筠仙“寿苏”集饮", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "糕甜粥嫩催年事。", 
            "年刚被、爆竹今宵催起。", 
            "夜雪悄生寒，趁壶觞先醉。", 
            "里巷人家争节物，早厨办、一杯香水。", 
            "迎岁。", 
            "便狮头腊鼓，牛鞭春意。", 
            "犹念暮景团圞，自寒扉掩后，锉烟冷腻。", 
            "语笑旧儿童，悔枣梨嬉戏。", 
            "镜听无人重跪拜，但老去、菱花羞对。", 
            "憔悴。", 
            "更凭谁说与，那时情味。"
        ], 
        "title": "真珠帘 壬午送灶", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "又相逢、深寒帘幕，晴光镫影参差。", 
            "素兰羞叶瘦，铜瓶湘几外，占春宜。", 
            "瑶姬惯嫁，便远行损腰支。", 
            "看万里轻车细驮，玉蕾琼肌。", 
            "抛离。", 
            "一分尘土，不须风露，自秀芳时。", 
            "嫩黄三四箭，暗香疏影地，摇曳烟丝。", 
            "伴晨妆夜盥，却未妨、污粉凝脂。", 
            "怪只怪、横江一笑，误了幽期。"
        ], 
        "title": "芳草", 
        "type": "词", 
        "yun": "支"
    }, 
    {
        "author": "王闿运", 
        "era": "清", 
        "subtype": null, 
        "text": [
            "探梅信。", 
            "看乍入新年，东风相趁。", 
            "喜词人依旧，韶光艳华鬓。", 
            "几年人日寻芳约，春早佳期近。", 
            "更多情，逗酒迎香，斗诗催韵。", 
            "红绽北枝认。", 
            "似汉月窥檐，湘烟长晕。", 
            "云麓台前、游屐没苔璺。", 
            "登临共道遨头好，花与人俱俊。", 
            "料今年、先占一分春稳。"
        ], 
        "title": "探芳讯 夏芝岑修饰定王台，每岁人日探梅，必有赋咏。癸未邀集，用草窗调应之", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "更无风，漫流平碧，轻舟漾到鸥边。", 
            "看远浦、隔回江浪，夕阴留住春烟。", 
            "离情那天。", 
            "清和芳草绵绵。", 
            "休道别愁难摸，一时载满湖船。", 
            "忆腻水脂红，粉娇桃嫩，惹衣香沁，露酣蕖重，如今独自凭阑望眼，遥山黛色依然。", 
            "早娟娟。", 
            "前番明蟾又弦。"
        ], 
        "title": "八六子 沅江舟闷", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "瘦蕊禯花，更不管人愁，香满凉夜。", 
            "欲睡还休，长记玉窗镫下。", 
            "冰簟梦醒惺惺，误茉莉、暗兜罗帕。", 
            "想带烟、幂露无语，开遍闹庭闲榭。", 
            "一年容易秋还夏。", 
            "望银河、月斜星亚。", 
            "玉真自许禁离别，妆晚饶娇姹。", 
            "听到络纬一声，重绕向、翠藤双架。", 
            "那夜西风里，罗裙拽处，散香和麝。"
        ], 
        "title": "玲珑四犯 夜来盛开，归期无准。七夕秋近，作此寄家人", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "正妆罢、搓胭掐粉。", 
            "早又拈起，麝煤纤笢。", 
            "巧削葱根，细吹兰气，口脂晕。", 
            "酒边茶后，频敲处、微红印。", 
            "看似碧蕉心，不许展、春风半寸。", 
            "香烬。", 
            "怎知香歇罢，刚被冷茸留衬。", 
            "殷勤记。", 
            "问那日、细写相思，待烧了、成灰教认。", 
            "莫去点孤镫，长是照人离恨。"
        ], 
        "title": "长亭怨 纸煤", 
        "type": "词", 
        "yun": null
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "少采当秋仲，禋宗重夜明。", 
            "九经循白道，万物荷西成。", 
            "朔魄将临望，亏轮本是盈。", 
            "银蟾与丹桂，齐语任閒评。"
        ], 
        "title": "八月朔日秋分夕月", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "云轩三架敞，月镜一泓宽。", 
            "景物供寻赏，来回便问安。", 
            "瑶池常放棹，学海愿观澜。", 
            "还忆含饴日，光阴弹指看。"
        ], 
        "title": "畅春苑观澜榭作", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "秋深原减涨，潦尽未澄波。", 
            "直接沧溟月，横陈永定河。", 
            "往来常岁屡，感慨此番多。", 
            "回首石栏畔，伤心春仲过。"
        ], 
        "title": "卢沟桥", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "迤逦翠峰连，行宫俯碧川。", 
            "非因避暑辟，要为问安便。", 
            "陟降仪型在，侵寻岁月迁。", 
            "西瞻云树里，佳气镇葱然。"
        ], 
        "title": "题永慕斋", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "跋马石门店，村墟飏晓烟。", 
            "今年秋好在，前岁景依然。", 
            "场圃无隙地，华胥极乐天。", 
            "更看冬麦播，绿意遍遐阡。"
        ], 
        "title": "石门店 其一", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "野桥带霜迹，茅店晃朝晖。", 
            "候冷衣裳授，年丰鸡犬肥。", 
            "可知吟里景，几廑望中希。", 
            "豫大宁矜诩，乾乾更敕几。"
        ], 
        "title": "石门店 其二", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "急景催风物，名山散抱怀。", 
            "林疏见远墅，松好护幽斋。", 
            "泉带冰声冷，菊含霜色佳。", 
            "目谋殊兴会，谁与巧差排。"
        ], 
        "title": "立冬日香山静宜园驻跸 其一", 
        "type": "律诗", 
        "yun": "佳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "漫补登高约，聊抒望远襟。", 
            "乾坤千古运，天地一人心。", 
            "契妙神常达，忘筌思亦深。", 
            "衙官屈宋者，祗道解工吟。"
        ], 
        "title": "立冬日香山静宜园驻跸 其二", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "遇闰浑移候，元冥代白藏。", 
            "坳停纵馀绿，溪勃早漂黄。", 
            "似画排村落，如墉在圃场。", 
            "即兹真吉瑞，和叔漫呈祥。"
        ], 
        "title": "立冬日香山静宜园驻跸 其三", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "飒景近三馀，閒怀聊一抒。", 
            "菊花依石瘦，松月上窗虚。", 
            "凫鼎烹龙茗，莲檠校竹书。", 
            "隔云钟度处，始悟此山居。"
        ], 
        "title": "即事 其一", 
        "type": "律诗", 
        "yun": null
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "木落山容秀，烟低眼界超。", 
            "便教吟朔节，底用忆春翘。", 
            "玉轸谁能谱，金猊适可烧。", 
            "静观欣有得，直欲傲松乔。"
        ], 
        "title": "即事 其二", 
        "type": "律诗", 
        "yun": "萧"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "冬夜难为晓，山中晓益迟。", 
            "鸡鸣谷响答，月落树阴移。", 
            "秉烛观书罢，临轩问政时。", 
            "独思夙兴者，毋乃太奔疲。"
        ], 
        "title": "晓", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "香土开天半，云垣筑亩平。", 
            "坐穷千里目，葆检九秋清。", 
            "霜后松生翠，风前瀑怒鸣。", 
            "自非来净域，谁解息尘情。"
        ], 
        "title": "碧云寺（九月二十日） 其一", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "佛日增轮奂，霜天凑洁鲜。", 
            "六檀非所论，万景得教全。", 
            "似画开屏写，成诗磨壁镌。", 
            "石桥今又过，忽忆虎溪边。"
        ], 
        "title": "碧云寺（九月二十日） 其二", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "方水生瑶瑾，云英静以腴。", 
            "截肪奚可喻，蒸栗得曾无。", 
            "犹见先王制，如逢君子儒。", 
            "何须捡唐史，附会诩天符。"
        ], 
        "title": "题黄色辟邪玉圭", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "盆橘携霜色，垂垂朵殿中。", 
            "层台犹缬绿，数颗已标红。", 
            "传说宁成枳，题诗或寄筒。", 
            "天成白云外，遥谢一窗风。"
        ], 
        "title": "盆橘是树自盘山天成寺携来层台团团颇异凡卉育之凡五年矣", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "檃括长图意，松涛宛散仙。", 
            "飞萝笼仄涧，落叶逐流泉。", 
            "太古无朱夏，一峰凌紫烟。", 
            "何妨苔壁上，又识戊辰年。"
        ], 
        "title": "偶仿项圣谟松涛散仙卷为小幅辄题其上", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "爱尔特生质，成琴亦足豪。", 
            "七条龙在轸，四美友成曹。", 
            "非爨休称蔡，有弦何碍陶。", 
            "即看题句者，两鬓点霜毛。"
        ], 
        "title": "补桐书屋题四琴之作旧桐已枯命工斲为四琴名之曰瀛蓬仙籁湘江秋碧皋禽霜唳云海移情既成匣而藏之仍置补桐书屋中徘徊感旧辄以命篇", 
        "type": "律诗", 
        "yun": "豪"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "依然庭宇静，朅尔研瓯閒。", 
            "一室澄心处，两年睫眼间。", 
            "冲寒怀硕辅，此际历重关。", 
            "所愿明天讨，成功指日还。"
        ], 
        "title": "南苑行宫晚坐忆经略大学士傅恒", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "玉鹰下秋宇，栖必老松枝。", 
            "竦视无空阔，敛身愁鹊鸱。", 
            "风尘谁许识，绦旋讵能羁。", 
            "拟问兰台令，奚称白雉诗。"
        ], 
        "title": "郎世宁玉鹰图", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "淑气鬯光春，从头万事新。", 
            "开韶初得日，来复即为人。", 
            "叠胜花堆玉，翔屏燕镂银。", 
            "情田在容保，治理慕和淳。"
        ], 
        "title": "人日 其一", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "丽日条风际，龙池凤阁边。", 
            "稊杨初淡沱，温卉已蔫绵。", 
            "无赖当新节，那堪忆旧年。", 
            "静安朝奠返，令日倍凄然。"
        ], 
        "title": "人日 其二", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "谷日占三白，开年第一祥。", 
            "琼华连翡翠，冰柱缀鸳鸯。", 
            "易化应春律，当空助晓光。", 
            "蓬婆偏不藉，遐意忆西方。"
        ], 
        "title": "雪", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "拙速浑无速，巧迟独有迟。", 
            "常年饶即景，迩日特艰诗。", 
            "节物元宵罢，飞章子夜披。", 
            "贤臣劳鞅掌，旋凯定何时。"
        ], 
        "title": "閒题", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "祭以祈年重，渊衷倍恪钦。", 
            "燔柴期有假，捧璧惕如临。", 
            "笾豆爰遵古，粢盛匪自今。", 
            "年年躬祀事，切切励初心。"
        ], 
        "title": "辛日祈谷坛礼成敬述", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "蓂英春恒识，韶茎夜自吟。", 
            "惯生空里象，解幻古为今。", 
            "火树争璀灿，冰泉细酌斟。", 
            "灵通能尔绝，未免有机心。"
        ], 
        "title": "鳌山", 
        "type": "律诗", 
        "yun": "侵"
    }, 
    {
        "author": "王闿运", 
        "era": "清", 
        "subtype": "七言绝句", 
        "text": [
            "六月炎州火作山，冬来河朔雪盈鞍。", 
            "冰天热海闲经过，未觉人间万事难。"
        ], 
        "title": "齐河道中雪行偶作", 
        "type": "绝句", 
        "yun": "寒"
    }, 
    {
        "author": "王闿运", 
        "era": "清", 
        "subtype": null, 
        "text": [
            "雄剑不希世，光气腾紫霄。", 
            "登城敌头白，挥手明星摇。", 
            "千秋神怪有离合，满堂华烛风飒飒，此时起舞翻离觞，六月寒云欲飞雪。", 
            "弹铗辞君归故山，白波九道流潺潺。", 
            "请君直斩长鲸背，洗剑秋河明月寒。"
        ], 
        "title": "雄剑篇赠别李伯元", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "龙生别我当为客，青波平挂章江席。", 
            "同时李子好远游，书剑苍茫无所适。", 
            "良夜迢迢接深语，此时愁坐扬云宅。", 
            "两君三十同不官，大壑楩楠天所惜。", 
            "东南民气复萧瑟，惨淡空怀济时策。", 
            "高名落拓难弃置，犹与诸侯掌书记。", 
            "洞庭有客方归来，憔悴青衫不如意。", 
            "槭槭芳洲吊祢衡，长江浪急空山平。", 
            "夏口萧条托黄祖，庸才敢与孙郎争。", 
            "书生傲睨当时事，塞默无言有深意。", 
            "祇将词赋掩奇才，肯向荆州出奇计。", 
            "文章得祸非所料，孔公叹息曹公笑。", 
            "蹭蹬于今又一时，掉头誓拟终屠钓。", 
            "彭蠡湖外鼓声死，江风夜起黄州水。", 
            "坚壁同时走督师，旌节相望二千里。", 
            "君今投分向人间，挟策何曾敢一言。", 
            "衣冠南渡荆扬远，鼓角西来江汉翻。", 
            "黄昏尘满别云暗，送子归来方闭门。"
        ], 
        "title": "龙生行送皞臣往南昌兼送李篁先", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "空山霜气深，落月千里阴。", 
            "之子未高卧，相思共此心。", 
            "一夜梧桐老，闻君江上琴。"
        ], 
        "title": "寄怀辛眉", 
        "type": "古风", 
        "yun": "侵"
    }, 
    {
        "author": "王闿运", 
        "era": "清", 
        "subtype": null, 
        "text": [
            "晓色初明白马嘶，北岩雨霁秋鸦啼。", 
            "相逢十日正堪别，门前枯柳几人折。", 
            "西风吹水浮马蹄，东阡南陌无端倪。", 
            "樵人自问下山路，归客今过青岭西。", 
            "五年相识干戈后，往往空村共杯酒。", 
            "近闻下诏徵贤良，与子才名在人口。", 
            "田舍老翁莫论事，洛阳狂生长太息。", 
            "拂衣徒步且归来，看剑纵横泪沾臆。", 
            "城头画角萧疏鸣，舍傍秋草昼夜生。", 
            "驱车莫作远游赋，悲歌聊拟少年行。", 
            "昨夜微霜入罗幕，美人独梦锦衾薄。", 
            "陵上桂枝风下零，月里松子衣前落。", 
            "仙女山中红树深，相思咫尺碧山阴。", 
            "斜阳寂寂石林气，云冷烟空何处寻。"
        ], 
        "title": "送蔡与循", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "清秋风日宜别离，石弯双折垂杨枝。", 
            "醉把金鞭入红树，坐看孤棹出青溪。", 
            "溪回路转秋烟烧，咫尺千重隔芳峤。", 
            "马上相逢舟上人，遥遥语笑风吹到。", 
            "道旁回首各东西，客子经过意不迷。", 
            "芦洲碧水随秋雁，茅屋炊烟闻午鸡。", 
            "云山十日同游衍，云林几曲仍相见。", 
            "别后谁言即歧路，归来孤坐怀清晏。", 
            "高楼寂寞向黄昏，独想行舟拂月痕。", 
            "空江夜泊亲渔火，微路潜行度石门。", 
            "秋山远近寻烟树，迢迢自作怀人句。", 
            "晚津骄马渡频嘶，长记停鞍送君处。"
        ], 
        "title": "与循行日同送陈希唐令弟泛舟下湘别于明冈渡口余骑送与循至石弯归行涓岸复遇陈舟遥语而别", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "湖亭衰柳对金堤，石桥霜色晓凄凄。", 
            "青溪往事随云影，细路孤行信马蹄。", 
            "孤行影照澄波碧，荒草覆烟寒寂寂。", 
            "酒客乱离今半死，僧童长大犹相识。", 
            "水阁阴连花岛弯，还从碧槛望红栏。", 
            "月明古树无鸦宿，雪外西山见鹤还。", 
            "半房初日门空锁，深殿微风明佛火。", 
            "愁里难吟访旧诗，客中暂得焚香坐。", 
            "阑干寸寸是前游，去时凄恻到时愁。", 
            "红颜对镜初嫌老，碧藕无花早过秋。", 
            "懒性从来甘寂寞，物论逍遥无住著。", 
            "解道波澜起寸心，始信人间有哀乐。", 
            "当时豪竹并哀弦，一罢清尊便五年。", 
            "后夜相思梦渺渺，祇余孤月照湖烟。"
        ], 
        "title": "重游南昌东湖水亭", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "玉瓦映朱楼，雪照千家县。", 
            "深林翼孤峰，烟拥三重观。", 
            "青澜既潭沱，寒树犹明茜。", 
            "悠悠扣楫讴，渺渺惊凫乱。", 
            "赏心不假言，余秀殊可玩。"
        ], 
        "title": "富阳", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "朝作白头吟，夕代东武讴。", 
            "西风一夜起秋色，满堂宾客增离忧。", 
            "送君西行太行道，滹沱连云没秋草。", 
            "人生富贵须少年，倏忽穷愁至将老。", 
            "京华来往十四春，布衣疏食家仍贫。", 
            "只言白璧报知己，惟见黄金赐近臣。", 
            "一旦繁华人事改，百道鲸波喷沧海。", 
            "匣中宝剑三四鸣，万户侯封不相待。", 
            "坐中有客奏兵机，绝国萧条无是非。", 
            "空开西域蒲桃酒，且尽墙东鹦鹉杯。", 
            "持杯却问霜台客，祇恐中兴有遗失。", 
            "致君尧舜公等知，七疏书成万人惜。", 
            "卑官落拓更可怜，嗟君欲去知君贤。", 
            "莫辞便作折腰吏，何时得种公家田。", 
            "从来形势称三辅，太原雄关任腰膂。", 
            "借问年年汾水秋，即今谁作并州虎。", 
            "此别东西各自悲，古寺钟鸣来客稀。", 
            "惟有鸣蝉聒人意，夜来啁哳在高枝。"
        ], 
        "title": "酒集法源寺送龙知县汝霖试用山西兼赠郭编修嵩焘尹御史耕云郭新从大沽防营入奏兵状与尹言夷务故有是赠", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "幽柏涧并青，芳草径初碧。", 
            "参差重阁外，峭茜山四壁。", 
            "入门松风起，偶坐溪亭夕。", 
            "灵泉度烟响，归人共鸦息。", 
            "暂闻清梵落，始觉心未寂。", 
            "暝色春濛濛，孤此云外石。"
        ], 
        "title": "入西山从潭柘寺东涧至山亭", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "潇碧延清窗，掩映三竹林。", 
            "坐对白云暮，安知溪水心。", 
            "微风又如何，历历一钟音。", 
            "春心夜始寒，想像空山深。", 
            "幽梦断复续，吾其观古今。"
        ], 
        "title": "潇碧房听阶上流泉", 
        "type": "古风", 
        "yun": "侵"
    }, 
    {
        "author": "王闿运", 
        "era": "清", 
        "subtype": null, 
        "text": [
            "坛空松阴阴，山色春更静。", 
            "风移龙蜿蜿，云散日靓靓。", 
            "飞襟一里翠，度石双屐冷。", 
            "娟花不出谷，独对山露醒。", 
            "芳香路之半，远近自春影。", 
            "日暮逢归樵，相看在人境。"
        ], 
        "title": "从戒坛下至可罗村", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "长沙学士才名羡，澄湘台下初相见。", 
            "当时鼓角翻江波，取别匆匆若飞电。", 
            "七年卧病黄鹄矶，即君留滞周南时。", 
            "汉口霜凫冻冲网，有酒相呼斛酌之。", 
            "我年未壮君已艾，众中许我倾流辈。", 
            "鹦鹉洲前狂笑来，祢衡惊起仍相怪。", 
            "古来盛名多零丁，看君早入承明庭。", 
            "浮云富贵长过眼，三台跂足如蓬瀛。", 
            "嗟余抱玉求高价，白须趋走都堂下。", 
            "人生得失苦相欺，与君同被时人嗤。", 
            "一回相逢一回老，惟有诗思如婴儿。", 
            "郭侯知君复知我，酒边论君每移坐。", 
            "为言年少妒风流，高堂挟瑟双倭鬌。", 
            "即今老去看文君，丝竹余音不忍闻。", 
            "颇忆东山谢安石，远愁西第沈休文。", 
            "南洼明月清光绝，古往今来圆又缺。", 
            "且应击缶对高吟，莫遣当窗照华发。", 
            "彰门晓树映宫楼，冠盖憧憧车马流。", 
            "持戟同僚揖王董，登车新雨论黄周。", 
            "元亭寂寞秋苔绿，季主逡巡不能卜。", 
            "西风落叶闭重门，悄然坐梦深岩屋。", 
            "余亦长歌归故关，白云幽涧水潺潺。", 
            "他年乘兴一相见，分作淮南大小山。"
        ], 
        "title": "赠翰林周学士寿昌", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "九疑云破天难补，年年迸作潇湘雨。", 
            "水驿无更秋被寒，木兰船背如繁鼓。", 
            "二妃老去双蛾绿，月过璇宫冷阶玉。", 
            "祇将清泪报深恩，分付三竿两竿竹。", 
            "秋长雨细无人听，流落蛮荒幽咽声。", 
            "瑽瑽摵摵止还作，鸳瓦明镫俱有情。", 
            "关河何处无秋雨，泪粉啼花不劳数。", 
            "省识潇湘万古愁，独眠独梦看看曙。"
        ], 
        "title": "潇湘秋夜雨曲", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "曾侯昔起田间师，将用拙速胜巧迟。", 
            "腰镰执梃五千众，大捷湘上名天知。", 
            "当时提督一马竿，突阵横贼风电驰。", 
            "南人好船不好马，水师万舸横江湄。", 
            "三河一败兵如灰，虽有舟楫无由施。", 
            "陆军气夺贼马蹄，都统扬扬建两旗。", 
            "始知骑步定天下，曹公不敌董卓儿。", 
            "驱勒农夫学腾跨，项强胫直百不宜。", 
            "我年二十骋身手，超坑堕堑抛金羁。", 
            "驽骀多肉骥多骨，炎方刍稻难调治。", 
            "马侯将马识马性，如造父孙汧牧时。", 
            "是时王师苦不利，曾侯避地黄山陲。", 
            "骅骝蹇驴尽无用，相与蚁垤为娱嬉。", 
            "据鞍一笑何生痴，壮士恨不革裹尸。", 
            "清秋一桨下鄱水，归来但觅果下骑。", 
            "春风秋日偶盘骤，骨脉和协心颜怡。", 
            "马侯牧方聊小用，千金擗纩越女蚩。", 
            "尔来廿年不问事，死生贵贱和天倪。", 
            "偶从蠹牍见名姓，使我心热神亻甯疑。", 
            "松阴长簟恍未冷，苦战身死真何为。", 
            "忆尔伊凉骋千里，郁气一吐月晕亏。", 
            "战马长嘶饮河水，谁甘老死皂隶笞。", 
            "余亦放马衡山阳，梦中不听晓角吹。", 
            "马侯马侯身死莫论功成败，君不见湘乡石马青苔滋。"
        ], 
        "title": "马将军歌", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "酌泉试茗平生好，惟有蒙茶远难到。", 
            "名高地僻少愈珍，梦想灵芽但西笑。", 
            "春动岷嶓花药香，故山新茗渴未尝。", 
            "石花露叶今始见，开缄已觉炎风凉。", 
            "闻道仙根汉时活，七株常应鸣雷发。", 
            "王褒遣僮不敢担，长卿识字名空撮。", 
            "贡登天府二千年，龙衮亲擎飨帝筵。", 
            "从此人间不曾识，苔阑十里围云烟。", 
            "年年叶共周天转，银泥小合盛三片。", 
            "至尊晨御偶一煎，王公那得分余羡。", 
            "吴越湘湖名品多，祇供嫔女泼云涡。", 
            "含霜焙火争春早，散雪流芳付驿驮。", 
            "一闻蜀使当秋进，始觉后时天所吝。", 
            "闻名乍见已足夸，川纲长价开中引。", 
            "达赖熬茶静远荒，红茶航海动西洋。", 
            "从来盐铁一时利，谁言此物关兴亡。", 
            "肸蚃馨香元有自，百草纤微岂堪比。", 
            "对此沈吟不忍煎，如观法物郊坛里。", 
            "山人掉首百不知，松风一榻轻烟迟。", 
            "园茶采采共葵菽，迎凉且咏豳公诗。", 
            "世间远物徒为累，宁知跂石眠云味。", 
            "一啜余甘复几时，支颐坐看西山翠。", 
            "忽忆君山北渚濒，乱余枯蘖杂樵薪。", 
            "五峰深处寻真隐，傥遇披霞旧种人。"
        ], 
        "title": "蒙山清茶歌", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "锦水绿未波，摩诃柳初碧。", 
            "东风昨更寒，为送将归客。", 
            "兰陵归客感年新，不待莺啼早惜春。", 
            "二月云山三峡树，五湖烟水一家人。", 
            "枫树青青洞庭路，桂楫夷犹复容与。", 
            "一片江南江北春，君行远到花开处。", 
            "戍鼓楼船且未休，石城淮浦忆前游。", 
            "谢公棋罢东山冷，陆弟诗成洛水秋。", 
            "旧苑垂杨不堪折，海边芳草催鶗鴂。", 
            "览古空怜瓜步潮，相思吟向苏台月。", 
            "莫道崎岖入蜀非，君平避世久忘机。", 
            "借问南阳一龙卧，何似临邛驷马归。"
        ], 
        "title": "忆江淮旧游送薛福保还无锡", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "神山夙所经，未至已超夷。", 
            "况兹澄波棹，翼被祥风吹。", 
            "真灵无定形，九面异圆亏。", 
            "晴云穴内蒸，积石露嵌奇。", 
            "江湖汩无声，浩荡复逶迤。", 
            "呼风凌紫烟，漱玉吸琼脂。", 
            "赏心不期游，谁识道曾累。", 
            "若有人世情，暂来祓尘羁。"
        ], 
        "title": "青石洞望巫山作", 
        "type": "古风", 
        "yun": "支"
    }, 
    {
        "author": "王闿运", 
        "era": "清", 
        "subtype": null, 
        "text": [
            "蜀国春寒连夏月，江波未泛峨眉雪。", 
            "越中高士去复来，万里奇游何撇扌烈。", 
            "当年揽秀采琼英，暂入金门听凤鸣。", 
            "忽然蹭蹬粉墙里，却作赀郎同舍生。", 
            "南归观海海如雾，正见彭张竞笳鼓。", 
            "宿望高名一代无，苦欲相留掉头去。", 
            "狄山抗请诛相臣，今君肯向合肥门。", 
            "浊河清济竟谁是，仰天一笑看浮云。", 
            "廿年和战忧危大，只与世人生富贵。", 
            "贾胡反覆那足言，案甲论兵误群帅。", 
            "伊犁交趾争蜗蛮，谁识真人但闭关。", 
            "偶从谭笑挥八极，陆贾张骞相往还。", 
            "井蛙自古嗟梁益，今日西陲盛宾客。", 
            "已见终军出散关，更看马援还京国。", 
            "东西南北尽销兵，书剑苍茫海上行。", 
            "何日东朝求实用，请君多谢汉公卿。"
        ], 
        "title": "赠于晦若自南海还蜀旋赴天津幕府", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "崇高极富贵，岩壑见朝廷。", 
            "盘道屯千乘，列柏栖万灵。", 
            "伊来圣皇游，非余德敢升。", 
            "良月蠲吉朔，攀天叩明庭。", 
            "时雨应泠风，开烟出丘陵。", 
            "仙华润春丹，交树盖秋青。", 
            "肃肃洗神志，坦坦跻元扃。", 
            "既知中天峻，不待超八纮。", 
            "翼如两嶂趋，纬彼四岳亭。", 
            "将睹三光正，端居心载宁。"
        ], 
        "title": "泰山诗孟冬朔日登山作", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "东里乐吴缟，南工论楚剑。", 
            "真知世所希，外赏谁能鉴。", 
            "余本支离士，人形偶然犯。", 
            "寝迹恣闲游，适来访朝坫。", 
            "彼美在彤闼，特达光圭剡。", 
            "瞻言弥六合，计画符深念。", 
            "昔参断臂谋，意绝英俄瞰。", 
            "人亡远图止，语合雄襟憾。", 
            "谬许愧刘陈，千时异郦范。", 
            "风寒燕市静，烛暖清觞汎。", 
            "将回已灰心，吁谟待君验。"
        ], 
        "title": "答赠袁章京昶袁语及西藏旧计谬以刘向陈汤相比因伤丁文诚怃然有作", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "浮烟暗一城，孤月四边明。", 
            "渔火动多影，湘流静有声。", 
            "风高寒望眼，漏永逼秋情。", 
            "危磴荒池外，清时草渐生。"
        ], 
        "title": "城上月夜", 
        "type": "律诗", 
        "yun": "庚"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "作客真成计，逢春定别家。", 
            "故园风过柳，残月夜依花。", 
            "岐路马犹顾，轻波鸥自斜。", 
            "离心共芳草，著处便天涯。"
        ], 
        "title": "春社日往邵阳道中杂诗 其一", 
        "type": "律诗", 
        "yun": "麻"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "细路引沙圻，墟人趁夕晖。", 
            "烟深镫影大，舟泊水声微。", 
            "晚渡争操楫，春寒懒换衣。", 
            "垂杨最关客，迎送总依依。"
        ], 
        "title": "春社日往邵阳道中杂诗 其二", 
        "type": "律诗", 
        "yun": "微"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "喉舌通三省，脂膏尽五年。", 
            "分忧群帅苦，闻喜万人传。", 
            "破竹成今日，栽瓜满废田。", 
            "便应乘夏水，浩荡起戈船。"
        ], 
        "title": "喜闻官军收复九江寄胡巡抚 其一", 
        "type": "律诗", 
        "yun": "先"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "日月光麟阁，风烟望鹤楼。", 
            "转粮关内相，筹笔武乡侯。", 
            "夹道弓刀肃，横空江汉流。", 
            "书生能料事，虚作杞人忧。"
        ], 
        "title": "喜闻官军收复九江寄胡巡抚 其二", 
        "type": "律诗", 
        "yun": "尤"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "力战诚孤注，兵机有万端。", 
            "遗民翻涕泪，百胜转艰难。", 
            "日落江潮白，城空夏木寒。", 
            "向来论进取，不独守凋残。"
        ], 
        "title": "喜闻官军收复九江寄胡巡抚 其三", 
        "type": "律诗", 
        "yun": "寒"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "倾国论军赏，酬功恨爵稀。", 
            "竟闻收大郡，不愧总戎机。", 
            "翠羽貂边玉，鹅黄马上衣。", 
            "看君邀异数，感激在骞飞。"
        ], 
        "title": "喜闻官军收复九江寄胡巡抚 其四", 
        "type": "律诗", 
        "yun": "微"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "倦客看城郭，他年厌鼓鼙。", 
            "转蓬随马足，移柳旧乌啼。", 
            "子弟元从楚，风云势壮西。", 
            "夜深看北斗，长剑自提携。"
        ], 
        "title": "喜闻官军收复九江寄胡巡抚 其五", 
        "type": "律诗", 
        "yun": "齐"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "南苑依依柳，犹能送客骖。", 
            "微生天意惜，孤影别愁堪。", 
            "晓月供憔悴，征鸿度两三。", 
            "浅黄深碧外，只是忆湘潭。"
        ], 
        "title": "自京赴济南途中秋兴 其一", 
        "type": "律诗", 
        "yun": "覃"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "十二桥边树，枯薪尚有根。", 
            "西风乱芦叶，孤月出关门。", 
            "跸道悲龙过，寒塘独鸟喧。", 
            "先皇全盛日，生晚共谁论。"
        ], 
        "title": "自京赴济南途中秋兴 其二", 
        "type": "律诗", 
        "yun": "元"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "马色渡河秋，萧萧向德州。", 
            "江淮今罢运，冯李昔潜谋。", 
            "久重平原守，闲看鬲水流。", 
            "羁愁不成梦，那更听齐讴。"
        ], 
        "title": "自京赴济南途中秋兴 其三", 
        "type": "律诗", 
        "yun": "尤"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "驻马官桥侧，邮程数再经。", 
            "河流荡日白，山色背天青。", 
            "晚麦疲民种，荒田积水腥。", 
            "应怜风土变，休喜似湘酃。"
        ], 
        "title": "自京赴济南途中秋兴 其四", 
        "type": "律诗", 
        "yun": "青"
    }, 
    {
        "author": "王闿运", 
        "era": "清", 
        "subtype": "五言律诗", 
        "text": [
            "久别江南雨，春声似故山。", 
            "市喧贪晓静，舶散待潮还。", 
            "楚俗余珠履，禽言效越蛮。", 
            "晨门莫相访，即此闭柴关。"
        ], 
        "title": "上海客舍晓坐听雨", 
        "type": "律诗", 
        "yun": "删"
    }, 
    {
        "author": "王其元", 
        "era": "清", 
        "subtype": "七言绝句", 
        "text": [
            "漫园荒后适园兴，子弟能诗祖武绳。", 
            "两世清才最难得，几人心醉玉壶冰。"
        ], 
        "title": "庚午新正，季鸣景侯补行消寒第三集二首 其一", 
        "type": "绝句", 
        "yun": "蒸"
    }, 
    {
        "author": "王其元", 
        "era": "清", 
        "subtype": "七言绝句", 
        "text": [
            "昨宵微雨酿新春，天为留君作主人。", 
            "形迹休分南北阮，座中半是葛天民。"
        ], 
        "title": "庚午新正，季鸣景侯补行消寒第三集二首 其二", 
        "type": "绝句", 
        "yun": "真"
    }, 
    {
        "author": "王其元", 
        "era": "清", 
        "subtype": "五言律诗", 
        "text": [
            "豫祝怡园嘏，春阴酿绮筵。", 
            "几人周甲庆，一老杖朝年。", 
            "母寿兼妻令，宾嘉复主贤。", 
            "楼头听夜雨，消息杏花天。"
        ], 
        "title": "庚午二月初二日为怡园主人六旬双庆暨母夫人八秩华诞社友具餪筵为寿二首 其一", 
        "type": "律诗", 
        "yun": "先"
    }, 
    {
        "author": "王其元", 
        "era": "清", 
        "subtype": "五言律诗", 
        "text": [
            "省识朋簪寿，君家美独专。", 
            "合成年二百，祝到客三千。", 
            "桃熟西池上，尊开北海边。", 
            "愿将身化燕，飞贺画堂前。"
        ], 
        "title": "庚午二月初二日为怡园主人六旬双庆暨母夫人八秩华诞社友具餪筵为寿二首 其二", 
        "type": "律诗", 
        "yun": "先"
    }, 
    {
        "author": "王其元", 
        "era": "清", 
        "subtype": "七言律诗", 
        "text": [
            "百龄强半过匆匆，壮志潜消离乱中。", 
            "劬学助丸劳柳母，读书下酒赏祁公。", 
            "君能行路九千里，我忝长年廿四风。", 
            "赢得清名诗卷里，雅怀当与谪仙同。"
        ], 
        "title": "奉读冶盦仁兄五十述怀诗赋此谨赠二首 其一", 
        "type": "律诗", 
        "yun": "东"
    }, 
    {
        "author": "王其元", 
        "era": "清", 
        "subtype": "七言律诗", 
        "text": [
            "烽火惊心退息佳，皋比还我旧生涯。", 
            "欲谋多士臻高格，端赖真师分二斋。", 
            "津上剑光终有合，丰城宝气讵长埋。", 
            "从来大器成都晚，君是香山九老侪。"
        ], 
        "title": "奉读冶盦仁兄五十述怀诗赋此谨赠二首 其二", 
        "type": "律诗", 
        "yun": "佳"
    }, 
    {
        "author": "王国维", 
        "era": "清", 
        "subtype": null, 
        "text": [
            "昨夜书中得故纸，今朝随意写新诗。", 
            "长绢箧底终无恙，比入怀中便足奇。", 
            "黯淡谁能知汝恨，沾涂亦自笑余疾。", 
            "书成付与炉中火，了却人间是与非。"
        ], 
        "title": "书古书中故纸", 
        "type": "古风", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "《春秋》谜语苦难诠，历史开山数腐迁。", 
            "前后固应无此文，一书上下两千年。"
        ], 
        "title": "读史二十首 其八", 
        "type": "古风", 
        "yun": "先"
    }, 
    {
        "author": "王国维", 
        "era": "清", 
        "subtype": null, 
        "text": [
            "西域纵横尽百城，张陈远略逊甘英。", 
            "千秋壮观君知否？黑海东头望大秦。"
        ], 
        "title": "读史二十首 其十二", 
        "type": "古风", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "三方并帝古未有，两贤向厄我所闻。", 
            "何来洒落樽前语：天下英雄惟使君。"
        ], 
        "title": "读史二十首 其十三", 
        "type": "古风", 
        "yun": "文"
    }, 
    {
        "author": "王国维", 
        "era": "清", 
        "subtype": null, 
        "text": [
            "五国风光惨不支，崖山波浪浩无牙。", 
            "当年国势凌迟甚，争怪诸贤唱攘夷。"
        ], 
        "title": "读史二十首 其十八", 
        "type": "古风", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "侧身天地苦拘孪，姑射神人未可攀。", 
            "云若无心常淡淡，川若不竞岂潺潺。", 
            "驰怀敷水条山里，托意开元武德间。", 
            "终古诗人太无赖，苦求乐土向尘寰。"
        ], 
        "title": "杂感", 
        "type": "古风", 
        "yun": "删"
    }, 
    {
        "author": "王国维", 
        "era": "清", 
        "subtype": null, 
        "text": [
            "一南国秋深可奈何，手持红豆几摩挲。", 
            "累累本是无情物，谁把闲愁付与他。", 
            "二门外青骢郭外舟，人生无奈是离愁。", 
            "不辞苦向东风祝，到处人间作石尤。", 
            "三别浦盈盈水又波，凭栏渺渺思如何？", 
            "纵教踏破江南种，只恐春来茁更多。", 
            "四匀圆万颗争相似，暗数千回不厌痴。", 
            "留取他年银烛下，拈来细与话相思。"
        ], 
        "title": "红豆词", 
        "type": "古风", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "汉家七叶钟阳九，澒洞风埃昏九有。", 
            "南国潢池正弄兵，北沽门户仍飞牡。", 
            "仓皇万乘向金微，一去宫车不复归。", 
            "提挈嗣皇绥旧服，万几从此出宫闱。", 
            "东朝渊塞曾无匹，西宫才略称第一。", 
            "恩泽何曾逮外家，咨谋往往闻温室。", 
            "亲王辅政最称贤，诸将专征捷奏先。", 
            "迅归欃抢回日月，八方重睹中兴年。", 
            "联翩方召升朝右，北门独对西平手。", 
            "因治楼船凿汉池，别营台沼追文囿。", 
            "西直门西柳色青，玉泉山下水流清。", 
            "新锡山名呼万寿，旧疏河水号昆明。", 
            "昆明万寿佳山水，中间宫殿排云起。", 
            "拂水回廊千步深，冠山杰阁三层峙。", 
            "隥道盘行凌紫烟，上方宝殿放祈年。", 
            "更栽火树千花发，不数名珠彻夜悬。", 
            "是时朝野多丰豫，年年三月迎銮驭。", 
            "长乐深严苦敝神，甘泉爽垲宜清暑。", 
            "高秋风日过重阳，佳节坤成启未央。", 
            "丹陛大陈三部伎，玉卮亲举万年觞。", 
            "嗣皇上寿称臣子，本朝家法严无比。", 
            "问膳曾无赐坐时，从游罕讲家人礼。", 
            "东平小女最承恩，远嫁归来奉紫宸。", 
            "卧起每偕荣寿主，丹青差喜缪夫人。", 
            "尊号珠联十六字，太官加豆依前制。", 
            "别启琼林贮羡余，更营玉府蒐珍异。", 
            "月殿云阶敞上方，宫中习静夜焚香。", 
            "但祝时平边塞静，千秋万岁未渠央。", 
            "五十年间天下母，后来无继前无偶。", 
            "却因清暇话平生，万事何堪重回首。", 
            "忆昔先皇幸朔方，属车恩幸故难量。", 
            "内批教写清舒馆，小印新镌同道堂。", 
            "一朝铸鼎降龙驭，后宫髯绝不能去。", 
            "北渚何堪帝子愁，南衙复遘丞卿怒。", 
            "手夷端肃反京师，永念冲人未有知。", 
            "为简儒臣严谕教，别求名族正宫闱。", 
            "可怜白日西南驶，一纪恩勤付流水。", 
            "甲观曾无世嫡孙，后宫并乏才人子。", 
            "提携犹子付黄图，劬苦还如同治初。", 
            "又见法宫冯玉几，更劳武帐坐珠襦。", 
            "国事中间几翻覆，近年最忆怀来辱。", 
            "草地间关短毂车，邮亭仓卒芜萎粥。", 
            "上相留都树大牙，东南诸将奉王家。", 
            "坐令佳气腾金阙，复道都人望翠华。", 
            "自古忠良能活国，于今母子仍玉食。", 
            "宗庙重闻钟鼓声，离宫不改池台色。", 
            "一自官家静摄频，含饴无异弄诸孙。", 
            "但看腰脚今犹健，莫道伤心迹已陈。", 
            "两宫一旦同绵惙，天柱偏先地维折。", 
            "高武子孙复几人，哀平国统仍三绝。", 
            "是时长乐正弥留，茹痛还为社稷谋。", 
            "已遣伯禽承大统，更扳公旦觐诸侯。", 
            "别有重臣升御榻，紫枢元老开黄阁。", 
            "安世忠勤自始终，本初才气尤腾踔。", 
            "复数同时奉话言，诸王刘泽号亲贤。", 
            "独总百官居冢宰，共扶孺子济艰难。", 
            "社稷有灵邦有主，今朝地下告文祖。", 
            "坐见弥天戢玉棺，独留末命书盟府。", 
            "原庙丹青俨若神，镜奁遗物尚如新。", 
            "那知此日新朝主，便是当时顾命臣。", 
            "离宫一闭经三载，绿水青山不曾改。", 
            "雨洗苍苔石兽闲，风摇朱户铜蠡在。", 
            "云韶散乐久无声，甲帐珠帘取次倾。", 
            "岂谓先朝营楚殿，翻教今日恨尧臣。", 
            "宣室遗言犹在耳，山河盟誓期终始。", 
            "寡妇孤儿要易欺，讴歌狱讼终何是。", 
            "深宫母子独凄然，却似滦阳游幸年。", 
            "昔去会逢天下养，今来劣受厉人怜。", 
            "虎鼠龙鱼无定态，唐侯已在虞宾位。", 
            "且语王孙慎勿疏，相期黄发终无艾。", 
            "定陵松柏郁青青，应为兴亡一拊膺。", 
            "却忆年年寒食节，朱侯亲上十三陵。"
        ], 
        "title": "颐和园词", 
        "type": "古风", 
        "yun": null
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "回首西陲势渺茫，东迁种族几星霜？", 
            "何当踏破双芒屐，却向昆仑望故乡。"
        ], 
        "title": "读史二十首 其一", 
        "type": "绝句", 
        "yun": "阳"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "两条云岭摩天出，九曲黄河绕地回。", 
            "自是当年游牧地，有人曾号伏羲来。"
        ], 
        "title": "读史二十首 其二", 
        "type": "绝句", 
        "yun": "灰"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "及及生存起竞争，流传神话使人惊。", 
            "铜头铁额今安在？始信轩皇苦用兵。"
        ], 
        "title": "读史二十首 其三", 
        "type": "绝句", 
        "yun": "庚"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "澶漫江淮万里春，九黎才格又苗民。", 
            "即今腿髻穷山里，此是江南旧主人。"
        ], 
        "title": "读史二十首 其四", 
        "type": "绝句", 
        "yun": "真"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "二帝精魂死不孤，嵇山陵庙似苍梧。", 
            "耄年未罢征苗旅，神武如斯旷代无。"
        ], 
        "title": "读史二十首 其五", 
        "type": "绝句", 
        "yun": "虞"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "铜刀岁岁战东欧，石弩年年出挹娄。", 
            "毕竟中原开化早，已闻昉铁贡梁州。"
        ], 
        "title": "读史二十首 其六", 
        "type": "绝句", 
        "yun": "尤"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "谁向钧天听乐过，秦中自古鬼神多。", 
            "即今《诅楚文》犹在，才告巫咸又亚驼。"
        ], 
        "title": "读史二十首 其七", 
        "type": "绝句", 
        "yun": "歌"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "汉作昆池始见煤，当年赀力信雄哉。", 
            "于今莫笑胡僧妄，本是洪荒劫后灰。"
        ], 
        "title": "读史二十首 其九", 
        "type": "绝句", 
        "yun": "灰"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "挥戈大启汉山河，武帝雄才世讵多。", 
            "轻骑今朝绝大漠，楼川明日下洋河。"
        ], 
        "title": "读史二十首 其十", 
        "type": "绝句", 
        "yun": "歌"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "惠光东照日炎炎，河陇降王正款边。", 
            "不是金人先入汉，永平谁证梦中缘。"
        ], 
        "title": "读史二十首 其十一", 
        "type": "绝句", 
        "yun": "先"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "北临洛水拜陵园，奉表迁都大义存。", 
            "纵使暮年终作贼，江东那更有桓温。"
        ], 
        "title": "读史二十首 其十四", 
        "type": "绝句", 
        "yun": "元"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "江南天子皆词客，河北诸王尽将才。", 
            "乍歌乐府《兰陵曲》，又见湘东玉轴灰。"
        ], 
        "title": "读史二十首 其十五", 
        "type": "绝句", 
        "yun": "灰"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "晋阳蜿蜿起飞龙，北面倾心事犬戎。", 
            "亲出渭桥擒诘利，文皇端不愧英雄。"
        ], 
        "title": "读史二十首 其十六", 
        "type": "绝句", 
        "yun": "东"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "南海商船来大食，西京袄寺建波斯。", 
            "远人尽有如归乐，知是唐家全盛时。"
        ], 
        "title": "读史二十首 其十七", 
        "type": "绝句", 
        "yun": "支"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "黑水金山启伯图，长驱远摭世间无。", 
            "至今碧眼黄须客，犹自惊魂说拔都。"
        ], 
        "title": "读史二十首 其十九", 
        "type": "绝句", 
        "yun": "虞"
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "东海人奴盖世雄，卷舒八道势如风。", 
            "碧蹄倘得擒渠反，大壑何由起蜇龙。"
        ], 
        "title": "读史二十首 其二十", 
        "type": "绝句", 
        "yun": null
    }, 
    {
        "author": "王国维", 
        "era": "清", 
        "subtype": "七言绝句", 
        "text": [
            "霅川妙绘世无多，内史风期意若何。", 
            "须信飞潜无二理，跳天龙与戏池鹅。"
        ], 
        "title": "应制题钱选《兰亭观鹅图》", 
        "type": "绝句", 
        "yun": "歌"
    }, 
    {
        "author": "王易", 
        "era": "清", 
        "subtype": null, 
        "text": [
            "宵风急，新雁一声寥碧。", 
            "帘栊悄，小梦依稀，唤起离人动幽魄。", 
            "嗷嗷自惨戚，似诉，影单形只。", 
            "渐飞度，几处关山，记否来时楚天黑。", 
            "层云荡双翼。", 
            "念宿水眠沙，飞倦无力。", 
            "天涯万里浑无极。", 
            "正寒重榆塞，月明湘水，劳劳来去自南北。", 
            "但为寄消息。", 
            "悽恻，又今夕。", 
            "便我亦怜君，同是羁客。", 
            "冥冥好避他人弋。", 
            "奈程路空渺，稻粱难觅。", 
            "不如归去，数举首，望故国。"
        ], 
        "title": "兰陵王 闻雁", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "莺声到户，花风迎暖，重来初度芳辰。", 
            "正岁华明媚，欢娱候、不教辜负阳春。", 
            "灵心雅素真同调，数不尽、冰玉精神。", 
            "但承愿、添香琢句，春闺长与温存。", 
            "深愧长卿萧索，惯劳人草草，总是风尘。", 
            "木落悲秋，乌啼怨暮，指点襟袖馀痕。", 
            "王郎天壤原寒瘦，怎禁受、谢女殷勤。", 
            "喜今日、碧窗携手，开颜聊共吟尊。"
        ], 
        "title": "五彩结同心 内子生日", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "无端又伤远别，泪盈盈似水。", 
            "空庭院、料峭春寒，短枝渐吐微蕊。", 
            "恨此度、凄凉太甚，纷纷旧雨随星坠。", 
            "又江关、庾信飘零，已动归思。", 
            "抵掌挑灯，联吟踏月，惯盘恒共子。", 
            "更谁料、佳景无多，乱风愁雨又至。", 
            "望江山，飞云黯淡，正天外，搀枪遥指。", 
            "问因何，零落神州，满含秋意。", 
            "者回去也，地北天南，断难忘寤寐。", 
            "因预念，他年聚首，未卜何日，谱到阳关，不禁清泪。", 
            "韶光易老，萍迹未定，天涯倘有重逢日，定惊心、彼此俱憔悴。", 
            "回肠似结，满怀幽恨难言，相期故人心里。", 
            "骊歌唱罢，南望迢迢，止遥山拂翠。", 
            "还说甚、双鱼寄恨。", 
            "尺素传心，任报平安，也牵愁起。", 
            "茫茫四顾，一枝安在，纵教我亦归故土，但相思、两地危楼倚。", 
            "期君珍重千金，一驻归帆，便裁凤纸。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "碧草人迷，青衫尘满，乡梦迢迢初觉。", 
            "送客旗亭，几度自嗟离索。", 
            "记欢会、去日空过，道珍重、流霞低酌。", 
            "怪年时、驿路荒寒，行人何事愿飘泊。", 
            "他乡无奈滞迹，堪叹客边风紧，罗衣愁薄。", 
            "古道云封，辜负谢鲲丘壑。", 
            "又今朝，数到离怀，怎禁住、泪随声落。", 
            "待归来、挨过黄昏，倚阑听画角。"
        ], 
        "title": "绮罗香 二月九日送客作", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "乍春眠，又窗前啼鸟，唤醒游仙。", 
            "东风也饶丰致，把柳丝千线，吹向阑干。", 
            "春好无人玩赏，为春愁，万叠似波澜。", 
            "尽回首，遥天一抹，画里云山，梦里溪山。", 
            "堪怜，半床书卷，误了华年。", 
            "钟期已无寻处，莫遣愁无计，频弄哀弦。", 
            "何事穷途感遇，叹荆高、歌哭向幽燕。", 
            "试回念、前宵别景，玉笛吹残，蜡炬烧残。"
        ], 
        "title": "春愁曲", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "春风那堪握手，感情深似水。", 
            "残更转、似酒初醒，金荷开尽红蕊。", 
            "自别后、吟怀渐冷，遥天盼断征鸿坠。", 
            "乍传来、素简缄愁，又牵离思。", 
            "璧月宵明，琼卮夕泛，漫临风念子。", 
            "更魂断、细雨纷纷，清明时节又至。", 
            "望江南，青山如画，为长送，归帆东指。", 
            "算天涯，荒草萋萋，自饶春意。", 
            "游仙梦杳，归雁声寒，惯连宵不寐。", 
            "长记取，墨花香篆，旧日情致。", 
            "携酒登临，与君挥泪。", 
            "良时不再，英游难续，十年梁苑窗同绿，恨缘悭、今昔分荣悴。", 
            "湖山笑我，飘零书剑何之，栖栖软红尘里。", 
            "风烟冉冉，花事迟迟，看柳眉颦翠。", 
            "但枉说、鱼龙在野。", 
            "鹓鹭分行，行矣关山，独吟声起。", 
            "长空莽莽，流云来住，雏莺如语花似锦，镇无聊、玉笛声重倚。", 
            "箧中冰雪陈陈，便有新愁，也成故纸。"
        ], 
        "title": "莺啼序 得琅轩自沪来书，并诗一章却寄，用前送别韵", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "浓翠生阴，零红散雨，十里春光如绣。", 
            "冷落旗亭，喧阗花市，无计了除清昼。", 
            "方试将轻袷，早惊觉、沈腰销瘦。", 
            "可怜人异从前，那禁春尚依旧。", 
            "怕问故人来否。", 
            "为隔岁馀香，尚留襟袖。", 
            "紫燕来迟，碧桃开遍，前度刘郎归后。", 
            "粉蝶寻芳去，便知得、蕊香轻透。", 
            "欲觅酴醾，杏花深处无有。"
        ], 
        "title": "探春 壬子仲春晴日，郊外小游，月馀不出，不知春便如许也", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "玉案尘生，金炉香烬，罗幕含愁。", 
            "问帘外桃花，昨宵开未，堂前燕子，近日来否。", 
            "风景依然，伊人不见，如许春光未肯留。", 
            "凝眸看，看游丝不定，野马空浮。", 
            "有时独上西楼，奈乍暖还寒不自由。", 
            "听枝上黄莺，惊回梦去，林间杜宇，唤出归休。", 
            "芳草相思，垂柳惹恨，欲语人前又自羞。", 
            "羞何事，为能言鹦鹉，偏在前头。"
        ], 
        "title": "沁园春 春情", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "十载他乡，烟尘霭霭迷吴楚。", 
            "白云深处，欲去浑无路。", 
            "岁岁蒪鲈，几度牵离绪。", 
            "清如许，故园风味，也忆劳人否。"
        ], 
        "title": "点绛唇 南人北来携食物数事故园风味差足慰乡思耳", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "黄流滚滚，又兴亡送尽，几番南北。", 
            "长恨总如东逝水，万劫千秋曾历。", 
            "风挟冯夷，水争神禹，天远孤帆直。", 
            "沧桑难记，旧游休问霞客。", 
            "谁复泛海求仙，蓬莱遥望处，迷漫无迹。", 
            "百岁光阴如此易，可许中流暂立。", 
            "桃浪翻红，柳堤凝翠，数点山摇碧。", 
            "夕阳西下，野云幻出飞白。"
        ], 
        "title": "壸中天 春暮渡黄河步玉田韵", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "清琴愁独谱，听啼鹃声声，唤人悽楚。", 
            "无计留春，著游丝、低罥画阑干处。", 
            "燕妒莺猜，便消得、韶光如许。", 
            "底事东君，芳讯年年，自由来去。", 
            "凭阁敲残新句，看浪蝶依依，似忘春暮。", 
            "芳草斜阳，忍低眉遥数，天涯归路。", 
            "酒浪茶涛，怎洗尽、客襟尘土。", 
            "为问园林旧约，明年记否。"
        ], 
        "title": "三姝媚 封署送春", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "别恨应难写。", 
            "问袁生、起居饮食，近何如也。", 
            "数载知交星共散，落落此身俦寡。", 
            "试遥望、暮云高下。", 
            "只道江南多好景，在晓风、残月凄凉夜。", 
            "曾几日，又初夏。", 
            "萧然客梦如飘瓦。", 
            "算人间、穷通哀乐，尽多虚假。", 
            "惟有愁根生缕缕，不肯便随烟化。", 
            "念离合、悲欢都乍。", 
            "燕市风尘吴市月，叹劳劳、谁是怜君者。", 
            "思往事，泪盈把。"
        ], 
        "title": "金缕曲 寄怀袁琅轩沪上", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "十年别梦馀芳草，行人指点长安道。", 
            "此去望长安，萧萧客骑单。", 
            "倦游今已惯，何用伤离判。", 
            "天地一穹庐，斯人久客居。"
        ], 
        "title": "菩萨蛮 诸昆弟送别即书", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "风尘荏苒，任南河北蓟，几番游历。", 
            "沦落青衫仍似旧，底事宵行亟亟。", 
            "古木声哗，荒榛影乱，疑有幽人宅。", 
            "残蟾天半，寒光摇动空碧。", 
            "为念乱后河山，今番都不是，旧时风物。", 
            "前度刘郎今又至，眼底似曾相识。", 
            "远岫云横，平林烟锁，一带伤心色。", 
            "漳河水冷，照人肝胆清绝。"
        ], 
        "title": "百字令 夜行河朔", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "名胜地，湖山景物曾记。", 
            "刘郎去后竟如斯，惊沙暗起。", 
            "浓雰凄雾满神州，漫漫幽恨无际。", 
            "抟云剑，还独倚，天涯底事长系。", 
            "今朝莫漫问沧桑，怕寻故垒。", 
            "兴亡千载事陈陈，滔滔但有流水。", 
            "朱门紫阁等海市，是高贤、敛迹乡里。", 
            "攘攘莫论人世，尽疏林野屋，青山相对，笑我栖栖，风尘里。"
        ], 
        "title": "西河 重入都门，景物异昔，沧桑之变，乃复如斯，怆然赋此，用清真韵", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "试望南天。", 
            "雾隔云迷，凄然故乡。", 
            "念蓟门风紧，寒生缟袂，金台烟锁，尘满罗裳。", 
            "诗酒风魔，琴书伴侣，客况三年聊共尝。", 
            "京华梦，记春花秋月，往事苍凉。", 
            "硗硗头玉非常，愧我乏新诗赠杜郎。", 
            "任茫茫今古，劳劳天地，陈陈兴废，历历沧桑。", 
            "江海翻澜，年华逝水，并作闲宵清话长。", 
            "他年事，但狂歌载酒，杖策徜徉。"
        ], 
        "title": "沁园春 赠胡步曾", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "问人天、何堪伫足，平生无限惆怅。", 
            "悠然世局浑如醉，黯黯莫辞尘障。", 
            "频远望，何处是、玉峰瑶圃神仙壤。", 
            "蓬瀛十丈。", 
            "想贯月浮槎，支机觅石，前事总非诳。", 
            "功名事，也羡乘风破浪。", 
            "年来意气凋丧。", 
            "元龙百尺销磨尽，烟水五湖空想。", 
            "君便往。", 
            "君不见、扶馀万里声威壮。", 
            "洪涛漭瀁。", 
            "试屈指期君，屠龙业就，为奠百花酿。"
        ], 
        "title": "迈陂塘 步曾素抱远志，一日与谭，步曾因言，来日将探奇海外。予嘉其志之壮也，为赋此阕，即示步曾", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "鳞云四流润蔚，渺晴空散绮。", 
            "染平野、绣碧重茵，带域遥接无际。", 
            "绛日起、烟涵露重，淩晨细雨还重霁。", 
            "盼碧虚、香落人间，冉冉轻坠。", 
            "胜赏登临，俊侣数子，快薰窗共倚。", 
            "更迎望、陌柳垂丝，绿波摇漾清翠。", 
            "任昆明、连番劫火，但长伴、苇塘寒水。", 
            "喜亭亭，孤境幽閒，暗忘身世。", 
            "青山不语，秀草长荣，尚似旧时美。", 
            "台榭静、苔痕断续，似有人到，雨冷尘封，久疏吟事。", 
            "墨花隐约，纱笼何处。", 
            "凭多蜗壁留泥爪，道联翩记住前游地。", 
            "飙轮电卷，百年未是多时，司天自更辰纬。", 
            "回廊伫屐，好景移人，正欲行人迟。", 
            "为怅念、风凄燕市，花泣吴宫，阆苑西偏，层城十二。", 
            "繁华已矣，灰飞烟没，登楼王粲频吊古。", 
            "尽涔涔、铅泪沾裳袂。", 
            "空馀郭畔留情，茜紫薇红，锦郊十里。"
        ], 
        "title": "莺啼序 江亭览胜用梦窗丰乐楼韵", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "咄尔王生，数载栖栖，身世如何。", 
            "笑缁尘染遍，风霜自苦，青衫敝久，岁月忙过。", 
            "楮墨徒劳，醁醽长醉，诗酒因何便入魔。", 
            "擎天愿，底男儿事业，尽付流波。", 
            "穷途阮籍狂歌，念有限年光等刹那。", 
            "但春花秋月，仅供笑傲，燕尘汴水，总是蹉跎。", 
            "对影无言，支颐垂泪，宋玉愁多恨更多。", 
            "君知否，向白云深处，自有槃阿。"
        ], 
        "title": "沁园春 自嘲", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "琴剑萧条，碌碌因人，天涯几年。", 
            "尽美人香草，群嗤屈子，乘槎凿空，我愧张骞。", 
            "蝶梦飞来，鹃声催去，一缕吟魂微似烟。", 
            "空怀抱，任茫茫天壤，未许人怜。", 
            "书城百尺高悬，便终老斯乡不羡仙。", 
            "也焚香煮茗，自呼高士，吟红写翠，还算奇缘。", 
            "月本无情，天原不语，问到无声声更酸。", 
            "平生事，拼春风词笔，赋尽悲欢。"
        ], 
        "title": "沁园春 自解", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "六郡良家最少年，戎装骏马照山川。", 
            "闲抛金弹落飞鸢。", 
            "何处高楼无可醉，谁家红袖不相怜。", 
            "人间那信有华颠。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "紫骝却照春波绿，波上荡舟人似玉。", 
            "似相知，羞相逐。", 
            "一晌低头犹送目。", 
            "鬓云欹，眉黛蹙。", 
            "应恨这番匆促。", 
            "恼一时心曲，手中双桨速。"
        ], 
        "title": "应天长", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "曾识卢家玳瑁梁，觅巢新燕屡回翔。", 
            "不堪重问郁金堂。", 
            "今雨相看非旧雨，故乡罕乐况他乡。", 
            "人间何地著疏狂。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "草偃云低渐合围，雕弓声急马如飞。", 
            "笑呼从骑载禽归。", 
            "万事不如身手好，一生须惜少年时。", 
            "那能白首下书帷。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "漫作年时别泪看，西窗蜡炬尚汍澜。", 
            "不堪重梦十年间。", 
            "斗柄又垂天直北，官书坐会岁将阑。", 
            "更无人解忆长安。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "过眼韶华何处也？", 
            "萧萧又是秋声。", 
            "极天衰草暮云平。", 
            "斜阳漏处，一塔枕孤城。", 
            "独立荒寒谁语？", 
            "蓦回头宫阙峥嵘。", 
            "红墙隔雾未分明。", 
            "依依残照，独拥最高层。"
        ], 
        "title": "临江仙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "掩卷平生有百端，饱更忧患转冥顽。", 
            "偶听啼鴂怨春残。", 
            "坐觉无何消白日，更缘随例弄丹铅。", 
            "閒愁无分况清欢。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "又是乌西匿，初看雁北翔。", 
            "好与报檀郎：春来宵渐短，莫思量。"
        ], 
        "title": "南歌子", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "画舫离筵乐未停，潇潇暮雨阖闾城。", 
            "那堪还向曲中听。", 
            "只恨当时形影密，不关今日别离轻。", 
            "梦回酒醒忆平生。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "霜落千林木叶丹，远山如在有无间。", 
            "经秋何事亦孱颜。", 
            "且向田家拚泥饮，聊从卜肆憩征鞍。", 
            "只应游戏在尘寰。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "高峡流云，人随飞鸟穿云去。", 
            "数峰著雨。", 
            "相对青无语。", 
            "岭上金光，岭下苍烟冱。", 
            "人间曙。", 
            "疏林平楚。", 
            "历历来时路。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "七月西风动地吹，黄埃和叶满城飞。", 
            "征人一日换缁衣。", 
            "金马岂真堪避世，海鸥应是未忘机。", 
            "故人今有问归期。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "月初残，门小掩，看上大堤去。", 
            "徒御喧阗，行子黯无语。", 
            "为谁收拾离颜，一腔红泪，待留向、孤衾偷注。", 
            "马蹄驻，但觉怨慕悲凉，条风过平楚。", 
            "树上啼鹃，又诉岁华暮。", 
            "思量只有，人间年年征路。", 
            "纵有恨，都无蹄处。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "昨夜新看北固山，今朝又上广陵船。", 
            "金焦在眼苦难攀。", 
            "猛雨自随汀雁落，湿云常与暮鸦寒。", 
            "人天相对作愁颜。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "月落飞乌鹊。", 
            "更声声、暗催残岁，城头寒柝。", 
            "曾记年时游冶处，偏反一栏红药。", 
            "和士女、盈盈欢谑。", 
            "眼底春光何处也？", 
            "只极度天野，烧明山郭，侧身望，天地窄。", 
            "遣愁何计频商略。", 
            "恨今宵、书城空拥，愁城难落。", 
            "陋室风多青灯灺，中有千秋魂魄。", 
            "似诉尽、人间纷浊。", 
            "七尺微躯百年里，那能消、今古闲哀乐。", 
            "与蝴蝶，遽然觉。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "夜永衾寒梦不成，当轩减尽半天星。", 
            "带霜宫阙日初升。", 
            "客里欢娱和睡减，年来哀乐与词增。", 
            "更缘何物遣孤灯。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "山寺微茫背夕曛，鸟飞不到半山昏。", 
            "上方孤磬定行云。", 
            "试上高峰窥皓月，偶开天眼觑红尘。", 
            "可怜身是眼中人。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "爱棹扁舟傍岸行，红妆素萏斗轻盈。", 
            "脸边舷外晚霞明。", 
            "为惜花香停短棹，戏窥鬓影拨流萍。", 
            "玉钗斜立小蜻蜓。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "本事新词定有无，斜行小草字模糊。", 
            "灯前肠断为谁书。", 
            "隐几窥君新制作，背灯数妾旧欢娱。", 
            "区区情事总难符。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "已落芙蓉并叶凋，半枯萧艾过墙高。", 
            "日斜孤馆易魂销。", 
            "坐觉清秋归荡荡，眼看白日去昭昭。", 
            "人间争度渐长宵。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": "七言律诗", 
        "text": [
            "不过招提半载余，秋高重访素师居。", 
            "朅来桑下还三宿，便拟山中构一庐。", 
            "此地果容成小隐，百年那厌读奇书。", 
            "君看岭外嚣尘土，讵有吾侪息影区！"
        ], 
        "title": "重游狼山寺", 
        "type": "律诗", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "简翁尚无庐，不若烟有舍。", 
            "藏心尽万间，盖头虚一把。", 
            "素羞谀墓金，何办三椽价。", 
            "憔悴江潭身，低吟度除夜。"
        ], 
        "title": "除夕题蕴芬精舍", 
        "type": "古风", 
        "yun": "祃"
    }, 
    {
        "author": "王易", 
        "era": "清", 
        "subtype": null, 
        "text": [
            "南云一片飘玄都，行雨未发呼提壶。", 
            "主宾祈合星五珠，适来今雨各差符。", 
            "为道晚秋清亦腴，只鸡近局恣可娖。", 
            "斯园古趣世所输，曲步直眺句股弧。", 
            "何胡博奥多奇觚，类族辨物今濒湖。", 
            "苍官竦肃菊静姝，手挥日使如奚奴。", 
            "章翁当年伟丈夫，老敛越锷还风胡。", 
            "杨光自力许子徒，刚贯七劄柔凝酥。", 
            "李君落落游广衢，守心赤子辞芥污。", 
            "眇视跛履臀无肤，惟我乃真山泽臒。", 
            "杯中有醪盘有鲈，十洲五岳收谈区。", 
            "时或展颐时撚须，却无语屑飞当途。", 
            "风恬日淡帘影疏，林雀唤客归休乎。", 
            "明年俱健把茱萸，此聚莫拟黄公垆。"
        ], 
        "title": "步曾招同子怡樵谷志吾小集来今雨轩得二十八韵", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "少梦多生人，老梦多逝者。", 
            "俗云与鬼邻，此语齐东野。", 
            "我从不寻梦，醒则如烛灺。", 
            "非智亦非愚，焉能免挦扯。", 
            "有时梦故友，琴书杂杯斝。", 
            "有时梦乡园，霭霭纷榆社。", 
            "有时梦流窜，翳树避奔马。", 
            "独不梦太平，缘悭接宜榼。", 
            "昨夕梦二亲，絮语话楸槚。", 
            "心知幽明隔，有乐在泉下。", 
            "晨鸡顿不情，痛泪枕边泻。", 
            "所慕日已近，所恋日已寡。", 
            "薤露与朝曦，皮骨馀一把。", 
            "暂作梦中身，说梦可聊且。"
        ], 
        "title": "纪梦", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "退庵柏台直，批鳞不嫌逆。", 
            "持庵木天仙，乘桴访成连。", 
            "两翁翘翘霜下杰，魏阙江湖同一洁。", 
            "太液披香啸鬼狐，笋冠葛屦怀冰雪。", 
            "鸣驺不闻驴背隐，胸有千秋宝万卷。", 
            "春巢榭小偶云卿，玉茗堂空梦清远。", 
            "卅载绸缪感豁蒙，零膏洒惠扬仁风。", 
            "簪花画沙焉足拟，若倚卧虎瞻苍龙。", 
            "翁归帝乡游汗漫，不见神皋更涂炭。", 
            "怜予反袂正如翁，视息无方委牢栈。", 
            "楚户秦坑几是非，西州多事枉沾衣。", 
            "欲识今人问来者，乱鸦啼处冢累累。"
        ], 
        "title": "检箧得退庵持庵所书诗扇", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "诗味有甘苦，作者当自知。", 
            "譬如啜好茗，惟苦乃见奇。", 
            "鹿鸣继二南，世岂无甘诗。", 
            "甘境未可久，苦则长相随。", 
            "人生遇多舛，大块气常噫。", 
            "湍濑水有声，惊飙木摇枝。", 
            "韩以不平喻，欧以易好为。", 
            "道苦终含甘，十苦宁能辞。", 
            "苦自众心有，健者一吐之。", 
            "甘必自苦来，不则哺糟醨。", 
            "味得苦中甘，舌本方非痴。", 
            "所以屈杜言，千古甘胜饴。"
        ], 
        "title": "诗味二章示迪儿 其一", 
        "type": "古风", 
        "yun": "支"
    }, 
    {
        "author": "王易", 
        "era": "清", 
        "subtype": null, 
        "text": [
            "我读古人诗，我亦识古人。", 
            "古人未知我，此意胡曲伸。", 
            "昔贤骨已朽，言在今犹新。", 
            "心同理无殊，服异德堪邻。", 
            "达者燮阴阳，穷士困风尘。", 
            "自非言足立，身没名俱湮。", 
            "有言未必德，爝火比宵燐。", 
            "真体既内充，光辉含八垠。", 
            "上下二千载，篇什张鱼鳞。", 
            "能兴后世怀，赖有不磨真。", 
            "倘昧此枢机，袭貌而遗神。", 
            "吾衰嗟莫及，尔俊其传薪。"
        ], 
        "title": "诗味二章示迪儿 其二", 
        "type": "古风", 
        "yun": "真"
    }, 
    {
        "author": "王易", 
        "era": "清", 
        "subtype": null, 
        "text": [
            "瘦桐修可八尺强，颠叶挺挺思出墙。", 
            "直躬岂合显头角，待敷密荫临高冈。", 
            "夭丛簇桃偏低竹，半面凝妆媚幽独。", 
            "谓师君子宜坚贞，偶弄铅华便俗尘。", 
            "芳心倦舒老少年，绿鬟沐雨襟摇烟。", 
            "百花开尽叹迟暮，春色未分殊可怜。", 
            "嗫嚅此翁无谬赏，坐挹葱茏起非想。", 
            "不知门外有阿谁，却笑清风自来往。"
        ], 
        "title": "赋斋前三物", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "鲁生万卷尚未厌，昔人五车能几何。", 
            "赵中有令自太俭，秦延君说无乃多。", 
            "驽马十驾能千里，檐蛛千丝成一罗。", 
            "试使云帆涉沧海，朝宗无尽总先河。"
        ], 
        "title": "似实先三首 其一", 
        "type": "古风", 
        "yun": "歌"
    }, 
    {
        "author": "王易", 
        "era": "清", 
        "subtype": null, 
        "text": [
            "刘云愈愚必以学，韩谓加骨可希光。", 
            "子孟无术固堪惜，湘东能读安救亡。", 
            "贵多贵少有二理，讥大讥小非一纲。", 
            "稽古居今未容易，漫从歧路觅亡羊。"
        ], 
        "title": "似实先三首 其二", 
        "type": "古风", 
        "yun": "阳"
    }, 
    {
        "author": "王易", 
        "era": "清", 
        "subtype": null, 
        "text": [
            "万言不敌一杯水，百药莫如三折肱。", 
            "持方纳圆岂求合，炊沙作糜谁复能。", 
            "至道有时云障日，独行常恐鬼吹灯。", 
            "为山掘井我难遂，看子浮图张七层。"
        ], 
        "title": "似实先三首 其三", 
        "type": "古风", 
        "yun": "蒸"
    }, 
    {
        "author": "王易", 
        "era": "清", 
        "subtype": null, 
        "text": [
            "皓皓朝日光，唧唧应候虫。", 
            "旋疑故友来，庭角生悲风。", 
            "捲帷宣积蒸，牵裾步芳丛。", 
            "不知何事贵，立坐无礼容。", 
            "东邻谁家子，感秋寄枯桐。", 
            "岂惜盛衰迁，果哉观未通。", 
            "惟秋乃能肃，惟士乃有穷。", 
            "何如恣开颜，白日犹可东。"
        ], 
        "title": "秋兴三首 其一", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "清晨挟书出，归息及亭午。", 
            "栖栖十步间，何解羡高举。", 
            "湖漘柳将髡，后会期百五。", 
            "朝烟悬影低，郁郁如怨语。", 
            "韶年转户枢，遑敢计辛苦。", 
            "丹黄到宵分，欺窗几更雨。", 
            "念此亦复加，免与牛鼎伍。"
        ], 
        "title": "秋兴三首 其二", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "街门涨车尘，疲卧不敢兴。", 
            "跳窗惊猫奴，起弄半爱憎。", 
            "微物务适性，至静知所乘。", 
            "如何汩天机，坐与居诸盲。", 
            "开轩一展书，懔然犹父兄。", 
            "但知面温厉，不觉秋已横。"
        ], 
        "title": "秋兴三首 其三", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "我逢除夕已三十，去岁岁除如昨日。", 
            "年年买酒作岁馀，不觉黄金易挥掷。", 
            "轩空茫茫星复霜，旧来儿子今昂藏。", 
            "今人惟恨去古久，壮老那知翻覆手。", 
            "镜中颜色天不欺，世上功名我何有。", 
            "去年有弟东西头，今年望云相向愁。", 
            "好书好茗只独领，燕市得识荆高不。", 
            "客中有鱼亦可餐，谒天烧桂非为官。", 
            "儿支门户阿母欢，我得闭门风雪寒。", 
            "王城之高插青昊，万虫扰扰各饥饱。", 
            "一笑应成独醒狂，五更定忆江南好。", 
            "嵎夷日出天下春，万人心目殊新陈。", 
            "先生在尘亦欢喜，径知魏晋非徙秦。", 
            "且上高楼望穷北，望君如我好颜色。", 
            "更如引吭哦新诗，江北江南春一时。"
        ], 
        "title": "除夕怀瘦弟", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "檐鸦冻不哗，尺宅走万怪。", 
            "休暇周四旬，一岁此心泰。", 
            "蠕蠕蠹丛生，低吟发遥籁。", 
            "乐事际伏腊，劳生得微懈。", 
            "六年冗不治，枯菀久身外。", 
            "故步安槃姗，饱死讵贻悔。", 
            "朝踏霜花行，夜共灯火爱。", 
            "从徒百十人，昏昭竟何待。", 
            "堂前阿巽欢，足后娇儿狯。", 
            "无病茶饭佳，俯仰为一快。", 
            "良士矜七尺，五斗究云隘。", 
            "壮岁困磨牛，成劳笑安在。", 
            "凡情耻钝顽，奋跃务高大。", 
            "似闻割洪流，海立昼全晦。", 
            "日黄拥被眠，炙手任渠辈。", 
            "运会剥亦终，便老亦谁慨。"
        ], 
        "title": "岁寒休暇", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "清露湿林原，早市集鱼米。", 
            "江南候未齐，三月冷犹尔。", 
            "小篮携酒浆，城南步荒畤。", 
            "寸心自怦怦，节物逐生死。", 
            "野塘鹜作沤，生意盎泓水。", 
            "胡人乃弗如，患苦铄心体。", 
            "沉冥二百日，茹痛过然指。", 
            "逝者声已吞，存者息徒视。", 
            "从知大痈中，微命仅蝼蚁。", 
            "行行出郭门，凉凉古招提。", 
            "蜂房户牗开，赫然君在斯。", 
            "骨肉竟何状，闭目不敢思。", 
            "当年好眉鬓，笼袖花四围。", 
            "低颜向前和，腐心念长离。", 
            "入户意不伸，谁与问来兹。", 
            "恨穷遽无言，积泪一把挥。", 
            "挥泪尚何为，所冀君或知。", 
            "蓬头见二三，唤我日八九。", 
            "君去似相忘，吾母劳已久。", 
            "雏婴生七月，肥白赤双藕。", 
            "悬知及长成，虽母不知有。", 
            "二儿君所爱，学语甫上口。", 
            "但囿携抱亲，指妪谓为母。", 
            "小怒与娇啼，赴愬竟忘丑。", 
            "大儿挟书归，敬长礼知守。", 
            "有时履脱綦，或乃襟出肘。", 
            "引我双眼芒，有泪湿其手。", 
            "儿女身外物，相逢已云偶。", 
            "徒苦复何酬，同君异先后。", 
            "昔日愿生死，谁知死亦难。", 
            "万钧著两肩，不死故非悭。", 
            "明知七尺身，许人岂宜然。", 
            "盐车久在涂，天使不得閒。", 
            "玄黄此何时。", 
            "托命虫沙间。", 
            "凋残自骨肉，积疢已十年。", 
            "而今复构兹，童稚却成班。", 
            "遂悟造物勤，更迭不畏烦。", 
            "黾勉顺吾生，乘化良所安。"
        ], 
        "title": "清明萧寺展令容榇", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "久聚无殊欢，骤别良动情。", 
            "江湖风雪中，送子竟远行。", 
            "去去道阻修，江雾黯冥冥。", 
            "不辞寒堕指，但得光摇睛。", 
            "乡园正残腊，乐事渐满城。", 
            "街童备粘鸡，祝岁呼阿兄。", 
            "而子笃行李，忍涕甘长征。", 
            "人生须事蓄，于朝岂争名。", 
            "只因篱畔粱，难顾足下荆。", 
            "恨缺五亩资，泥涂服春耕。", 
            "斗酒劳丰岁，奚用谋肥轻。", 
            "阿父昔行役，一岁万里经。", 
            "辛勤为儿曹，槃阿魂梦萦。", 
            "垂老犹一瓢，归卧寻山扃。", 
            "寒日不可挽，坐觉西风棱。", 
            "自从痛皋鱼，泪同慈母倾。", 
            "子病骨柴立，护子如娇婴。", 
            "深宵抚头足，隔室便呼应。", 
            "及今健如斯，天佑非幸承。", 
            "翩翩好年少，千里成户庭。", 
            "途长利航辙，智巧驱百灵。", 
            "非同蛙钝劳，三日仅一程。", 
            "念此亦快意，即别心犹宁。", 
            "且归慰高堂，闭门曲吾肱。"
        ], 
        "title": "雨雪送别瘦弟", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "万化托冥漠，畴能识其端。", 
            "草木共毛羽，所处各遂天。", 
            "我躬来何从，堕地三十年。", 
            "孩提及儿嬉，历历森目前。", 
            "皮骨抵坚强，布粟费万千。", 
            "为功不逮禄，山海同埃涓。", 
            "来日纵莫知，黾勉砺肺肝。"
        ], 
        "title": "感遇十章三十初度作 其一", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "鸡鸣梦乍回，百感集纷乱。", 
            "胡为识字年，使我入忧患。", 
            "韩檠声珢珢，阿父展颜看。", 
            "弱弟坐随肩，言笑一何晏。", 
            "千金未知贵，此乐永垂念。"
        ], 
        "title": "感遇十章三十初度作 其二", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "驱车大梁墟，黄沙蔽崇墉。", 
            "北辕指上京，离黍伤王风。", 
            "流光十载馀，迁革乃无穷。", 
            "徒令秋士悲，不驻春华秾。", 
            "闲寻蓟子训，太息长安东。"
        ], 
        "title": "感遇十章三十初度作 其三", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "风霜日催老，仕隐聊食贫。", 
            "常言万事足，有子堪负薪。", 
            "岂期乔木摧，难酬顾复勤。", 
            "平生誉儿心，所得但苦辛。", 
            "邈矣袁山原，秋阴障层云。"
        ], 
        "title": "感遇十章三十初度作 其四", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "桐根半死生，嶰竹尚哀语。", 
            "恍焉吾仲来，相道别离苦。", 
            "方春各少年，庭下弄筝柱。", 
            "修修绿鬓人，去作泉下土。", 
            "一卷寒琼诗，秋床涕成雨。"
        ], 
        "title": "感遇十章三十初度作 其五", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "枉禄士所羞，被褐甘草野。", 
            "卑贫服常职，何间抱关者。", 
            "一朝树风声，谹谹动天下。", 
            "得时不足骄，困亦靡所托。", 
            "鄙哉张禄君，莝豆供须贾。"
        ], 
        "title": "感遇十章三十初度作 其六", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "摩诘负高致，画诗有遐托。", 
            "偶然郁轮袍，千载留愧怍。", 
            "文章自娱物，道胜等糟粕。", 
            "况乃童子雕，宁被侏儒谑。", 
            "呕心终太痴，置身良已薄。"
        ], 
        "title": "感遇十章三十初度作 其七", 
        "type": "古风", 
        "yun": "药"
    }, 
    {
        "author": "王易", 
        "era": "清", 
        "subtype": null, 
        "text": [
            "野云招不来，白日驱易往。", 
            "昨夜梦江湖，得醉卧孤榜。", 
            "生本未解饮，觉来颜亦强。", 
            "渊明体昧深，伯伦终放荡。", 
            "持此别圣狂，何殊指诸掌。"
        ], 
        "title": "感遇十章三十初度作 其八", 
        "type": "古风", 
        "yun": "养"
    }, 
    {
        "author": "王易", 
        "era": "清", 
        "subtype": null, 
        "text": [
            "年光卅六旬，乐事多于秋。", 
            "何缘城市喧，得邻羊与求。", 
            "古来隐居士，乐复有此不。", 
            "冥搜到丘索，差与羲轩游。", 
            "所欠入户山，窥予起清讴。", 
            "念彼覆车客，岂必俱王侯。"
        ], 
        "title": "感遇十章三十初度作 其九", 
        "type": "古风", 
        "yun": "尤"
    }, 
    {
        "author": "王易", 
        "era": "清", 
        "subtype": null, 
        "text": [
            "荏苒今日期，歌呼一尊酒。", 
            "门庭自融融，天胡独予厚。", 
            "阿母讶儿壮，去抱觉未久。", 
            "阿弟再拜言，愿兄千万寿。", 
            "既欣识字儿，亦顾右春妇。", 
            "及兹尚能豪，幸不成老丑。", 
            "含笑谢西风，留取黄花后。"
        ], 
        "title": "感遇十章三十初度作 其十", 
        "type": "古风", 
        "yun": "有"
    }, 
    {
        "author": "王易", 
        "era": "清", 
        "subtype": null, 
        "text": [
            "田舍一犁雨，盎动江南绿。", 
            "林外鸠唤晴，了了吾意足。", 
            "平野媚烟态，春山豁新沐。", 
            "临水杏几株，破颣烂照目。", 
            "垄上春作苦，成就仓中粟。", 
            "我负穷巷居，文字愧碌碌。", 
            "箪食亦不营，何以自结束。", 
            "傥遇植杖翁，躬耕山之麓。"
        ], 
        "title": "送易庐", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "中庭满涕洟，感君自北至。", 
            "间关涉修途，永此生死谊。", 
            "家弟海内交，金石得几辈。", 
            "一瞑万事灰，但复记名字。", 
            "坚乎湖海人，意气薄云际。", 
            "伤哉芝蕙情，千里不辞瘁。", 
            "仓皇荆棘途，时事久蜩沸。", 
            "逝者已滔滔，存者亦成弃。", 
            "易也饱忧患，晞露识身世。", 
            "疢心骨肉间，作计了无是。", 
            "浮云复相逾，柳色郁柔翠。", 
            "江流好送君，江天无尽意。"
        ], 
        "title": "然弟之丧坚父自京师来吊感书赠别", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "情殊景未迁，电瞬别今古。", 
            "琐琐百封书，垒垒一抔土。", 
            "开缄尘满衣，省事泪如雨。", 
            "声容不可复，执此同对语。", 
            "昔留讵为今，今留更何补。", 
            "似怜尺幅间，心血贮多许。", 
            "频年贱且劳，将母吾共汝。", 
            "盐齑既自甘，菽水意良苦。", 
            "传书半哀时，互慰亦十五。", 
            "乃知富逊贫，兄弟得相辅。"
        ], 
        "title": "夏夜检三弟遗劄援笔泄哀", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "殃祸非一端，爱者胡可死。", 
            "丈夫健官骸，不能保妻子。", 
            "蚩蚩众生心，大戚尽如此。", 
            "岂知太仓中，万化若弹指。", 
            "入门殚张目，荆棘在床几。", 
            "依稀想声容，终愤不神似。", 
            "牵裾幼依依，施衣妪泚泚。", 
            "日落启愁城，风来伫新鬼。", 
            "此情胡然知，昔我常遘尔。", 
            "寄语同病人，达观保其齿。", 
            "人命孰逾百，所欠后先耳。", 
            "念彼泉下人，弃我犹敝屣。", 
            "试令易地居，渠苦我何委。", 
            "爱深当虑兹，况君知命理。"
        ], 
        "title": "吾友晏君弼群丧其良匹作此唁之", 
        "type": "古风", 
        "yun": "纸"
    }, 
    {
        "author": "王易", 
        "era": "清", 
        "subtype": null, 
        "text": [
            "巾车偶淩尘，城市稀识面。", 
            "羡公垂老年，兄弟得相见。", 
            "一丘心所期，八口力已倦。", 
            "风檐接对问，万语归一叹。", 
            "平居味昔言，识字始忧患。", 
            "温训故相宽，学问出屯难。", 
            "时方际阳九，大野看龙战。", 
            "篝狐惊夕枕，椎埋讶朝畔。", 
            "沟壑填罢癃，民命一何贱。", 
            "偷息幸吾侪，经画得再饭。", 
            "出门惮搔首，返棹已嫌缓。", 
            "蒙方养毛羽，公其守文献。", 
            "髭白日以添，观河自知变。", 
            "相思苦公遥，相逢喜公健。", 
            "斯世惜馀黎，时愁诵云汉。"
        ], 
        "title": "持庵丈自临川来视尊兄再云先生赋怀奉简", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "驾车出南郭。", 
            "仆马意悽悽。", 
            "黄满草千叠，青留菜一畦。", 
            "战寒鸦作阵，问岁日沉西。", 
            "万命悬真宰，何因异笑啼。", 
            "闲闲数弓壤，莽莽大原间。", 
            "此地君其宅，他年我亦还。", 
            "泪泉通瘴海，心迹向云山。", 
            "仙尉居邻近，相逢倘解颜。"
        ], 
        "title": "腊中卜地青云谱葬妇及然弟", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "生前百事纷，入穴均已了。", 
            "旷野来两棺，寒林无一鸟。", 
            "形神别渊穹，造化剧昏晓。", 
            "默默同不言，一朽杂彭夭。", 
            "经营惮心力，所得定殊眇。", 
            "藉云灵有知，寂寞守华表。", 
            "纵横爱与悲，缄泪寄幽杳。"
        ], 
        "title": "妇弟安窆告墓作", 
        "type": "古风", 
        "yun": "筱"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "儿时望岁真痴耳，老至逢辰转索然。", 
            "输与澄和好天气，提壶犹待向斜川。"
        ], 
        "title": "庚寅元日喜晴", 
        "type": "绝句", 
        "yun": "先"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "简翁玩日作常历，三百六旬罗掌中。", 
            "省识百年齐旦暮，林花空竞片时红。"
        ], 
        "title": "戏题常历", 
        "type": "绝句", 
        "yun": "东"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "素丝染色慎防绝，大气弥天看似无。", 
            "莫问是非松柏栗，照人山月总长孤。"
        ], 
        "title": "偶得三绝句 其一", 
        "type": "绝句", 
        "yun": "虞"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "南山鸟避北山罗，西海鱼翻东海波。", 
            "鬼窟幽妖谁可脱，自呼帝子鼓云和。"
        ], 
        "title": "偶得三绝句 其二", 
        "type": "绝句", 
        "yun": "歌"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "聋虫待教愚堪哂，漫画奔忙智亦忧。", 
            "读尽世间书万卷，争如两字识无求。"
        ], 
        "title": "偶得三绝句 其三", 
        "type": "绝句", 
        "yun": "尤"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "心随落日向天西，江国清明绿已齐。", 
            "便有千秋亦何补，山阴微雨鹧鸪啼。"
        ], 
        "title": "清明思袁山二首 其一", 
        "type": "绝句", 
        "yun": "齐"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "花缘媚世频经眼，水拟催年亦照颜。", 
            "安得青皋三十亩，自扶泥锸倚青山。"
        ], 
        "title": "清明思袁山二首 其二", 
        "type": "绝句", 
        "yun": "删"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "王舍二千五百众，仙居三十几重天。", 
            "荒冈矮屋秋如梦，好乞闲工卧听泉。"
        ], 
        "title": "柏庐赏予闲吟绝句谓可作画更杂占数章索之 其一", 
        "type": "绝句", 
        "yun": "先"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "小溪没髁宜牛饮，濯足时闻孺子歌。", 
            "写得黄庭遗道士，晓来矶畔放双鹅。"
        ], 
        "title": "柏庐赏予闲吟绝句谓可作画更杂占数章索之 其二", 
        "type": "绝句", 
        "yun": "歌"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "鸦巢著树枯条密，蚁垒依墙夜雪封。", 
            "暂起推窗纳朝日，槎枒犹讶对苍龙。"
        ], 
        "title": "柏庐赏予闲吟绝句谓可作画更杂占数章索之 其三", 
        "type": "绝句", 
        "yun": "冬"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "溟濛篁润欲盈襟，隐约茶烟半隔林。", 
            "多事板桥流水细，蘋风萝月一鸣琴。"
        ], 
        "title": "柏庐赏予闲吟绝句谓可作画更杂占数章索之 其四", 
        "type": "绝句", 
        "yun": "侵"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "艰虞每幸神明健，聚散无妨笑语亲。", 
            "静夜月明清似水，飘灯往往见斯人。"
        ], 
        "title": "赠伯远", 
        "type": "绝句", 
        "yun": "真"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "十年能几一欢呼，谁识瓜成蔓已无。", 
            "万事纷纷每如此，坐看斜阳过庭隅。"
        ], 
        "title": "阿虎十岁生日", 
        "type": "绝句", 
        "yun": "虞"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "一壁何堪守故常，寸田无碍自清凉。", 
            "人天坐阅虫沙劫，便幻空花不觉香。"
        ], 
        "title": "题达摩面壁图二首 其一", 
        "type": "绝句", 
        "yun": "阳"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "戒定从能达上乘，禅宗多事尚传灯。", 
            "文章此外无馀业，我亦澄怀似老僧。"
        ], 
        "title": "题达摩面壁图二首 其二", 
        "type": "绝句", 
        "yun": "蒸"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "残年犹有一枝存，扶病移同丈室温。", 
            "阅尽风霜成独笑，西山寇盗不窥门。"
        ], 
        "title": "小园残菊一本撷供瓶玩诗以饷之", 
        "type": "绝句", 
        "yun": "元"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "林鸦故故弄朝暮，塍草依依绿到门。", 
            "流水不知春意绪，乱将花片去前村。"
        ], 
        "title": "村居漫兴三首 其一", 
        "type": "绝句", 
        "yun": "元"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "雨脚连山滞不行，流莺时作可怜嘤。", 
            "绿窗梦觉慵推枕，多谢斜阳屋角明。"
        ], 
        "title": "村居漫兴三首 其二", 
        "type": "绝句", 
        "yun": "庚"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "簇簇新桃隔古津，闲闲凉月待归人。", 
            "相期旱岁为霖雨，只有山云最苦辛。"
        ], 
        "title": "村居漫兴三首 其三", 
        "type": "绝句", 
        "yun": "真"
    }, 
    {
        "author": "王易", 
        "era": "清", 
        "subtype": "七言绝句", 
        "text": [
            "悯仰随人违古道，寒温服药应天时。", 
            "灯花未落瓶笙寂，明日阴晴那得知。"
        ], 
        "title": "病夜吟", 
        "type": "绝句", 
        "yun": "支"
    }, 
    {
        "author": "王易", 
        "era": "清", 
        "subtype": "五言律诗", 
        "text": [
            "百卉争嫣姹，幽兰本自春。", 
            "起将盘谷底，无奈采香人。", 
            "绮护知非乐，芝焚合怆神。", 
            "千秋珍重意，谁及左徒真。"
        ], 
        "title": "幽兰有寄", 
        "type": "律诗", 
        "yun": "真"
    }, 
    {
        "author": "王易", 
        "era": "清", 
        "subtype": "五言律诗", 
        "text": [
            "高楼残酒收，风雨向江头。", 
            "把袖难为别，往年无异秋。", 
            "闲云纳行卷，是处逐浮沤。", 
            "枫荻应犹在，吾徒那许愁。"
        ], 
        "title": "送梦庐", 
        "type": "律诗", 
        "yun": "尤"
    }, 
    {
        "author": "王易", 
        "era": "清", 
        "subtype": "五言律诗", 
        "text": [
            "竟使雄啼发，能兴举室欢。", 
            "汝生尚蒙昧，前路尽艰难。", 
            "索笑亲堪慰，承家话孔谩。", 
            "全形及兹世，不用惜儒冠。"
        ], 
        "title": "羊儿诞生", 
        "type": "律诗", 
        "yun": "寒"
    }, 
    {
        "author": "王易", 
        "era": "清", 
        "subtype": "五言律诗", 
        "text": [
            "叹逝襟犹湿，伤离意益真。", 
            "同怀惟有汝，独客及兹辰。", 
            "关塞烽烟近，江山画本新。", 
            "遥怜浮海月，应照望云人。"
        ], 
        "title": "送五弟之沪", 
        "type": "律诗", 
        "yun": "真"
    }, 
    {
        "author": "王易", 
        "era": "清", 
        "subtype": "五言律诗", 
        "text": [
            "倦鸟嗟何及，哀笳不忍闻。", 
            "篱根空有泪，眼底尚如云。", 
            "节为秋霜碎，香从旧径分。", 
            "孤怀休自怨，余亦怅离群。"
        ], 
        "title": "旅舍见菊", 
        "type": "律诗", 
        "yun": "文"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "幻海堪藏大隐身，团瓢更插打包人。", 
            "山中生活连非苦，门外阗渊几不尘。", 
            "大宅泥洹徵定慧，菜羹豆粥称清真。", 
            "春明梦醒斋钟寂，多幸从君看虱轮。"
        ], 
        "title": "秋暮到京假馆樵谷家却赠", 
        "type": "律诗", 
        "yun": "真"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "一瓣心香洛下耆，景山西畔老秋时。", 
            "圯桥不待期黄石，深谷曾闻赋紫芝。", 
            "高岸冯夷川几陟，得仁何怨饿何辞。", 
            "鸣弦鼓箧真如梦，六六门生八回师。"
        ], 
        "title": "谒商云亭师", 
        "type": "律诗", 
        "yun": "支"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "潭州百斛厌频斟，琼岛三秋试独寻。", 
            "载宝忽惊虹月舫，移根宁托米丘林。", 
            "霜浓锦烂争姚魏，人巧天工轶古今。", 
            "傥负寒芳延热客，郢讴群和广陵琴。"
        ], 
        "title": "北海公园览菊", 
        "type": "律诗", 
        "yun": "侵"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "钻纸疾蜂失旧窝，卅年噀墨涴君罗。", 
            "兰言合證心同此，萍聚其如浪激何。", 
            "摩诘吟存凝碧泪，垂虹箫伴小红歌。", 
            "维群漫诩羊三百，未抵初平叱石多。"
        ], 
        "title": "次韵酬黄娄生见赠", 
        "type": "律诗", 
        "yun": "歌"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "摩挲苦忆霸城翁，强逐徂秋迓塞鸿。", 
            "清绝书堂商老计，病馀药裹有新功。", 
            "得醇未要平原饮，撮土何增泰岱崇。", 
            "后会看公丹在握，可容盈月坐春风。"
        ], 
        "title": "旅京陪公穆丈十度燕谈得句录别", 
        "type": "律诗", 
        "yun": "东"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "宿鸟喧眉雾雨收，桐阴凉重怯当楼。", 
            "人如弓月明残夜，天遣猩红点素秋。", 
            "倦眼自输蜂蝶乐，不毛难语稻粱谋。", 
            "垂云力尽追风老，那用张生发四愁。"
        ], 
        "title": "六二初度日庭蕉放花欣然有会", 
        "type": "律诗", 
        "yun": "尤"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "瓦瓶偏称芯珠薰，丈室维摩久断闻。", 
            "砚席倚青添媚妩，檽纱筛日酿氤氲。", 
            "悬知风味山家足，浪说天香月地分。", 
            "梦醒百年归卧处，五车飞盖拂晴云。"
        ], 
        "title": "瓶桂一枝得香三日", 
        "type": "律诗", 
        "yun": "文"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "秋坟草草埋幽恨，急难鸰原可奈何。", 
            "一掷便教趋死角，万言终忍付流波。", 
            "魂招绝朔归尤哽，足竟连钱梦已讹。", 
            "安用慰情推宿命，帝悬吾待解蒿柯。"
        ], 
        "title": "得述儿寄四儿冢上留影", 
        "type": "律诗", 
        "yun": "歌"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "露珠弓月当今夕，休物香山别有心。", 
            "万变苍黄无是处，九霄清旷纳闲吟。", 
            "从知季子连横策，未抵昭文一曲吟。", 
            "我愧新衰违太上，枕函寻梦数遥砧。"
        ], 
        "title": "九月初三夜遣怀", 
        "type": "律诗", 
        "yun": "侵"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "五郎新句发肝脾，六道三垣信所之。", 
            "好共家声垂謇谔，岂甘诗阵委偏裨。", 
            "鸣球伐鼓皆无兴，蔓草王风莫近衰。", 
            "将拾锦囊缄口去，留将侧帽嗅花时。"
        ], 
        "title": "报五弟寄诗", 
        "type": "律诗", 
        "yun": "支"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "十顷鱼鳞往复还，越城岚影照酡颜。", 
            "五年地熟儿时路，四面风扶片刻闲。", 
            "静体始知春有味，登临微怅日衔山。", 
            "莫呼鸥鸟怜孤独，待约馀酲早闭关。"
        ], 
        "title": "酒馀晚眺", 
        "type": "律诗", 
        "yun": "删"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "生涯攘攘驱头脚，兀坐何如独夜中。", 
            "跬步书城一身大，残更茗碗十年同。", 
            "静闻鼾息矜犹醒，略数名心遣未空。", 
            "绕梦灵椿思絮语，乱鸡初雪此灯红。"
        ], 
        "title": "夜中", 
        "type": "律诗", 
        "yun": "东"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "收尽城南散腊声，酿春酣雨泥经行。", 
            "了知虩虩天威大，颇意环环物趣生。", 
            "得一月闲娱妇子，后三年去敢飞鸣。", 
            "西堂独起人千里，九鼎应留自在清。"
        ], 
        "title": "立春鸣雷有怀瘦弟", 
        "type": "律诗", 
        "yun": "庚"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "道人量火试春茶，终古抱云洗石华。", 
            "过客痴来记名字，问天远处不虫沙。", 
            "穷年小室杨生肘，何日晴泥燕作家。", 
            "安用沧溟徙鹏翼，乱峰苏径足烟霞。"
        ], 
        "title": "佛手岩观云", 
        "type": "律诗", 
        "yun": "麻"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "又向江潭却曲行，堕空零雨洗秋程。", 
            "盘胸硬语吞云梦，静夜西堂有月明。", 
            "多事慰情聊一握，相期呴沫到群生。", 
            "征尘助汝山川细，袖底萧萧万木声。"
        ], 
        "title": "别三弟", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": null, 
        "text": [
            "光春风物和絪缊，日逢晴鬯三农欣。", 
            "粔籹菜甲酬节令，礼从其俗古所云。", 
            "忧民之忧乐民乐，繄予忧乐因民托。", 
            "底事閒情一惘然，自惟此念奚堪著。"
        ], 
        "title": "填仓日作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "昔日东坡论茶墨，貌虽不同取同性。", 
            "苟其气味本相合，黑白异质庸何病。", 
            "妙哉五君子之图，雅得诗人善比兴。", 
            "交柯镂蕊纵殊致，如婴在齐侨在郑。", 
            "停云寓意诏后人，艺林继者多优孟。", 
            "儒臣文笔为写生，乃得一脉曹溪正。", 
            "每读鲁论增慕思，何当佐予以为政。"
        ], 
        "title": "五君子歌题张若霭画", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "树以古益奇，有如诗客怀。", 
            "老榆经百年，扶疏高且佳。", 
            "松柏堪友朋，藤萝失梯阶。", 
            "徘徊苍干阴，讵似仲堪槐。", 
            "新月届上弦，流光寒以皑。", 
            "照眼芸编青，啅影春禽喈。", 
            "因欲问素娥，盈匡曾几皆。"
        ], 
        "title": "荫榆书屋叠旧韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "离宫奏铙吹，古树哢幽禽。", 
            "其鸣虽不同，物物皆春音。", 
            "披衣晓气清，义府堪玩寻。", 
            "岂以豫游故，而弛乾惕心。", 
            "朝晖上我窗，花棂迅流阴。", 
            "稽古且匪且，勤政今斯今。"
        ], 
        "title": "春晓", 
        "type": "古风", 
        "yun": "侵"
    }, 
    {
        "author": "弘历", 
        "era": "清", 
        "subtype": null, 
        "text": [
            "育魄始西宇，流辉届中天。", 
            "弓轮渐引满，倏忽踰上弦。", 
            "悬琮白榆侧，耀锦银河边。", 
            "虽过灯事佳，却盻花朝妍。", 
            "行宫多古树，漏影苍茫然。", 
            "窗纸冰虚皎，垆篆萦纤穿。", 
            "青编将素席，一室俨昔年。"
        ], 
        "title": "对月", 
        "type": "古风", 
        "yun": "先"
    }, 
    {
        "author": "弘历", 
        "era": "清", 
        "subtype": null, 
        "text": [
            "冱凌才解春水生，水面鱼儿试冷行。", 
            "杨柳倒影梳风轻，乍似藻荇纷交横。", 
            "我来池上消清暇，静观飞跃参元化。", 
            "犹怜皲瘃罢水虞，藏罟置革两无藉。"
        ], 
        "title": "南红门池上作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "宿解读书乐，时复与静宜。", 
            "幽轩搆离宫，忆昔曾下帷。", 
            "几清无俗氛，树古多乔枝。", 
            "春风此驻跸，芸编一再披。", 
            "鸟语如相诉，驹影不肯移。", 
            "欲去重徘徊，长歌有所思。"
        ], 
        "title": "裕性轩题壁", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "种柳补成双，双双期未久。", 
            "经年此一过，独树临芜亩。", 
            "昔为旧者伴，今待新为友。", 
            "停鞭契菀枯，真似狮子吼。", 
            "彭殇本齐年，宾主亦其偶。", 
            "大椿过八千，朝槿荣其后。", 
            "底事重欢悲，强兮新与旧。", 
            "灵和傥悟此，是谓无量寿。"
        ], 
        "title": "南苑双柳树复枯其一叠韵志感", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "我有十骏骏皆良，孰居首者万吉骦。", 
            "天闲十二尽騕袅，此马德胜最所臧。", 
            "岂无籋云蹑星材，或失之柔或失刚。", 
            "惟我万吉安且闲，恰如房杜弗见长。", 
            "今来老矣难服御，雄心向我犹昂藏。", 
            "星缨月题不忍加，权适其性而徜徉。", 
            "尔骦尔骦善适其性而徜徉，我亦因之悟幻常。"
        ], 
        "title": "万吉骦惜辞", 
        "type": "古风", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "邓尉村前春已回，玉梅袅袅融粉汗。", 
            "一种天然林下风，讵作妖娆桃李面。", 
            "千载逋仙是知己，雪压冰摧夫岂怨。", 
            "霅溪一幅貌炎凉，寓意有在不言见。"
        ], 
        "title": "题钱舜举花卉卷即用其韵 其三 玉梅", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "君子无事不离玉，琚瑀佩左珩璜右。", 
            "岂伊玩物重奇淫，五德咸备堪为友。", 
            "嶷嶷逾尺汉玉屏，直方大与坤为偶。", 
            "产之必在方之流，剖之应自和之手。", 
            "天球弘璧想同时，结绿垂棘望而走。", 
            "入土出土千馀年，阅几沧桑静以寿。", 
            "藉紫檀架袭锦囊，内府流传岁已久。", 
            "从无题什岂有待，我欲吟之恧诗丑。", 
            "温润密栗无玷瑕，特达孚尹匪绀黝。", 
            "色得元黄之正中，质具圭璋之素守。", 
            "如在郁罗萧台畔，俯视日月数星斗。", 
            "不为斯篆之秦玺，抑埴徒污方空绶。", 
            "不为增碎之汉卮，承浆更滥如渑酒。", 
            "但为宣室之外屏，义合於古纳自牖。", 
            "所期有贤汝不蔽，何虑有谏吾不受。", 
            "人惟求旧器岂不，徒贵异物斯物诱。", 
            "刓真未肯命嗅人，附题权令挥颜柳。"
        ], 
        "title": "汉玉屏风歌", 
        "type": "古风", 
        "yun": "有"
    }, 
    {
        "author": "弘历", 
        "era": "清", 
        "subtype": null, 
        "text": [
            "不登山则已，登山当振衣。", 
            "太华不求仙则已，求仙当叱龙饰驾。", 
            "从来艺圃有渊源，王杜风流溯鲍谢。", 
            "词臣家法夙擅长，背临爰命花砖暇。", 
            "试比岱祜所合作，孔氏之徒羞五伯。", 
            "纵教李唐重渲染，生动未遽能凌架。", 
            "妙哉结搆本天成，无须借助资侯亚。", 
            "我昔题诗亦偶然，渐入佳境如食蔗。", 
            "閒花落水文自成，春蚕作茧寻无罅。", 
            "自合烟云为供养，何虞溪壑非亲娅。", 
            "素壁高张满意寒，谷神精气全输泻。", 
            "石磴盘盘小阁幽，文筵雅会兮茶罢。", 
            "相于责有课虚无，砚田净土堪耕稼。", 
            "鹤閒矫矫立雪坡，梅香馥馥来风榭。", 
            "设求牝牡骊黄间，纷争绘苑声应嗄。", 
            "繄余好古非好物，六法静对生清讶。", 
            "安得是人与共游，因之可识羲皇化。", 
            "虽然刻鹄亦如鹜，要识陆来张减价。", 
            "吁嗟乎今古何曾异冬夏，古风原在读书人，日月西行河东下。"
        ], 
        "title": "命董邦达仿李唐寒谷先春图叠旧题唐岱孙祜画韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "放勋命羲和，定时以闰月。", 
            "今岁闰在春，二月不妨雪。", 
            "密云连宵旦，庭树疏阴歇。", 
            "时而散冰花，时而洒琼屑。", 
            "但觉春融盎，不苦寒栗冽。", 
            "纵赏意固佳，倚吟兴堪结。", 
            "被井乳欲酥，压梅腰岂折。", 
            "分茶漱芳润，展帖挹清绝。", 
            "破腊悬望馀，素景慰心别。", 
            "已疾气昭苏，宜麦月单阏。", 
            "白诗遣几暇，事同异其说。", 
            "堪方雨有灵，漫比霜不杀。", 
            "孙赋亦熟读，讵厌闻妖孽。", 
            "农语有明徵，未至清明节。"
        ], 
        "title": "春雪和白居易韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "清泉白石相𧮳閜，延年嘉草丛生夥。", 
            "异哉此境尘世无，灵源疑在荆州左。", 
            "源旁隩侧厥土芳，流溢甘津澄澹沱。", 
            "金英玉节纷葳蕤，茎短葩繁偏婀娜。", 
            "对之清远香可裛，掇之轻盈露欲堕。", 
            "上寿百二只徒传，嘉时九月今犹颇。", 
            "我欲求仙仙不可，我欲为佛佛无我。", 
            "伯始饮之但增羞，不如泉明花下坐。"
        ], 
        "title": "菊泉歌题邹一桂所画", 
        "type": "古风", 
        "yun": "哿"
    }, 
    {
        "author": "弘历", 
        "era": "清", 
        "subtype": null, 
        "text": [
            "飞泉界崇山，远籁荡平楚。", 
            "其鸣虽不同，一一中琴谱。", 
            "幽人默而识，会在忘言所。", 
            "借问达者谁，应是黄绮侣。"
        ], 
        "title": "题陆治高士听泉图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "北地春雨艰，雨足必收麦。", 
            "青豫麦为秋，更复赖甘泽。", 
            "所欣数年来，如膏每盈尺。", 
            "至于畿辅地，春旱例自昔。", 
            "十年九不雨，云汉赋何益。", 
            "惟待夏霖沛，可冀苗之硕。", 
            "去年夏苦暵，如焚日忧迫。", 
            "三冬雪未足，举趾伊朝夕。", 
            "安得及兹晨，优渥遍广陌。", 
            "嗟嗟我农夫，多劳而鲜获。", 
            "休徵致未能，返已深自责。"
        ], 
        "title": "山东河南抚臣各奏报得雨", 
        "type": "古风", 
        "yun": "陌"
    }, 
    {
        "author": "弘历", 
        "era": "清", 
        "subtype": null, 
        "text": [
            "春流活可临，春舟轻可刺。", 
            "川云供啸咏，草树参幽思。", 
            "舞雩达士风，脩禊骚人致。", 
            "我虽高居者，不可无此意。", 
            "时惟几务閒，况复春景媚。", 
            "如油波蘸绿，似黛山含翠。", 
            "筌忘鱼自乐，机泯鸥不避。", 
            "任行止亦佳，兴在空澄际。"
        ], 
        "title": "春水泛舟", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "鼌谋弗善野战龙，金川门开烈燄红。", 
            "都城百尺燕飞入，齐黄群榜为奸凶。", 
            "成王安在乃定案，夹辅公旦焉可同。", 
            "瓜蔓连抄何惨毒，龙江左右京观封。", 
            "谨严难逃南史笔，忏悔讵赖佛氏钟。", 
            "道衍俨被荣将命，犍椎冶尽丹阳铜。", 
            "穹窿重过万石𥲤，印泥精镂禅机锋。", 
            "夏屋十寻虞不举，鲸鱼盈丈方堪舂。", 
            "山灵水族无不具，魑魅魍魉怪哉虫。", 
            "欲藉撞杵散愤气，安知天道怜孤忠。", 
            "榆木川边想遗恨，凫氏徒添公案重。", 
            "忆昔遨游西海子，水天上下玻璃空。", 
            "一川可通万寿寺，夤缘偶挹曹溪宗。", 
            "乔松偃盖假山古，杰阁巍巍独据中。", 
            "洪钟在悬洵伟观，连吟更喜昆弟从。", 
            "苍黝其色蟠其纽，中宏外耸何隆隆。", 
            "华严字迹传沈度，半满全揭开群蒙。", 
            "觉生鹿苑皇考创，材饬内帑群鸠工。", 
            "谓是善吼周沙界，乃从旧寺移乘风。", 
            "太清十里渺乎小，日日演梵闻离宫。", 
            "抎考已廓苾刍眼，摩挲更畅骚人胸。", 
            "不离一步钟如是，东西分别心犹蓬。", 
            "我惜德潜老始达，其诗亦复伦考功。", 
            "成编著作呈乙览，不闻肯作荪佯聋。", 
            "独爱长歌践其韵，非侈藻采争雌雄。", 
            "载赓酬倡古弗废，诗话千载留芳踪。", 
            "圣经佛旨䆒异路，将以何道训成童。", 
            "于论于乐备法物，安可以此归辟雍。", 
            "安可以此归辟雍，不如任彼出林大且逢。"
        ], 
        "title": "觉生寺大钟歌用沈德潜韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "画家贵正不贵奇，大痴此卷三昧知。", 
            "天地造物匪物造，元气裹合神淋漓。", 
            "六法上乘我所喜，言之不足长言之。", 
            "石渠宝笈惜未载，行幐书笥常相随。", 
            "田盘小憩天成阁，展觉峰峦近列眉。", 
            "香山岫云足佳趣，以境质画非然疑。", 
            "乃知逢源任左右，是谓罔象合天倪。", 
            "如入画禅晤思白，摩诘雪江有所思。", 
            "我欲寿之以佳作，德潜手笔犹能为。", 
            "富春大岭汝有记，吊古寤叹兴嗟咨。", 
            "试评此画得所否，更须纸尾挥颜碑。"
        ], 
        "title": "命沈德潜题黄公望山居图引言", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "澹泊志乃虚，宁静视斯朗。", 
            "川云供啸咏，天地任俯仰。", 
            "隐几极目清，披襟满意爽。", 
            "惟其无一物，是故含万象。"
        ], 
        "title": "静宜园二十八景诗 其四 虚朗斋", 
        "type": "古风", 
        "yun": "养"
    }, 
    {
        "author": "弘历", 
        "era": "清", 
        "subtype": null, 
        "text": [
            "过去心难得，未来亦复然。", 
            "以此例现在，毕竟谁火传。", 
            "高楼号栖云，题句忆昔年。", 
            "阶畔碎琼声，报我无留迁。"
        ], 
        "title": "静宜园二十八景诗 其十 栖云楼", 
        "type": "古风", 
        "yun": "先"
    }, 
    {
        "author": "弘历", 
        "era": "清", 
        "subtype": null, 
        "text": [
            "胎仙志云水，讵可羁尘俗。", 
            "霜皋逼青冥，差当寄高躅。", 
            "华表事匪幻，赤壁梦谁续。", 
            "婆罗门叫音，远胜丝竹肉。"
        ], 
        "title": "静宜园二十八景诗 其十五 唳霜皋", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "突夏据横峦，天窗纳虚宇。", 
            "树分功德林，身在逍遥所。", 
            "始静恰宜听，既远犹堪睹。", 
            "天女参维摩，时时下花雨。"
        ], 
        "title": "静宜园二十八景诗 其十六 香嵓室", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "我初未来此，雾壑尔许深。", 
            "扫石坐中唐，一畅平生心。", 
            "仰接天花落，俯视飞鸟沉。", 
            "自惟昔岂昔，乃知今匪今。"
        ], 
        "title": "静宜园二十八景诗 其二十一 晞阳阿", 
        "type": "古风", 
        "yun": "侵"
    }, 
    {
        "author": "弘历", 
        "era": "清", 
        "subtype": null, 
        "text": [
            "足底生云霞，臂左招星辰。", 
            "振衣千仞冈，此语诚可人。", 
            "到来每徘徊，欲去重逡巡。", 
            "翘首眺青莲，堪以静六尘。"
        ], 
        "title": "静宜园二十八景诗 其二十二 芙蓉坪", 
        "type": "古风", 
        "yun": "真"
    }, 
    {
        "author": "弘历", 
        "era": "清", 
        "subtype": null, 
        "text": [
            "夤缘萝薜烟，攀陟枫杉岭。", 
            "樽俎千里遥，衣裳九夏冷。", 
            "漫嫌步屧劳，堪令心神屏。", 
            "将谓最高处，更有无穷境。"
        ], 
        "title": "静宜园二十八景诗 其二十三 香雾窟", 
        "type": "古风", 
        "yun": "梗"
    }, 
    {
        "author": "弘历", 
        "era": "清", 
        "subtype": null, 
        "text": [
            "掩映山变态，既狭歘开豁。", 
            "卷㡢风声飒，写槛云容活。", 
            "驯鹿守翠微，幽禽下古栝。", 
            "素志托清旷，遐瞩极空阔。"
        ], 
        "title": "静宜园二十八景诗 其二十五 重翠崦", 
        "type": "古风", 
        "yun": "曷"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "戛玉垂珠几万竿，猗猗石罅激鸣湍。", 
            "玉堂尽有琳琅辈，淇澳閒情试赋看。"
        ], 
        "title": "偶为竹泉春雨图兼题以句", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山里阴晴浑不定，雨馀花草似多情。", 
            "忽然日照千峰翠，剩有崖泉㶁㶁鸣。"
        ], 
        "title": "香山即事五首 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "到来九夏无烦暑，望去一空多白云。", 
            "我更何心问景物，静中即事自生欣。"
        ], 
        "title": "香山即事五首 其二", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山鸟不缘人巧舌，胎仙常饮涧澄心。", 
            "当前妙趣供游憩，一晌忘言足古今。"
        ], 
        "title": "香山即事五首 其三", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "烟霏浓淡蔚林闾，恍可高斋一校书。", 
            "便是前番清赏处，别来眨眼半年馀。"
        ], 
        "title": "香山即事五首 其四", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "翠岩有问如何答，散闷非关觅句来。", 
            "熟处难忘偶点笔，更教触念引馀哀。"
        ], 
        "title": "香山即事五首 其五", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "五言绝句", 
        "text": [
            "几个琅玕竹，一株潇洒枫。", 
            "吴江将冷意，妙趣与崔同。"
        ], 
        "title": "题名画大观十帧 其二 枫（倪瓒）筠秋静", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "五言绝句", 
        "text": [
            "寒溪烟霭濛，略彴支溪曲。", 
            "苍然古木间，可以结茅屋。"
        ], 
        "title": "题名画大观十帧 其四 古（曹知白）木寒溪", 
        "type": "绝句", 
        "yun": "屋"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "长松落落施枯藤，下有寒溪淙且澄。", 
            "此境相宜对何客，参元道士习禅僧。"
        ], 
        "title": "题名画大观十帧 其三 松（倪瓒）涧寒鸣", 
        "type": "绝句", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山势巃嵷竹韵幽，孤亭如笠俯清流。", 
            "抱琴童子桥头住，席草先生物外游。"
        ], 
        "title": "题名画大观十帧 其六 竹（王绂）溪亭子", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "竹论幽韵不论长，风过疑闻新箨香。", 
            "曾记元晖长幅意，藉来一段是三湘。"
        ], 
        "title": "题名画大观十帧 其七 野", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "绿含宿润朗朝昕，黍陇瓜畴跸路分。", 
            "恰似常年西直外，雨馀凭览一生欣。"
        ], 
        "title": "德胜门外 其一", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "方虑炎歊将扇物，旋看时雨足兴犁。", 
            "前朝蓦对生愁处，新景从教入好题。"
        ], 
        "title": "德胜门外 其二", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "土城西转见西山，云白峰青树杪间。", 
            "郊北今年图路便，轻舆破晓几经还。"
        ], 
        "title": "德胜门外 其三", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "观德含悲奠几筵，御园小驻散忧煎。", 
            "却看绣阁屏奁寂，到处牵情更惘然。"
        ], 
        "title": "德胜门外 其四", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "瀑迥山深水阁虚，高张上伏乐几馀。", 
            "底缘却得尘千斛，匡俗先生此卜居。"
        ], 
        "title": "题王翚匡庐读书图", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "层峦绝巘若无路，面水依林忽有家。", 
            "疑是草堂开锦里，顿教秋兴满三巴。"
        ], 
        "title": "题张若澄蜀山图", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "日永亭台爽且静，雨馀花木秀而鲜。", 
            "朝烟欲敛湖波澈，荷芰香中一放船。"
        ], 
        "title": "夏日瀛台杂诗八首 其一", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "虹堤宛转接崇台，步屧凌晨一朅来。", 
            "㩀坐忽如临百尺，迎薰亭外镜光开。"
        ], 
        "title": "夏日瀛台杂诗八首 其二", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "书屋桐阴依旧圆，每因几暇此留连。", 
            "乐群当日徘徊处，瞥眼流光廿五年。"
        ], 
        "title": "夏日瀛台杂诗八首 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春翘秋楚递鲜新，脆促都成世阅人。", 
            "赢得忘筌才片晌，世间悲喜底为真。"
        ], 
        "title": "夏日瀛台杂诗八首 其四", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山含宿润澹烟光，试散纡怀趁晓凉。", 
            "却爱水云最深处，轻飔扑面藕花香。"
        ], 
        "title": "夏日瀛台杂诗八首 其五", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "翰林直讲还陈史，吏部分班为进材。", 
            "勤政清幽花漏杳，舄声纷自柳阴来。"
        ], 
        "title": "夏日瀛台杂诗八首 其六", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "黍畴桑陌绿云深，晴雨因时一酌斟。", 
            "丰泽园饶豳野意，当年此日劭农心。"
        ], 
        "title": "夏日瀛台杂诗八首 其七", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "窗纳竹风翻邺卷，墨研荷露染涛笺。", 
            "安心未识安心竟，每藉清机虑暂蠲。"
        ], 
        "title": "夏日瀛台杂诗八首 其八", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "诸贤高致遥堪想，二李风流近可寻。", 
            "一例閒园会宾从，声华底事到于今。"
        ], 
        "title": "题丁观鹏西园雅集图", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "崔家逸句真无匹，沈氏粗皴亦绝胜。", 
            "小住吴江诗画里，身披寒籁眄空澄。"
        ], 
        "title": "沈周枫落吴江图", 
        "type": "绝句", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "湖烟欲敛晓凉浮，长乐朝回此憩留。", 
            "要识溪山如旧日，顿怜风物报新秋。"
        ], 
        "title": "讨源书屋 其一", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "雨馀荷气迎人馥，风过竹声似管繁。", 
            "佳景便教成即景，讨源终愧未穷源。"
        ], 
        "title": "讨源书屋 其二", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鸢鱼天趣适飞潜，向远虚明万景兼。", 
            "荻雨荷风三伏里，红桥绿水一痕添。"
        ], 
        "title": "讨源书屋 其三", 
        "type": "绝句", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "尚书履向花间度，侍史囊从柳外传。", 
            "岂以游观疏昼接，不因清宴忘朝乾。"
        ], 
        "title": "讨源书屋 其四", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "瑟瑟吴江枫落时，长天秋水动涟漪。", 
            "招招舟子横塘畔，体物风人有所思。"
        ], 
        "title": "题仇英秋江待渡图", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "玉河廿里御园通，无恙风帆下远空。", 
            "忽过精蓝回首望，假山松栝静存中。"
        ], 
        "title": "舟过万寿寺", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鸳溜泠泠静滴时，无端不寐意凄其。", 
            "夜台应亦同萧寂，惟煞青鸾信独迟。"
        ], 
        "title": "夜雨 其一", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "枕簟生寒杳漏壶，繁声惟觉厌庭梧。", 
            "欲成假寐参疑信，知复今宵有梦无。"
        ], 
        "title": "夜雨 其二", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "好雨优沾乍放晴，天高气爽报西成。", 
            "今年农望诚堪慰，已听田间铜雀鸣。"
        ], 
        "title": "晴 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "巧筵已罢水灯残，节物初秋又觉阑。", 
            "却喜一天新霁畅，閒情赢与碧霄宽。"
        ], 
        "title": "晴 其二", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "竹风敲碎千竿玉，荷露倾馀万颗珠。", 
            "閒坐水亭披飒景，夕阳明处翠峰扶。"
        ], 
        "title": "晴 其三", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "烦暑全消轩榭清，晚芳绕砌可怜生。", 
            "滞愁不共秋云散，更趁蛩音伴月明。"
        ], 
        "title": "晴 其四", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "袅袅猗猗绿水滨，幽香孤节自相亲。", 
            "世间尽有丹青手，写照端须似此人。"
        ], 
        "title": "题管道升修竹幽兰图 其一", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "白石修篁间紫兰，传神何似佩珊珊。", 
            "鸥波最是逃禅者，冷泪还教对画弹。"
        ], 
        "title": "题管道升修竹幽兰图 其二", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "雨足新秋霁景低，石衢廿里不妨泥。", 
            "凭观稍慰祈年望，下隰高原秀已齐。"
        ], 
        "title": "西直门外 其一", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "迩来宜雨亦宜晴，早晚中田总勃生。", 
            "未敢先时欣意满，满欣意必待西成。"
        ], 
        "title": "西直门外 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "菜畦蓏架霭秋烟，为忆齐东心惕然。", 
            "近日雨旸时若否，民艰历历晚春前。"
        ], 
        "title": "西直门外 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "崎岖客路历羊肠，宴坐先生荷制裳。", 
            "东海文人工写照，世间端自有閒忙。"
        ], 
        "title": "徐贲关山行旅图", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "乔柯之下草堂幽，峙背峣峰云欲浮。", 
            "直觉性灵追米老，未教气韵让营邱。"
        ], 
        "title": "董其昌婉娈草堂真迹", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "温泉罢浴犹无力，玉马将骑自觉难。", 
            "一晌多情看未足，千秋炯戒却留看。"
        ], 
        "title": "题周昉真妃上马图", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "醉道士逢隐君子，粗疏气味自相投。", 
            "不拘绳墨皆真趣，便对炎嚣亦凛秋。"
        ], 
        "title": "苏轼秀石苍筠小轴", 
        "type": "绝句", 
        "yun": "尤"
    }, 
    {
        "author": "王闿运", 
        "era": "清", 
        "subtype": null, 
        "text": [
            "小舟困懒，曲溆弯环，细雨风剪。", 
            "春去宵寒，漫道柳绵烟暖。", 
            "前浦燕来看似熟，暮云鸠语如相唤。", 
            "但朝朝、被新潮赚去，随风吹转。", 
            "料别后、红窗暗坐，计日量程，早过巫巘。", 
            "肯梦相寻，梦定比人行远。", 
            "自是无心随去棹，争知有恨销年箭。", 
            "怕匆匆，作桃源，迷仙刘阮。"
        ], 
        "title": "倦寻芳 湖曲待风，寄半山", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "春梦无拘管。", 
            "人去后，粉墙花影撩乱。", 
            "分明月在，阑干倚处，佩香犹暖。", 
            "荼蘼似肯相伴。", 
            "奈夏雨、池台绿换。", 
            "只刺藤、曾罥罗裙，横斜占了西苑。", 
            "窗前帕印脂冰，床偎簟汗，娇笑如见。", 
            "重帘暂护，芳尘莫扫，一方空院。", 
            "良缘若道真断。", 
            "怎犹得、欢情在眼。", 
            "耐思量、惟有闲愁，依依傍晚。"
        ], 
        "title": "宴清都 和卢浦江", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "正云外、层阴乍霁，又引天际，送春余恨。", 
            "半老江湖，怨晴愁雨，没期准。", 
            "沙头风色，从来是，催离信。", 
            "五渚任兴亡，忘不了，蔫花啼粉。", 
            "春晚，但看流水去，谁管佳人远近。", 
            "征帆似笋，指吴蜀浪高涛愤。", 
            "恁渺渺、万里烟波，楚宫外、柳绵吹尽。", 
            "便跨海楼船，不抵鸱夷俘稳。"
        ], 
        "title": "长亭怨 沙市晴望", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "绿槐凉雨高楼静，凄凄嗽声还咽。", 
            "楚梦无凭，蜀魂乍返，不记甚时相别。", 
            "寒吹玉叶。", 
            "是早日听伊，弄音清切。", 
            "得意初来，一庭花影送残笛。", 
            "如今素秋又接，便孤吟到夜，空伴啼蟀。", 
            "南国芳华，夕阳弦索，打叠罗衣收歇。", 
            "西风漫曳。", 
            "斗惊起离心、玉壶冰热。", 
            "细算流光，唤人愁第一。"
        ], 
        "title": "齐天乐 天津闻蝉，用吴韵", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "玉窗长别，分今生、不见泪痕弹粉。", 
            "春梦潜窥，蓦相逢傍晚，亭亭细问。", 
            "背人处，倩妆谁认。", 
            "朝雨香残，斜门烟亸，耐他思忖。", 
            "常时上林芳讯。", 
            "见玉妃侵晓，撩乱双鬓。", 
            "妒杀夭桃，占东风不稳。", 
            "如今瘦损，悔前度、挂心提恨。", 
            "又欲成阴，一时判与，早莺衔尽。"
        ], 
        "title": "辘轳金井 废圃寻春，见樱桃花，感赋", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "秋霖曾赋。", 
            "自中年后，渐减愁趣。", 
            "连宵到晓何事，向孤镫外，敲窗摇树。", 
            "料是无眠惯听，更凄切蛩语。", 
            "蓦记起、飘箔红楼，点点声声断肠处。", 
            "残花落尽泥沾絮。", 
            "总教天、漏尽何须补。", 
            "闲情已自难耐，争得管、酒帘花橹。", 
            "睡也休休，侵晓冲门、一段寒雾。", 
            "只怕到、丝鬓重青，早又潇潇暮。"
        ], 
        "title": "雨霖铃 辛卯九月十九夜雨", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "汉时月色。", 
            "向古城一角，长窥词客。", 
            "试傍玉梅，岁岁春来探消息。", 
            "环佩归时夜冷，料瘦损、胡沙天北。", 
            "又十载、蜡屐重经，长啸楚天碧。", 
            "南国。", 
            "远岑寂。", 
            "比雪苑兔园，未近锋镝。", 
            "故垣约略。", 
            "时有幽禽觑苔石。", 
            "休道长沙地小，长乐外、钟声堪忆。", 
            "这冷淡、踪迹处，几人觅得。"
        ], 
        "title": "暗香 定王台夜集", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "欧氏灰寒，孟家机暖，长念勤慈母。", 
            "紫诰回鸾，金觞捕鲤，春晖待报难补。", 
            "写不尽、书镫味，当年折菱处。", 
            "岁华暮。", 
            "问从来、雪饕冰坼，几曾见、翠柏碧筠寒冱。", 
            "莫作傲霜看，想人生、随分为遇。", 
            "玉树庭阶，喜承欢、更有谢絮。", 
            "只披图暗恨，我亦曾经荼苦。"
        ], 
        "title": "献仙音 江建霞母华淑人翠柏图", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "湘流碧玉。", 
            "正浦云平处，翠松团屋。", 
            "世外仙源，归去来兮，三径丛兰更绿。", 
            "板舆惟道边角。", 
            "只夜窗、听得书声，又似纺镫宵读。", 
            "万事如今莫问，且料理墙外，几株梅竹。", 
            "清绝湖南，枫树青青，分付楚累骚曲。", 
            "牧童钓客如相访，更休说、沧浪水浊。", 
            "尽流连，一片汀洲，稳放采菱舟宿。"
        ], 
        "title": "绿意 陈柏屏枫林山庄图", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "旧时游处，只恐沧桑换。", 
            "明月又窥人，喜分明、尊前眼见。", 
            "尘襟初浣，离绪不胜情，三更烛，满堂宾深杯浅。", 
            "玉骢催去，计日征蓬转。", 
            "公事且休忙，好安排、诗筒茗盏。", 
            "涞阴梅子，五月定应黄，将携酒，论英雄长短。"
        ], 
        "title": "蓦山溪 衡阳夜宴，喜逢徐幼穆", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "二月相逢后。", 
            "正见凉秋篱豆。", 
            "玉阶前几日，长苔绣。", 
            "艳影交飞，略比春前瘦。", 
            "无酒无花候。", 
            "莫更兜人，有些离恨迤逗。", 
            "闲幔消长昼。", 
            "漫道诗情依旧。", 
            "薄罗歌扇冷，舞裙皱。", 
            "桂小香寒，怎似牡丹双宿。", 
            "晴日金钗溜。", 
            "为报西风，尽他罗袖消受。"
        ], 
        "title": "一枝花 秋蝶", 
        "type": "词", 
        "yun": "宥"
    }, 
    {
        "author": "王闿运", 
        "era": "清", 
        "subtype": null, 
        "text": [
            "画里湖山好，又几回题句，年华催换。", 
            "少日襟情，老来游迹，旧图都见。", 
            "莫道风波恶，泛一叶、钓舟归便。", 
            "愁洛阳，暗满胡沙，迟了莼鲈张翰。", 
            "非晚。", 
            "新恩重眷。", 
            "有琴鹤归装，萝荔芳院。", 
            "待欲抽簪，怕羲之笑我、庾公尘涴。", 
            "陶令容萧散。", 
            "记运甓、才专方面。", 
            "只兰亭不似新亭，许多春怨。"
        ], 
        "title": "曲游春 其一 题俞仲隅卧游图，送别", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "十顷澄莹水，有客亭负日，看人来去。", 
            "春怨难胜，不如秋好，碧云吟暮。", 
            "千古付与、柳丝芦絮。", 
            "问荷花，照过倾城，还似旧时香否。", 
            "延伫。", 
            "前游三过。", 
            "记玉堂墙外，眉月弯处。", 
            "更有珠宫听红儿歌罢，较量词谱。", 
            "只恨诗人老，况近日、黄流沙污。", 
            "怕图中画里相逢离绪。"
        ], 
        "title": "曲游春 其二 李公子明湖秋宴图", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "旧迹重荒，剩残垒、指点承平游处。", 
            "北兰寺废，画栋片云成雾。", 
            "网船唱晚，料无复、藏园词句。", 
            "空自访、贤守碑题，更寻傍城斜路。", 
            "江州谢家治谱。", 
            "到于，南朝风度。", 
            "南唐又过，说甚澹台徐孺。", 
            "转车腹痛，似听得、往年笳鼓。", 
            "应替我、细数流光，不须吊古。"
        ], 
        "title": "一枝春 访滕王阁娄妃墓，因过谢尚宅，并看澹台将军石像", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "细雨催春。", 
            "兰桨顺流，回避残年风雪。", 
            "十五尽头，早约还期，圆梦胜于圆月。", 
            "鸳瓦油衣，从前意、如今都歇。", 
            "佳节。", 
            "只粥嫩糕甜，酒温香热。", 
            "多少离合悲欢，算年去年来，大家休说。", 
            "谁是倦游，那有闲情，朝朝替人伤别。", 
            "若望归舟，乱山里、片帆明灭。", 
            "山缺。", 
            "刚见绮窗梅发。"
        ], 
        "title": "燕山亭 甲辰腊月十四日，萍乡换船，泛醴陵渌水，出湘入涟，一日夜至山塘庄，喜而成咏", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "腊鼓催年，航船侵夜，送我匆匆唤渡。", 
            "自笑闲忙，把归期迟误。", 
            "问何事、只剩残冬一日，兀自片帆双橹。", 
            "却累长年，向斜风吹雨。", 
            "算年来、更没关心处。", 
            "谁曾管，世上流光度。", 
            "去住不负良时，似山阴来去。", 
            "到明朝、独守梅花树。", 
            "屠苏暖、醉里红颜驻。", 
            "道此行，恰似飞仙，在新春前路。"
        ], 
        "title": "拜星月慢 甲辰除夕前夜，自城还山，舟中作", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "马上胡笳，更安史乱后，琵琶凄切。", 
            "谁道经画江淮，繁华未销歇。", 
            "檀槽手制，几回看，柳花如雪。", 
            "元相徵歌，李谟擪笛，长自呜咽。", 
            "想秦蜀，流落千年，又新染、桃花扇边血。", 
            "多少玉颜漂泊，叹腥膻宫阙。", 
            "只一曲、逤逻沙尘，把古今、积恨弹彻。", 
            "说甚叶氏韩家，那时喧热。"
        ], 
        "title": "琵琶仙 孔东塘所藏韩滉小忽雷叶东卿拓本，今在陶斋，乙巳上元日感题（光绪三十一年乙巳正月十六日日记云：“先于内室题韩滉小忽雷拓本，孔氏旧藏，后归汉阳叶氏，有抄存方廷瑚长歌及桂馥跋，端午桥得拓本属题，云‘好诗题。’余以为词题耳，因作《琵琶仙》一阕，悲壮空灵，词中上乘也。”按：小忽雷，琴（琵琶）名。）", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "忆青镫课子，到老含饴，苦荼还是甘蔗。", 
            "一样机声，廿年镜影。", 
            "忘却花晨霜夜。", 
            "为展楹书，似依慈母，琅琅伊亚。", 
            "听禁钟、梦醒回思，隐约纺车才罢。", 
            "图里慈恩难写。", 
            "更杯棬永恨，泪珠盈把。", 
            "只留得遗编，报答春晖未谢。", 
            "人间淑懿，自然天性，女学何须矜诧。", 
            "叹我亦、七岁孤孙，祖德诗惭无和。"
        ], 
        "title": "望湘人 题金甸丞祖母夜纺图", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "汉宫唐殿，夕照外、并无禾黍。", 
            "更五载秋风，依稀谁记，前度雕阑绮署。", 
            "反挂珊钩，旁人见、也被笑，匆匆来去。", 
            "看彩凤帷空，盘螭金暗，哑咿鸦语。", 
            "无数。", 
            "翠緌鸣玉，趋鹭。", 
            "想待漏星稀，退朝云散，看尽终南黛妩。", 
            "古往今来，前因后果，留得许多词句。", 
            "但一角危楼，无人共倚，朱颜如故。"
        ], 
        "title": "二郎神 过西安北院感题", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "烹得黄羊。", 
            "喜厨中酒熟，甑里糕香。", 
            "团圞无镜，听儿女、有家当。", 
            "五穷辞去去东洋。", 
            "依然那时、镫光烛光。", 
            "消得我、七十次，香花供养。", 
            "惆怅。", 
            "休更想。", 
            "要识世间，苦乐常相傍。", 
            "范釜常寒，梁炊不熟，他日欢情无量。", 
            "勘破流年似回环，只愁霜鬓明朝长。", 
            "谁思量。", 
            "紫姑神、如愿酬饷。"
        ], 
        "title": "换巢鸾凤 乙巳送灶", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "镫影新春，蟾远此夜，几家庭院箫管。", 
            "缓缓轻舁，熟路未妨归晚。", 
            "正到门，爆竹烟笼，先照著、玉梅花暖。", 
            "庭畔。", 
            "似云阶月地，游仙乍返。", 
            "暗数前时赏玩。", 
            "只第一良宵、姮娥难见。", 
            "度尽华年，宝马香尘梦远。", 
            "怕夜寒、帘隙窥人，湿衫袖、柳梢吟怨。", 
            "缘浅。", 
            "想玉人独自，璇宫漏转。"
        ], 
        "title": "月华清 丙午元夕，从东骛山乘月还山庄", 
        "type": "词", 
        "yun": null
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "候暖因逢闰，濛濛散雨丝。", 
            "洗兵真是喜，布泽可称时。", 
            "膏遍南东亩，波添鱼藻池。", 
            "今年春事早，举趾恰相宜。"
        ], 
        "title": "雨", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "已是伤神日，犹然韶景春。", 
            "三年才过忌，周岁又思人。", 
            "悲喜曾何定，平生难具陈。", 
            "无心饶苑卉，特地更怀新。"
        ], 
        "title": "填仓日", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "巧合丰城剑，虚传定武碑。", 
            "象牙浑觉脆，金薤敢称奇。", 
            "印统符秦汉，籀文辨史斯。", 
            "如逢八元凯，可不共畴咨。"
        ], 
        "title": "题秦汉玉章", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "晚风收树杪，夜雨洒窗前。", 
            "疾点声方壮，徐零势复连。", 
            "时哉真惬望，喜矣不成眠。", 
            "明日新晴好，耕犁遍大田。"
        ], 
        "title": "夜雨", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "春霖三日继，膏泽迩年无。", 
            "韶景添琼苑，新波涨御湖。", 
            "著花浑濯锦，益麦胜垂珠。", 
            "天眷真优渥，钦承励本图。"
        ], 
        "title": "雨 其一", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "不疾不徐势，檐声已细斟。", 
            "烟光春树合，黛景暮山沉。", 
            "米画迎眸赏，周诗即事吟。", 
            "贤臣虽跋涉，喜雨定同心。"
        ], 
        "title": "雨 其二", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "吉日临柔亥，亲耕举暮春。", 
            "崇班率三九，本务倡臣民。", 
            "周礼威仪具，豳风景物新。", 
            "云容将酿雨，膏泽应经旬。"
        ], 
        "title": "耕耤日作", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "远服归王化，宗功实式凭。", 
            "当春严法驾，择日上先陵。", 
            "陌草青无尽，堤杨翠欲凝。", 
            "迎眸膏壤润，乾惕倍因增。"
        ], 
        "title": "金川归命实惟列祖笃祜垂庥已遵循令典遣官告祭复亲谒孝陵景陵泰陵用申忱悃以三月十三日发京师驻烟郊途中即目成咏", 
        "type": "律诗", 
        "yun": "蒸"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "回跸驻林斋，悠然与意谐。", 
            "泉声经雨壮，山色为春佳。", 
            "月白新悬镜，松黄半落钗。", 
            "前年曾静憩，今夕更澄怀。"
        ], 
        "title": "桃花寺晚坐", 
        "type": "律诗", 
        "yun": "佳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "早传三箭定，稍得万几閒。", 
            "回跸经临便，逾年想像间。", 
            "军声扬雪岭，舆颂溢桃关。", 
            "离聚何须论，心同孰往还。"
        ], 
        "title": "去岁冬月驻南苑行宫有忆经略大学士傅恒之作兹以金川平定恭谒孝陵景陵回銮取道南苑往易州恭谒泰陵驻跸行宫见壁间旧题辄叠原韵", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "前跸卢沟近，行旌易水回。", 
            "兰衢经雨润，麦陇望秋来。", 
            "往事何多矣，今春差幸哉。", 
            "心源稍浚瀹，触绪一吟裁。"
        ], 
        "title": "良乡道中作", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "峰峻水潺湲，精蓝树欲殷。", 
            "津涂银峡口，磴道白云间。", 
            "四序原无住，山僧只自閒。", 
            "香光正法眼，粉本认虞山。"
        ], 
        "title": "黄公望秋峰耸秀小幅", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "几年吟望处，此日憩游时。", 
            "檀舍非希福，林峦好访奇。", 
            "青霞滃掩映，玉笋远参差。", 
            "返驾山园近，清宵静更宜。"
        ], 
        "title": "碧云寺", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "雨后来仙馆，溪声乱涧繁。", 
            "清芬生蕙芷，静趣在琴尊。", 
            "契道无多意，吟诗那易言。", 
            "芸编纷插架，取便一抽翻。"
        ], 
        "title": "雨后", 
        "type": "律诗", 
        "yun": "元"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "问景当初夏，游山趁晓凉。", 
            "无多攀石磴，乍已出云匡。", 
            "捷径欣初得，临高俯下方。", 
            "万缘参辐辏，一念静商量。"
        ], 
        "title": "游香界寺诸胜 其一", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "灵洞孤云顶，天龙护佛龛。", 
            "湿岚常酝雨，夏草正霏馣。", 
            "暂据一窗迥，平临万景函。", 
            "却从萝栈下，香界在其南。"
        ], 
        "title": "游香界寺诸胜 其二", 
        "type": "律诗", 
        "yun": "覃"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "香界开香积，伊蒲我未能。", 
            "传餐休卫士，讽呗厌山僧。", 
            "溪壑堪寻乐，松篁可作朋。", 
            "宝珠欣得概，楼户不重凭。"
        ], 
        "title": "游香界寺诸胜 其三", 
        "type": "律诗", 
        "yun": "蒸"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "归骑盘崎路，挈壶始报辰。", 
            "前番频所历，一霎顿为新。", 
            "世事全无定，人情底是真。", 
            "便开勤政扆，吉士细搜论。"
        ], 
        "title": "游香界寺诸胜 其四", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "乍热才三日，为霖复一犁。", 
            "麦收诚已定，禾长又将齐。", 
            "林壑景堪赏，蒲榴节好题。", 
            "洗兵和众庶，静验识端倪。"
        ], 
        "title": "复雨", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "优渥公田遍，雨晴皆适宜。", 
            "绿蕉生响处，隔户试听之。", 
            "点觉疏还密，叶应起复垂。", 
            "绝胜前岁况，频恐未沾时。"
        ], 
        "title": "蕉窗夜雨", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "午日值虔斋，风光亦足佳。", 
            "蒲樽屏弗举，艾虎例犹排。", 
            "递馥盆中蕙，成阴户外槐。", 
            "对时茂长养，不息悟根荄。"
        ], 
        "title": "午日", 
        "type": "律诗", 
        "yun": "佳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "致育基贞固，直方配大圆。", 
            "诣坛疏去岁，喜雨值今年。", 
            "质晓趋壝陛，明禋洁豆笾。", 
            "休和惟幸遇，图永励勤乾。"
        ], 
        "title": "夏至北郊敬成", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "一泓堪作镜，几曲忽鸣琴。", 
            "象与体无涉，名非实可寻。", 
            "若为相假借，藉以入哦吟。", 
            "朅尔归澄观，悠然彻远心。"
        ], 
        "title": "玉乳泉 其一", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "山泉经雨壮，石罅喷珠花。", 
            "便拾松燃火，因揩瓯瀹茶。", 
            "底须开北户，雅称读南华。", 
            "移得筼筜绿，垂枝几个斜。"
        ], 
        "title": "玉乳泉 其二", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "裁就平安竹，装成月镜居。", 
            "卧游常泛泛，兴寄自如如。", 
            "湘浦画非幻，黄冈记亦虚。", 
            "一般君子号，在水友芙蕖。"
        ], 
        "title": "题平安月镜居", 
        "type": "律诗", 
        "yun": "鱼"
    }, 
    {
        "author": "王恩汾", 
        "era": "清", 
        "subtype": "七言律诗", 
        "text": [
            "夕阳虽好不多红，绮思豪情付一空。", 
            "閒以吟哦消岁月，绝无著述绍箕弓。", 
            "名心久掷云霄外，壮志潜磨策简中。", 
            "屈指杖乡今已届，腼颜等作信天翁。"
        ], 
        "title": "六十自遣二首 其一", 
        "type": "律诗", 
        "yun": "东"
    }, 
    {
        "author": "王恩汾", 
        "era": "清", 
        "subtype": "七言律诗", 
        "text": [
            "大陆龙蛇夏变夷，出门一步路岖崎。", 
            "关津严诘浑如盗，貔虎横行是可儿。", 
            "谄笑胁肩时务识，危言强项众人嗤。", 
            "苟全性命于馀劫，敢浼亲朋进玉卮。"
        ], 
        "title": "六十自遣二首 其二", 
        "type": "律诗", 
        "yun": "支"
    }, 
    {
        "author": "王恩汾", 
        "era": "清", 
        "subtype": "七言律诗", 
        "text": [
            "当年总角各成童，臭味相投水乳融。", 
            "愧我疏狂遭白眼，羡君腾达走青骢。", 
            "儒无腐气形殊俗，学到养时句自工。", 
            "失喜今朝归梓里，衔杯欢笑话离衷。"
        ], 
        "title": "老友漱斋归自蜀川，以六十述怀二律见示，步韵答之，即希指政二首 其一", 
        "type": "律诗", 
        "yun": "东"
    }, 
    {
        "author": "王恩汾", 
        "era": "清", 
        "subtype": "七言律诗", 
        "text": [
            "屏居天宝乱离中，劫后残生一藐躬。", 
            "甘守清贫珍晚节，羞随颓俗损高风。", 
            "疏慵免受亲朋顾，摆脱不羁尔我同。", 
            "甲子重新初度届，忻看发黑更颐丰。"
        ], 
        "title": "老友漱斋归自蜀川，以六十述怀二律见示，步韵答之，即希指政二首 其二", 
        "type": "律诗", 
        "yun": "东"
    }, 
    {
        "author": "王闿运", 
        "era": "清", 
        "subtype": null, 
        "text": [
            "卅年不见林屋山，东南竹箭青琅玕。", 
            "江山才俊相映发，使我万里开心颜。", 
            "石林才子文章伯，暂学陶潜出彭泽。", 
            "故人假节选宾僚，拄笏清秋看山色。", 
            "郑公子，陈翰林，外台三妙成知音。", 
            "山塘黄花五湖蟹，一醉可抵千黄金。", 
            "怪君来迟惜秋暮，放我扁舟踏霜去。", 
            "郑君写作红树图，青山一发南徐路。", 
            "图背题诗别思深，梦中吟想见君心。", 
            "折腰便作尘中吏，挥手还思海上琴。", 
            "祇今海内风流歇，世业传家只闽越。", 
            "林陈郑沈多故人，春兰秋菊长无绝。", 
            "君家传经比贺刘，岂但诗句陵沧洲。", 
            "山中旧宅松竹好，眼底浮云风月秋。", 
            "新篇旧制落吾手，应胜与君三日留。", 
            "长江浩荡日鸥冷，南州冬树青青影。", 
            "归舟乘月过君山，犹似吴船酒初醒。"
        ], 
        "title": "洞庭归舟酬叶损轩大庄吴中赠别诗因及陈芸敏", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "积雪初晴冰不坼，湘干车马踏瑶璚。", 
            "冰弦玉笛寒更清，群公张宴敷重席。", 
            "良辰见招余降辰，饮宾恭命从介僎。", 
            "垂髫黄口愿观乐，华镫细罽香氤氲。", 
            "玳筵管长未终曲，三更紞鼓回明烛。", 
            "席间歌韵犹绕梁，船头桨声如轧玉。", 
            "中流风急湘波高，颓云四合寒雁号。", 
            "渔镫尽黑城郭暗，孤舟篙折乌篷摇。", 
            "二雏敛翼不唧唧，忽如荒江失樯楫。", 
            "芦中夜雪呼不闻，冰天万里炊烟绝。", 
            "舟轻火灭风更颠，呼僮一笑且藏船。", 
            "穷途岁暮有羁旅，老幼关河常屡年。", 
            "此时端坐百虑静，万事从心不由境。", 
            "坐中阶下一翻覆，乐极悲来在俄倾。", 
            "列炬来迎凫雁惊，层楼列榭眼中明。", 
            "归来只话宴游乐，冰雪萧条非世情。"
        ], 
        "title": "生日湘东公宴夜还行雪阻风待缆鸡鸣始至", 
        "type": "古风", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "暮云忽失双飞鹤，古戍荒林愁日落。", 
            "湘川枫树晚犹青，千里烟横洞庭白。", 
            "独寐长宵霜入帏，鸡鸣庭树曙光微。", 
            "枕上分明见君去，樽前始惜故人稀。", 
            "忆昔征车梁郑陌，酒炉对饮狂歌窄。", 
            "天子临轩问左生，中丞置驿迎归客。", 
            "中原急难须奇才，自觉嵚崎怀抱开。", 
            "鼙鼓连天箭满眼，与君醉上羊公台。", 
            "即今空洲卧寒月，两贤电火余光绝。", 
            "九洲耕织江海清，野梅官荻花如雪。", 
            "自古豪雄全盛时，也知功德百年衰。", 
            "意气宁甘邓禹笑，琴歌不为雍门悲。", 
            "身逐骠姚肯驰骛，看人胜负还相误。", 
            "行向西州痛哭回，坐吟南郭灰心句。", 
            "云散风流不复论，游谈犹羡李膺门。", 
            "庞公不爱入州府，五噫寥寥非隐人。"
        ], 
        "title": "暮云篇追伤郭兵左嵩焘", 
        "type": "古风", 
        "yun": null
    }, 
    {
        "author": "丘迥", 
        "era": "清", 
        "subtype": "七言律诗", 
        "text": [
            "明圣湖头宋将茔，神州戮力想精诚。", 
            "关张义勇原无敌，李郭功名竟未成。", 
            "沙漠何期归故主，权奸乃敢坏长城。", 
            "孤忠遗恨千秋在，大树悲风日夜鸣。"
        ], 
        "title": "岳忠武王墓", 
        "type": "律诗", 
        "yun": "庚"
    }, 
    {
        "author": "丘树甲", 
        "era": "清", 
        "subtype": "七言律诗", 
        "text": [
            "万里秋光澈广寒，神仙洞府好盘桓。", 
            "几人豪气倾杯乐，一曲高歌行路难。", 
            "当日防秋真画饼，今宵觅句费登坛。", 
            "故山同此团圞月，独向红羊劫里看。"
        ], 
        "title": "中秋夕乌石冈眺月", 
        "type": "律诗", 
        "yun": "寒"
    }, 
    {
        "author": "丘树甲", 
        "era": "清", 
        "subtype": "七言律诗", 
        "text": [
            "衮衮诸公野马尘，天涯何处著閒人。", 
            "浮家万里非真隐，结客千金不算贫。", 
            "沧海怒涛愁日暮，大荒劫火悔舆薪。", 
            "登临欲觅冈千仞，长啸秋风脱幅巾。"
        ], 
        "title": "村居书感 其一", 
        "type": "律诗", 
        "yun": "真"
    }, 
    {
        "author": "丘树甲", 
        "era": "清", 
        "subtype": "七言律诗", 
        "text": [
            "隐市原来厌俗尘，林泉终许属閒人。", 
            "主人半亩聊分住，归客全家且食贫。", 
            "得地数弓谋小筑，买山千树喜添薪。", 
            "渡江子弟谁英物，独倚孤松岸角巾。"
        ], 
        "title": "村居书感 其二", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "峤南人物，问当今谁是曲江风度？", 
            "万劫不磨雄直气，空剩屈陈词赋。", 
            "秦戍哀云、越台吊月，愁听秋虫诉。", 
            "南宗未坠，菩提何碍无树？", 
            "历历弹指光阴，论橙品荔，乡味将人误。", 
            "潦倒英雄成末路，饱领凉情热趣。", 
            "倒海浇天、剖云行日，梦里留奇句。", 
            "功名尘土，浩歌还谱朱鹭。"
        ], 
        "title": "百字令 次廖伯鲁韵", 
        "type": "词", 
        "yun": "遇"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "逐鹿中原，问何故闭关自域？", 
            "思旧事，登高吊古，五羊城北。", 
            "椎结雄称南武帝，抱孙左纛朝仪赫。", 
            "笑此台高瞰百蛮天，何因设？", 
            "甘心受，新王职；", 
            "弹指顷，千年隔。", 
            "访霸图一片，夕阳无极。", 
            "残缺不完南越国，老夫心事何人识？", 
            "祗江山雄绕古台基，今犹昔。"
        ], 
        "title": "满江红 越王台，次伯鲁韵", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "东宁西畔树降旗，六月天兴震叠师。", 
            "从此东周遗老尽，更无人赋采薇诗。"
        ], 
        "title": "台湾竹枝词 其一", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "北园荒草几经春，监国不亡国岂沦。", 
            "若究祸端肇亡国，九原应怨董夫人。"
        ], 
        "title": "台湾竹枝词 其二", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "鼾睡他人未肯容，开山新议达宸衷。", 
            "荒山逐渐开硗确，草草何能便浚封。"
        ], 
        "title": "台湾竹枝词 其三", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "教士都凭器识先，海东旧院剧云连。", 
            "岱云去作三山雨，灯火荒凉四十年。"
        ], 
        "title": "台湾竹枝词 其四", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "峰头烈焰火光奇，南纪岗峦仰大维。", 
            "寄语沸泉休太热，出山终有冻流时。"
        ], 
        "title": "台湾竹枝词 其五", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "菊满东篱荷满池，少寒多暖鹭洲诗。", 
            "星轺不到鸡笼岛，寒彻罗衣总未知。"
        ], 
        "title": "台湾竹枝词 其六", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "任他颜色照银泥，一样朱唇黑齿齐。", 
            "螓首蛾眉都易事，教人难觅是瓠犀。"
        ], 
        "title": "台湾竹枝词 其七", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "番社曈昽曙色开，鎗雷箭雨打围回。", 
            "黍罂酒热朝餐早，手擘奇柑煮鹿胎。"
        ], 
        "title": "台湾竹枝词 其八", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "门栏惨绿蜃楼新，道左耶稣最诱民。", 
            "七十七堂宣跪拜，痴顽齐礼泰西人。"
        ], 
        "title": "台湾竹枝词 其九", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "竹子高高百尺幡，盂兰胜会话中原。", 
            "寻常一饭艰难甚，粱肉如山饷鬼门。"
        ], 
        "title": "台湾竹枝词 其十", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "罂粟花开别样鲜，阿芙蓉毒满台天。", 
            "可怜驵侩皆诗格，耸起一双山字肩。"
        ], 
        "title": "台湾竹枝词 其十一", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "大东门接小东过，衾艳衣香羡此多。", 
            "闻说花田重徵税，花排花串价增高。"
        ], 
        "title": "台湾竹枝词 其十二", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "盘顶红绸里髻丫，细腰雏女学当家。", 
            "携篮逐队随娘去，九十九峰采竹芽。"
        ], 
        "title": "台湾竹枝词 其十三", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "铁笛吹来竹外烟，梅花消息素怀牵。", 
            "瑶台芳讯来何暮，惆怅溪桥欲雪天。"
        ], 
        "title": "台湾竹枝词 其十四", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "为怜归燕一开门，斜日红棉易断魂。", 
            "燕子自双人自独，此情消得几黄昏。"
        ], 
        "title": "台湾竹枝词 其十五", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "贺酒新婚社宴罗，双携雀嫂与沙哥。", 
            "鼻箫吹裂前峰月，齐叩铜镮起跳歌。"
        ], 
        "title": "台湾竹枝词 其十六", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "白露满天蝙蝠飞，寒阶枯坐水生衣。", 
            "竹丝闻续烧三丈，心烬待郎郎未归。"
        ], 
        "title": "台湾竹枝词 其十七", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "生平未睹此中天，好向居人叩末颠。", 
            "遍地槟榔传几代，从头乞为话便便。"
        ], 
        "title": "台湾竹枝词 其十八", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "一年天气晴和来，四序名花次第开。", 
            "手把酒杯酬徐福，如今我辈亦蓬莱。"
        ], 
        "title": "台湾竹枝词 其十九", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "唐山流寓话巢痕，潮惠漳泉齿最繁。", 
            "二百年来蕃衍后，寄生小草已深根。"
        ], 
        "title": "台湾竹枝词 其二十", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "印收监国剧堪嗟，泪洒孤坟日已斜。", 
            "城北城西千万树，哀魂应化杜鹃花。"
        ], 
        "title": "台湾竹枝词 其二十一", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "自设屏藩障海滨，荒陬从此沐皇仁。", 
            "将军不死降王去，无复田横五百人。"
        ], 
        "title": "台湾竹枝词 其二十二", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "师泉拜后阵云屯，夜半潮高鹿耳门。", 
            "如此江山偏舍去，年年芳草怨王孙。"
        ], 
        "title": "台湾竹枝词 其二十三", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "浮槎真个到天边，轻暖轻寒别有天。", 
            "树是珊瑚花是玉，果然过海便神仙。"
        ], 
        "title": "台湾竹枝词 其二十四", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "水仙宫外水通潮，潮去潮来暮又朝。", 
            "几阵好风吹得到，碧桃花下听吹箫。"
        ], 
        "title": "台湾竹枝词 其二十五", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "竹边竹接屋边屋，花外花连楼外楼。", 
            "客燕不来泥滑滑，满城风雨正骑秋。"
        ], 
        "title": "台湾竹枝词 其二十六", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "牛车辘辘走如雷，日日城东去复回。", 
            "红豆满车都载过，相思载不出城来。"
        ], 
        "title": "台湾竹枝词 其二十七", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "相约明朝好进香，翻新花样到衣裳。", 
            "低梳两鬓花双插，要斗时新上海妆。"
        ], 
        "title": "台湾竹枝词 其二十八", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "唱罢迎神又送神，港南港北草如茵。", 
            "谁家马上佳公子，不看神仙祇看人。"
        ], 
        "title": "台湾竹枝词 其二十九", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "好吟应是太痴生，笔墨因缘记不清。", 
            "谁把四弦弹夜月，新词唱遍赤嵌城。"
        ], 
        "title": "台湾竹枝词 其三十", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "鲲鯓香雨竹溪孤，海气笼沙罨画图。", 
            "衬出觉王金偈地，斑支花蕊绿珊瑚。"
        ], 
        "title": "台湾竹枝词 其三十一", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "番檨花开又一年，不寒不暖早春天。", 
            "开正复喜开春宴，赢得诗狂更酒颠。"
        ], 
        "title": "台湾竹枝词 其三十二", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "新岁尝新已荐瓜，春风消息到儿家。", 
            "绿磁正汲南坛水，一树玫瑰夜点茶。"
        ], 
        "title": "台湾竹枝词 其三十三", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "晚凉新曲按琵琶，茉莉花开日已斜。", 
            "一担香风满城送，深宵散作助情花。"
        ], 
        "title": "台湾竹枝词 其三十四", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "半种花园半种田，儿家生计总由天。", 
            "楝花风后黄梅雨，满地珍珠不计钱。"
        ], 
        "title": "台湾竹枝词 其三十五", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "黑海惊涛大小洋，草鸡亲手辟洪荒。", 
            "一重苦雾一重瘴，人在腥风蜑雨乡。"
        ], 
        "title": "台湾竹枝词 其三十六", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "风光绝胜说江城，树里湖容一片明。", 
            "拟刺朱家船子去，万荷花里读书声。"
        ], 
        "title": "台湾竹枝词 其三十七", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "红罗检点嫁衣裳，艳说糖团馈婿乡。", 
            "十斛槟榔万蕉果，高歌黄竹女儿箱。"
        ], 
        "title": "台湾竹枝词 其三十八", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "馆娃遗址许禅栖，云水僧归月已西。", 
            "话到兴亡同坠泪，可能诸佛尽眉低。"
        ], 
        "title": "台湾竹枝词", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "一剑霜寒二十秋，大王风急送归舟。", 
            "雄心尚有潭边树，夜夜龙光射斗牛。"
        ], 
        "title": "台湾竹枝词", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "满城歇风雨，重九天犹阴。", 
            "秋阴亦复佳，胜约行相寻。", 
            "平畴极城西，凉意生秋襟。", 
            "双桥艾坝窄，一径松坪深。", 
            "凄凉铁耕楼，无复诗老吟。", 
            "沿溪且北溯，残叶秋飘金。", 
            "林香醉人魂，潭影清人心。"
        ], 
        "title": "重九日游长潭六首 其一", 
        "type": "古风", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "驾言游长潭，长潭在何许？", 
            "峡口入滩头，曲折抵十里。", 
            "日望长潭云，今棹长潭水。", 
            "樵风送歌声，云水濛濛里。", 
            "潭云有卷时，潭水无时已。", 
            "水深龙所宫，是主云行止。", 
            "秋霖徒困人，游客爱晴美。", 
            "空潭抱珠卧，勿遽呼龙起。"
        ], 
        "title": "重九日游长潭六首 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "积水潭益深，积石山弥尊。", 
            "山石瞰潭水，一一生秋痕。", 
            "或翁晒鱼网，或媪负幼孙。", 
            "或为仙人驱，桥址留三分。", 
            "残梳碎万齿，古阙呀双门。", 
            "是皆禀星精，且更为云根。", 
            "流水无尽时，石亦亘古存。", 
            "拊石怀古昔，高歌动乾坤。"
        ], 
        "title": "重九日游长潭六首 其三", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "岩翠冷欲滴，泉飞破秋烟。", 
            "中有碧血痕，终古长涓涓。", 
            "九州已无池，一线犹有天。", 
            "炼石思补之，天乎俄已颠。", 
            "亦欲一叶舟，奉母终天年。", 
            "吁嗟厄阳九，不死胡能贤？", 
            "人生祗一死，死况忠孝全！", 
            "峨峨故衣冠，寒潭写苍颜。", 
            "山灵鉴孤贞，宁须史官编。", 
            "荒祠清溪曲，遗蜕空山巅。", 
            "采菊再拜荐，酹之以寒泉。"
        ], 
        "title": "重九日游长潭六首 其四", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "高台不可上，中有道士庵。", 
            "不知何因缘，奔走善女男。", 
            "上悬百尺崖，下俯千尺潭。", 
            "同行各倦游，我力差能堪。", 
            "兴尽且姑止，胜境非不探。", 
            "滩头有村店，恰坐人两三。", 
            "绿茶香盈瓯，丹橘珠满篮。", 
            "是时日加午，鸡声隔烟岚。", 
            "小溪何清浅，溅溅来西南。", 
            "溪上读书堂，一饭秋茹甘。"
        ], 
        "title": "重九日游长潭六首 其五", 
        "type": "古风", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "流水渺然去，陆来乃舟归。", 
            "此行非揽胜，清节怀采薇。", 
            "颇闻潭中景，印月生清辉。", 
            "何不乘夜游？酌酒临苔矶。", 
            "山高秋月小，松露凉琴徽。", 
            "此时发浩唱，独鹤秋空飞。", 
            "秋空苦积阴，此境安可希！", 
            "姑留不尽意，后会良非稀。", 
            "长歌归去来，菊香秋满衣。", 
            "孤棹出潭口，寒碧山四围。", 
            "城笳吹暮云，东峰下斜晖。"
        ], 
        "title": "重九日游长潭六首 其六", 
        "type": "古风", 
        "yun": "微"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "谢子患难友，行义侔古贤。", 
            "浮海同归来，买山苦无钱。", 
            "云有桃源居，先世曾垦田。", 
            "今晨暂辞我，借得渔人船。", 
            "翘首眺八极，满目多风烟。", 
            "但求避世地，宁希拔宅仙。", 
            "君沿桃花水，或得古洞天。", 
            "仙人多贤达，当与君周旋。", 
            "径将今世人，置之太古前。", 
            "莫便不归来，令我思渺然。"
        ], 
        "title": "送谢四之桃源 其一", 
        "type": "古风", 
        "yun": "先"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "昔者陶靖节，为文工寓言。", 
            "凿空出渔人，飞花满仙村。", 
            "遂使啖名者，处处名桃源。", 
            "蓬莱古仙岛，清浅生沙痕。", 
            "沧桑一转瞬，变迁安足论？", 
            "变迁犹自可，况复成沉沦？", 
            "龙伯钓鳌后，三山今无存。", 
            "恐君到桃源，已异昔所闻。", 
            "租税遍桑麻，丁役及子孙。", 
            "桃花斫为薪，渔舟觅无门。", 
            "君当废然返，就我同灌园。", 
            "送君古渡头，黯然为销魂。", 
            "颢气海上来，莽莽风尘昏。"
        ], 
        "title": "送谢四之桃源 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "清辰采菊东山阳，紫茎绿叶垂幽芳。", 
            "世人贵薏贱真菊，弃置在野容堪伤。", 
            "萧敷艾荣苦迫压，谁复过问荒丘旁？", 
            "秋霜杀物百卉死，若抱晚节天为彰。", 
            "空山无人蔚深秀，正色独得中央黄。", 
            "流传伪种世竞采，柴色夺正工时妆。", 
            "此花隐逸应鲜识，山中开并神芝光。", 
            "我生于时得秋气，独寡时好成清狂。", 
            "黄金照耀忽满谷，采撷宁使英华藏。", 
            "度阡越陌野则获，烟萸露柏珍同囊。", 
            "贵之为宝贱则草，齐东野语非吾诳。", 
            "要之摧折世俗手，毋如老死荒山荒。", 
            "吁嗟乎！", 
            "故园有菊看不得，开傍战场空太息。", 
            "采花酿酒强作欢，共保风尘好颜色。"
        ], 
        "title": "采菊歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "繄余昔龆龀，嬉戏慈母旁。", 
            "开园种秋菊，寒花映书堂。", 
            "殷勤慈母心，采菊缝枕囊。", 
            "祝儿蠲宿痾，祝儿好容光。", 
            "垂垂手中线，宛宛生清香。", 
            "人生嬉戏时，此境安可常！", 
            "堂北萱草花，萎谢惊秋霜。", 
            "峨峨大宛山，阡表齐泷冈。", 
            "前年菊花时，登高作重阳。", 
            "墓门一瞻拜，宰木寒烟苍。", 
            "去年菊花时，奔走为戎装。", 
            "枕戈待旦心，力筹保鲲洋。", 
            "今年菊花时，故园成战场。", 
            "不及哭墓行，寸草心徒伤。", 
            "空山此高卧，哀泪沾秋裳。"
        ], 
        "title": "菊枕诗 其一", 
        "type": "古风", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "昔游净翠园，同赋菊枕诗。", 
            "维时灌阳公，初出为监司。", 
            "两迁遂持节，风雅照海湄。", 
            "从容军政暇，坛坫叠鼓旗。", 
            "客并富才俊，主更雄文词。", 
            "秋光剪入卷，裒集名诗畸。", 
            "苦心极镌刻，谓可千秋垂。", 
            "夷氛海上来，倚枕闻惊鼙。", 
            "是时菊正花，黄金甲纷披。", 
            "秋风一场战，应保危台危。", 
            "朱崖地遽弃，百计不得施。", 
            "馀生脱虎口，寤寐空相思。", 
            "昔为称意花，今作断肠枝。", 
            "兵火万卷尽，梨枣灾可知。", 
            "蠹篇纵倖存，零落生蛛丝。", 
            "安知秋斋中，清芬犹昔时。", 
            "寒宵有远梦，相觅应天涯。"
        ], 
        "title": "菊枕诗 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "西风吹雁秋南翔，天高野阔稀稻粱。", 
            "一雁下从野凫去，群雁思之不能置。", 
            "天涯目断寒云飞，误入罗网何时归？"
        ], 
        "title": "秋雁歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "英雄困厄竖子贵，丈夫灭尽须眉气。", 
            "钟生乃独以髯豪，况复奋髯敢论事。", 
            "少年浩歌苍梧怨，地老天荒写幽恨。", 
            "掉头不住出国门，濩落故山髯尚健。", 
            "髯参不为为髯仙，沧桑转眼年复年。", 
            "金丹未成髯已戟，儿女牵挽难登天。", 
            "掀髯大笑世人惑，流传髯论极豪墨。", 
            "髯乎其善保此髯，勿与纤儿争白黑。", 
            "世间不见虬髯公，扶馀坐失无英雄。", 
            "超伦轶群有髯在，令我神往沧溟东。"
        ], 
        "title": "钟髯歌赠钟生", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "有鹅不送陈大夫，恐杀而食登诸厨。", 
            "有鹅不送王将军，恐笼而去伤其群。", 
            "胡子之鹅丧厥偶，俪以他雌傲不受。", 
            "孤立无党众欲杀，护之使生意良厚。", 
            "昨闻钟子放生说，今读胡子送鹅诗。", 
            "众人赞叹杨子笑，谓钟也黠胡也痴。", 
            "以说饵鹅得鹅想，以诗媵鹅误鹅往。", 
            "欲夺鹅还餍众欲，毋令鹢鹢得独享。", 
            "我闻钟子学道人，仙厨行当脯凤麟。", 
            "宁以一鹅贻口实，杨子过论疑非真。", 
            "自昔书生工凿空，幻中有幻出鹅笼。", 
            "固知杨子取为我，众人未免色为动。", 
            "众口铄金况一鹅！", 
            "道高固应生群魔。", 
            "痴者非黠黠非黠，大众勿喧听我歌。", 
            "我闻兵解亦成仙，是鹅劫尽果乃全。", 
            "伐毛洗髓用我法，立随鸡犬共升天。", 
            "生之于天放乃大，说者笑者两无害。", 
            "不然诗肠亦姑润，勿讶仙人徒狡狯。", 
            "吁嗟乎！", 
            "东南蜃气天苍黄，沙虫百万同日亡。", 
            "一鹅之生复何有？", 
            "不能成阵军声张。", 
            "男儿生当万羊膳，手扶鳌极平龙战。", 
            "嗷嗷四海安厥生，櫜弓笑赴头鹅宴。"
        ], 
        "title": "放生鹅歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "白云海上来，飘摇无归期。", 
            "微风起天末，吹寄兹山陲。", 
            "悦山本云性，草木生妍姿。", 
            "山中有轶士，独往人寡知。", 
            "末世何皇皇？寸心勉自持。", 
            "故国何迢迢？右手难将移。", 
            "临风托远意，自与云相怡。", 
            "无心出已非，万物有息时。", 
            "眷念出者劳，何用行雨为？"
        ], 
        "title": "山居诗五首 其一", 
        "type": "古风", 
        "yun": "支"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "我本山水人，深知山水意。", 
            "卜居山水间，山水发灵秘。", 
            "维山不厌清，毋为浊流累。", 
            "维山不厌深，毋为俗士至。", 
            "梦中古桃源，思之辄心醉。", 
            "奇遭此佳境，一往快夙志。", 
            "抚琴入泉韵，布席落岚翠。", 
            "静言养生理，中岁慰悴憔。", 
            "平生坠世网，每忆魂犹悸。", 
            "固宜古贤人，栖迟乐衡泌。"
        ], 
        "title": "山居诗五首 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "哑哑返哺乌，得食不果腹。", 
            "一枝有安巢，山飞复山宿。", 
            "念兹心衋然，得养不在禄。", 
            "山田瘠可耕，馀事及樵牧。", 
            "东风秀百草，春山上黄犊。", 
            "苍苍者寿松，青青者慈竹。", 
            "山高蓄灵秀，自结云中屋。", 
            "采得千年芝，持为高堂祝。"
        ], 
        "title": "山居诗五首 其三", 
        "type": "古风", 
        "yun": "屋"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "鸿灵春北归，归飞不失群。", 
            "天生此羽翼，太息世强分。", 
            "我家深山中，聊用谢世纷。", 
            "吾弟各异才，出作同习勤。", 
            "荷锄影相随，伐木声相闻。", 
            "向晦入晏息，一灯夜论文。", 
            "微言绎圣牒，奥语搜皇坟。", 
            "琅琅金石声，遥出山中云。", 
            "因之虽乱离，其乐仍欣欣。", 
            "有兄独远出，踪迹隔虏氛。", 
            "东风万里来，同念仓海君。"
        ], 
        "title": "山居诗五首 其四", 
        "type": "古风", 
        "yun": "文"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "德公司马徽，流寓同襄阳。", 
            "峨峨鹿门山，近接水镜庄。", 
            "幼安昔避地，亦复偕彦方。", 
            "吾友有谢生，夙昔同行藏。", 
            "黻佩不可期，负戴聊徜徉。", 
            "携家此偕隐，远渡婆娑洋。", 
            "岂不思东归，故里今犬羊。", 
            "买山共卜筑，耕凿炉峰旁。", 
            "垆峰一何高？上有松苍苍。", 
            "上枝古藤虬，下根茯苓香。", 
            "山深富灵药，同采佐糗粮。", 
            "何须出雒市，名播如韩康？"
        ], 
        "title": "山居诗五首 其五", 
        "type": "古风", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "羲和驭日轮，赫赫鉴八荒。", 
            "游氛积为阴，上翳阳无光。", 
            "太白窃神威，睒睒昼有芒。", 
            "斗垣森严地，飞星敢干行。", 
            "谁实操天权，得毋失厥纲。", 
            "寂寂河鼓鸣，惨惨参旗扬。", 
            "天弧不能弦，纵恣来贪狼。", 
            "下界虮虱臣，惴惴心忧伤。", 
            "欲将灾异书，上吁通天阊。", 
            "紫霄昼沉沉，钧天乐方张。", 
            "王母宴诸天，游戏容东方。", 
            "天公色然醉，玉女倾霞觞。", 
            "列侍诸仙官，冕旋各飞扬。", 
            "方谋剪鹑首，持之赐秦王。"
        ], 
        "title": "杂诗 其一", 
        "type": "古风", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "共工触天柱，西北遂倾坠。", 
            "重烦五色石，复得天定位。", 
            "神娲抑何心？补天不补地。", 
            "东南大海中，遂令日生事。", 
            "灵鳌实天遗，受钓误贪饵。", 
            "岱舆与员峤，坐失神山二。", 
            "蓬莱固无恙，左股复割弃。", 
            "为天谋者谁？敢道无遗议？", 
            "诸仙各神通，坐视果何意？", 
            "閒愁落万古，茫茫渺难计。", 
            "徒劳炎帝女，填海作精卫。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "天鸡不能雄，牝鸡代为鸣。", 
            "膊膊复腷腷，岂云非恶声？", 
            "壮士误起舞，慨然赴功名。", 
            "失身一非时，其辱宁为荣。", 
            "枕戈夜未旦，素月当天行。", 
            "团团此皎魄，中有妖蟆生。", 
            "得地遽僭妄，吞噬亏阴精。", 
            "诸仙并束手，坐令天偏盲。", 
            "凭日复有乌，翳日失其晶。", 
            "安知豢养物，乃起为祸萌。", 
            "蒙蔽苟不知，安用天聪明？", 
            "知之不能去，容使终古横。"
        ], 
        "title": "杂诗 其三", 
        "type": "古风", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "雨师昼夜驱龙行，一雨三月无停声。", 
            "乌沉兔没不敢出，仰视天日长冥冥。", 
            "冬寒凛烈春未已，浸淫木气浑归水。", 
            "稚阳欲茁老阴遏，乃张母权侵厥子。", 
            "寒风吹天不肯高，阴云四压天周遭。", 
            "娲皇补处今毕漏，石炼五色难坚牢。", 
            "尽倾海水向天半，惊波怒涛满空散。", 
            "竟无一片乾净土，著足大地成泥烂。", 
            "雄雷噤齘鸣雌雷，百虫朒缩户不开。", 
            "花藏柳匿避雨气，虽有羯鼓安能催？", 
            "物过为淫极必反，下士谈天叹天远。", 
            "恐将降魃来止雨，倒行逆施两俱损。", 
            "不然不日复不月，地晦天昏寒水发。", 
            "几疑世将入混沌，待起盘古冢中骨。", 
            "欲书绿章上青帝，请收政权屏阴翳。", 
            "膏雨和风各听令，万方重纪岁华丽。"
        ], 
        "title": "苦雨行", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "高田下田麦欲枯，前山后山雨模糊。", 
            "濛濛水气生春芜，平皋极目疑江湖。", 
            "一春闭户少游趣，饥雀窥窗自来去。", 
            "閒庭花落宾客稀，东风已绿邻家树。"
        ], 
        "title": "雨中漫成长句", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "匡庐名自匡君遗，福庐乃出叶少师。", 
            "匡庐自大福庐小，名山要待人扶持。", 
            "五岭东来郁雄秀，群山冠剑森威仪。", 
            "纷趋到海尽南纪，与海争地雄鼓旗。", 
            "天藏地閟留隐秀，有山亦以庐名垂。", 
            "州因鋗姓乡旼姓，兹山未著庐者谁。", 
            "我归自东未宁宇，越鸟固应巢南枝。", 
            "不为神仙不宰相，入山将恐山灵嗤。", 
            "前身太华老道士，游仙旧梦参希夷。", 
            "误信神山在海上，失足𩊊佩人间嬉。", 
            "九十九峰发霞燄，手持芙蓉哦新诗。", 
            "要令海国变风雅，开山初祖天人师。", 
            "青柯故侣苦相惜，小劫摧落云龙姿。", 
            "东方狼星忽悬燄，天弧久弛无神威。", 
            "扶桑岛窄奋乌足，香蕈洋浅张黥鬐。", 
            "黑风摧海水四立，阴云惨澹台山危。", 
            "沙虫百万势将化，末劫不救非慈悲。", 
            "生作愚公死精卫，谓海可塞山能移。", 
            "开屯径欲试神手，炮雷枪雨供驱驰。", 
            "玉门第八金匮九，安知变故多参差。", 
            "值天方醉剪鹑首，呵壁欲问宁非痴。", 
            "岂有扶馀王剑侠？虬髯一传词尤支。", 
            "不如归去亦一策，山中血泪啼子规。", 
            "朱崖虽弃汉地大，公卿固应从捐之。", 
            "独恨平生失微尚，请缨请剑忘官卑。", 
            "南阳已矣不得卧，兼累羽扇无能挥。", 
            "辽东幼安本侨寓，欲去犹恋将奚为？", 
            "撒手台山惨将别，直等死别非生离。", 
            "全家轻舟径西渡，旧游回首成天涯。", 
            "闽山将尽粤山见，青山万里安舆随。", 
            "五花战袍失光彩，剩有馀耀生莱衣。", 
            "东迁四世过百载，故居乔木苍烟霏。", 
            "恐如丁仙化鹤返，感慨城郭人民非。", 
            "圆山之间印山下，厥邑隶镇乡文基。", 
            "自从宋元此聚族，小宗别祀多分祠。", 
            "朱门白屋万家聚，岁时伏腊陈牲牺。", 
            "弟兄伯叔各欢序，唐山直惜吾归迟。", 
            "摩挲故谱寻老屋，半废为圃芜不治。", 
            "故钉遗瓦存者仅，不如别卜陈蓍龟。", 
            "惟乡之西协吉卜，宗老告我庐山宜。", 
            "一邱一壑本吾愿，名山况复如相期。", 
            "忆昨泉山小留滞，清源紫帽神挚维。", 
            "阴那老僧速归驾，许我佳地当非欺。", 
            "梦中之境忽真得，此事或亦神能司。", 
            "乃携寻山绿玉杖，古径手自荆榛披。", 
            "一峰卓立出云表，苍然秀色轩人眉。", 
            "如玉屏张宝帐合，如宝驮象球弄狮。", 
            "群山众壑竞奔赴，势若拱卫来逶迤。", 
            "乃登极顶旷四瞩，玉华金简生光辉。", 
            "仙桥俯瞰飞渡迹，天马旁若凌风嘶。", 
            "目卑三台小九子，君山肃立毋敢欹。", 
            "鞭云策霞互吐纳，沐日浴月相蔽亏。", 
            "四时花开长不谢，万年松老生清飔。", 
            "洞天福地不在远，佳处要岂人境违。", 
            "四山环合若庐舍，山中地忽成平夷。", 
            "有圃宜蔬田宜稻，买山以隐宁靳赀？", 
            "乃测周圭景以正，乃用傅版功斯施。", 
            "惟堂有宦阁有簃，开门山影绿满池。", 
            "乡人载酒欲吾贺，言待其落陈金卮。", 
            "就中吾友有刘子，清言古谊吾所推。", 
            "山村易名曰澹定，刘子妙解为之词。", 
            "今晨缄书更报我，开函奇字蟠蛟螭。", 
            "庐山之谣又继作，青莲逸轨遥相追。", 
            "上为兹山发厥秀，下为吾庐言其私。", 
            "中间慷慨论时事，若屈奇诡梁哀噫。", 
            "山中展诵发浩叹，神妙欲告山灵知。", 
            "惟山如诗贵真面，得其真者名乃归。", 
            "惟楚有山称九嶷，惟蜀有山称峨嵋。", 
            "粤山罗浮实称首，同向南戒争崟崎。", 
            "兹山又别钟粤秀，如光初曜华方滋。", 
            "吾爱吾庐更爱山，以山相属吾宁辞？", 
            "山中之云出无时，青天舒卷人难羁。", 
            "山中之泉清且漪，我归自濯缁尘缁。", 
            "名庐以山庐乃结，因山得庐山尤奇。", 
            "襟江带闽此胜境，鼎足匡福宁须疑。", 
            "和君谣罢一长啸，松间双鹤高空飞。"
        ], 
        "title": "庐山谣答刘生芷庭", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "乍愿君如天上之月出海复东来，不愿君如东流之水到海不复回。", 
            "有情之月无情水，黯然消魂别而已。", 
            "况复一家判胡越？", 
            "百年去乡里，关门断雁河绝鲤。", 
            "万金不买书一纸。", 
            "噫嘻乎嗟哉！", 
            "远游子，春风三月戒行李。", 
            "留不住箫上声，拭不灭玉上名。", 
            "千尘万劫，销不得屋梁落月之相思、河梁落日之离情。", 
            "山中水，出山不复清；", 
            "海中月，出海还复明。", 
            "不惜君远别，惜君长决绝。", 
            "知君来不来，看取重圆月。"
        ], 
        "title": "古别离行，送颂（编者按：《孔教报》题作〈送别谢颂臣秀才〉）臣", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "恻恻重恻恻，行人适异域。", 
            "华夷忽易地，何处为乡国？", 
            "车马多离声，川原带行色。", 
            "同来不同往，欲语涕沾臆。", 
            "论交本世好，古谊吾所式。", 
            "结发论文字，廿载忘形迹。", 
            "海氛忽东来，义愤不可抑。", 
            "出君箧中符，时艰共戮力。", 
            "书生忽戎装，誓保台南北。", 
            "当时好意气，灭虏期可刻。", 
            "何期汉公卿，师古多让德。", 
            "忽行割地议，志士气为塞。", 
            "刺血三上书，呼天不得直。", 
            "北垣遽中乱，满地淆兵贼。", 
            "此间非死所，能不变计亟。", 
            "亲在谋所安，况乃虏烽迫。", 
            "乾坤已中变，万怪竞荒惑。", 
            "人情易翻覆，交旧成鬼蜮。", 
            "君亦挈家来，航海期不忒。", 
            "得君意中慰，归粤途始即。", 
            "卜居家再迁，山中事稼穑。", 
            "与君此偕隐，山水况奇特。", 
            "君言暂归视，尚有旧庐室。", 
            "来如潮有期，信在期不失。", 
            "闻君言未毕，哀泪弗能拭。", 
            "翘首沧海东，苍波渺无极。", 
            "昔时乾净土，卵育长鲸匿。", 
            "吾兄去秋往，三春阻消息。", 
            "因君速归驾，异类安可慝？", 
            "愿君信如雁，勿竟誓成浽。", 
            "归途逼炎景，珍重慎眠食。", 
            "到时常寄书，千里若门阈。", 
            "书来君不来，累我长相忆。", 
            "形影为君单，语言为君默。", 
            "我欲从君往，天不假羽翼。", 
            "时因西风夕，吹梦到君侧。", 
            "送君诗盈幅，难展肠结轖。", 
            "诗成复自写，不辨泪和墨。", 
            "愿君置怀袖，长鉴此悃愊。"
        ], 
        "title": "重送颂臣", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "乌轮晦光兔魄死，海上群龙方戏水。", 
            "力撼乾纽摇坤维，骇听东南大风起。", 
            "大风吹云云飞扬，八荒一气云茫茫。", 
            "绝无天地但有海，祗恐人物沉汪洋。", 
            "谁鞭电鞭鼓雷鼓？忽起蛟龙满空舞。", 
            "池中方困人不知，世眼惊看得云雨。", 
            "一风三日不得停，云昏雨黑宵冥冥。", 
            "直疑天老易混沌，万古无复长空青。", 
            "谁知淫烈有时定，妄用推测群相惊。", 
            "风收云歇天地静，归龙捲雨微闻腥。", 
            "大海无波平如镜，沐浴日月还晶明。", 
            "山中道人蕴道妙，六根清净容长少。", 
            "风声雨声寂不闻，独抚乾坤发长啸。"
        ], 
        "title": "大风雨歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "马鞍山头紫云起，脂香粉腻珠江水。", 
            "英雄儿女满襟泪，只合王郎为情死。", 
            "江头日日呼画船，珠歌翠舞年复年。", 
            "安知海上东风起，摧花折柳尘迷天。", 
            "尊前莫话风波恶，豪竹哀丝方间作。", 
            "自是风流魏晋人，醉死梦生恣行乐。", 
            "生不愿作蛮夷大长汉老臣，亦不愿作朱明洞主秦仙人；", 
            "但愿珠江排日泛花舫，花光照海海不尘。", 
            "噫嘻乎！", 
            "人生悲欢离合无不有，江上看花速呼酒。"
        ], 
        "title": "珠江行乐词", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "富贵果何物？遭者罔不诎。", 
            "腼然衣冠徒，奔走愧行乞。", 
            "平生干镆锋，安能顿使屈？", 
            "乾坤值震荡，眼底鲜英物。", 
            "不恨见越公，恨不遇红拂。", 
            "知己得美人，散此万古郁。"
        ], 
        "title": "古诗 其一", 
        "type": "古风", 
        "yun": "物"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "黄羲忽然没，太古不可复。", 
            "古有伤心人，所遇但痛哭。", 
            "人各赋性情，天生是使独。", 
            "天乎何不仁！挤与世相逐。", 
            "鸟兽岂吾群？纷然况满目！", 
            "誓将万古泪，上报彼苍酷。", 
            "天有时而倾，地有时而缩。", 
            "放声同一哀，海水化平陆。"
        ], 
        "title": "古诗 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "神鱼砀失水，跛鳖相瑕疵。", 
            "威凤无桐巢，笼雀揶揄之。", 
            "按剑遭不平，慷然生古悲。", 
            "苍茫自天意，窥者安能知？", 
            "我怀古达士，所履皆其夷。", 
            "岂无非意干？飘风当坠枝。", 
            "偶然出游戏，播弄随纤儿。", 
            "手抚铁如意，一笑方支颐。"
        ], 
        "title": "古诗 其三", 
        "type": "古风", 
        "yun": "支"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "沧海方横流，志士无安居。", 
            "皇皇太自苦，露处王尼车。", 
            "车亦不得息，志亦不得舒。", 
            "摧车抑其志，自火用世书。", 
            "不合固其常，何不慎所如？", 
            "躬耕可苟全，且觅南阳庐。"
        ], 
        "title": "古诗 其四", 
        "type": "古风", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "凉风剥高林，万树忽全裸。", 
            "英华不可恃，荣者已先堕。", 
            "人生怀百忧，所见毋乃左！", 
            "乾坤忽流劫，万汇尽一火。", 
            "死者为哀燐，存者仅硕果。", 
            "出门念交旧，万里剩孤我。", 
            "嗟哉何酷毒，此罪天应坐。", 
            "留此七尺躯，马革不得裹。", 
            "畀为愁城主，所值无一可。", 
            "闻有古化人，天不能福祸。", 
            "我欲往从之，道远多坎坷。", 
            "采桂持作楫，纫兰持作柁。", 
            "茫茫此愁海，远泛凌风舸。"
        ], 
        "title": "古诗 其五", 
        "type": "古风", 
        "yun": "哿"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "江波不作河安流，春风岭海建节楼。", 
            "筹边赖有重臣在，朝廷南顾今无忧。", 
            "自从互市启海禁，一衣带水连五洲。", 
            "驱雷策电驭水火，碎裂大地分全球。", 
            "恃其吊诡肆要挟，但有盘敦无共球。", 
            "纵横捭阖等战国，势将迫我为宗周。", 
            "况乃东粤本始衅，门庭伏寇森戈矛。", 
            "迩来飙车欲西动，更虞瞰我从上游。", 
            "威之不畏德不感，中枢术已穷怀柔。", 
            "海南万里得安堵，所恃元老能壮猷。", 
            "方今议者利变法，我法不用宁非羞？", 
            "况有治人无治法，若为国计宜人求。", 
            "惟公抗古独持论，会当入告宣嘉谋。", 
            "有客哀歌动天地，蹈海不死生犹偷。", 
            "南来谒公辱庭见，五羊城郭方清秋。", 
            "天涯沦落苦无著，荷公还我东扬州。", 
            "卖文傥得买山价，草庐拟筑山之幽。", 
            "前身太华老道士，黄庭一卷供清修。", 
            "以心太平署庐榜，乞公大笔千秋留。", 
            "闻公课吏言所志，补义取我琼山丘。", 
            "治平要自儒者事，岂在西法趋从欧。", 
            "太平无事傥有日，定许閒暇娱清游。", 
            "此事难期此心在，乾坤浩荡消边愁。", 
            "吁嗟乎！", 
            "丈夫生当为八督州、取万户侯；", 
            "不然，儒冠世方厌，径须学道寻罗浮。", 
            "乞公之书为公讴，狂奴之态公勿笑，江湖此去行扁舟。", 
            "公致太平傥我见，且看东南剑气凌斗牛。"
        ], 
        "title": "长句赠许仙屏中丞并乞书心太平草庐额，时将归潮州", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "西风南来秋力微，颢气晓敛张炎晖。", 
            "火德已衰更中起，酷吏将去犹能威。", 
            "门前褦襶复辞客，树阴槃礡乃解衣。", 
            "九龄羽扇未可弃，尚当为君效一挥。"
        ], 
        "title": "秋暑酷甚戏咏", 
        "type": "古风", 
        "yun": "微"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "振华楼头看今月，今月冰人销侠骨。", 
            "令人却忆古月光，恨我生不逢羲皇。", 
            "君胡怀今不怀古？锻月入诗寄阏父。", 
            "阏父落拓今诗颠，将诗诉月愁南天。", 
            "南天入秦始受吏，秦月曾照龙川尉。", 
            "却怜今月无古光，独倚楼栏看剑气。"
        ], 
        "title": "对月放歌答友人", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "明日又新年，愁心隔海天。", 
            "空山寒雨里，相对不成眠。"
        ], 
        "title": "除夕次颂臣韵", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "六国不帝秦，赖有布衣在。", 
            "怀古独登台，斜阳满东海。"
        ], 
        "title": "咏史四绝句和晓沧四首 其一 鲁仲连", 
        "type": "绝句", 
        "yun": "贿"
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "有士五百人，岛中犹可国。", 
            "何事奉头来？秋风洛阳陌。"
        ], 
        "title": "咏史四绝句和晓沧四首 其二 田横", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "终筑朝汉台，未预诛秦会。", 
            "吕雉不能臣，伟哉南武帝。"
        ], 
        "title": "咏史四绝句和晓沧四首 其三 赵佗", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "十四方州富，三千战弩强。", 
            "平生愧昭谏，独未讨朱梁。"
        ], 
        "title": "咏史四绝句和晓沧四首 其四 钱镠", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "古树半秋色，西风吹客怀。", 
            "呼童扫不尽，落叶满閒阶。"
        ], 
        "title": "客怀", 
        "type": "绝句", 
        "yun": "佳"
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "黑白亦何常，出身本不洁。", 
            "臭香任蹠回，但解嘬膏血。"
        ], 
        "title": "虫豸诗八首（著涒吟社题） 其一 虱", 
        "type": "绝句", 
        "yun": "屑"
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "朋起作民贼，有何文可名？", 
            "人皆防利喙，更莫震虚声。"
        ], 
        "title": "虫豸诗八首（著涒吟社题） 其二 蚊", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "附骥亦云幸，营营殊可憎。", 
            "未容遽集此，赖有玉壶冰。"
        ], 
        "title": "虫豸诗八首（著涒吟社题） 其三 蝇", 
        "type": "绝句", 
        "yun": "蒸"
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "尔族本在北，与官同至南。", 
            "未能相见喜，防尔尾间钳。"
        ], 
        "title": "虫豸诗八首（著涒吟社题） 其六 蝎", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "占遍官私地，闻声足自尊。", 
            "有人来语海，井底笑公孙。"
        ], 
        "title": "虫豸诗八首（著涒吟社题） 其八 蛙", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "春水绿生波，春江打桨过。", 
            "阴晴浑未定，莫便脱渔蓑。"
        ], 
        "title": "春江", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "林间见佛阁，云卧袈裟冷。", 
            "斜阳僧闭门，满地栟榈影。"
        ], 
        "title": "延祥寺", 
        "type": "绝句", 
        "yun": "梗"
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "谁言九天高，今忽在平地。", 
            "仙院阒无人，松阴双鹤睡。"
        ], 
        "title": "九天观", 
        "type": "绝句", 
        "yun": "寘"
    }, 
    {
        "author": "丘逢甲", 
        "era": "清", 
        "subtype": "五言绝句", 
        "text": [
            "云中鸡犬声，仙家在何处？", 
            "一径入云深，落日携筇去。"
        ], 
        "title": "茶山观", 
        "type": "绝句", 
        "yun": "语"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海上瀛洲已怕谭，浩然离思满天南。", 
            "西风一夜芦花雪，鮀浦秋痕上客衫。"
        ], 
        "title": "鮀江秋意", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "峰阴古庙白云关，蕉岭城开紫翠间。", 
            "斜日满林仙袂冷，笛声牛背下空山。"
        ], 
        "title": "题东山杨子仙庙三首 其一", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "秋风天末送归舟，閒共渔樵话钓游。", 
            "要乞仙人飞渡术，眼前沧海正横流。"
        ], 
        "title": "题东山杨子仙庙三首 其二", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "鳌头龙首总浮名，何事神仙也世情。", 
            "蝴蝶满天蟾满地，莫将隐语赚书生。"
        ], 
        "title": "题东山杨子仙庙三首 其三", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "化碧三年血有痕，当年哀感满乾坤。", 
            "鹑维剪后天方醉，无路排云叩九阍。"
        ], 
        "title": "有书时事者，为赘其卷端 其一", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "此局全输莫认真，东南风急海扬尘。", 
            "世间傥有虬髯客，未必扶馀别属人。"
        ], 
        "title": "有书时事者，为赘其卷端 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "残山剩水冷斜晖，独向西风泪满衣。", 
            "皂帽藜床成底事？全家辽海管宁归。"
        ], 
        "title": "有书时事者，为赘其卷端 其三", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "人间成败论英雄，野史荒唐恐未公。", 
            "古柳斜阳围坐听，一时谈笑付盲翁。"
        ], 
        "title": "有书时事者，为赘其卷端 其四", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "奇峰特起势玲珑，石丈亲呼向谷中。", 
            "不让米颠誇韵事，空山袍笏拜松风。"
        ], 
        "title": "镇平城北近校场半里许有奇石离立山谷间，邑人所名为石伯公者也，予援南宫故事，字之曰石丈，并缀以诗 其一", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "杨柳春旗马射还，搜奇人坐藓痕斑。", 
            "韩陵一片愁相语，萧瑟江南庾子山。"
        ], 
        "title": "镇平城北近校场半里许有奇石离立山谷间，邑人所名为石伯公者也，予援南宫故事，字之曰石丈，并缀以诗 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "邻江边粤俯闽关，楼橹参差桂岭间。", 
            "欲拨寒芜寻古戍，疏林斜日半城山。"
        ], 
        "title": "寻镇山楼故址，因登城四眺，越日遂游城北诸山十二首 其一", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "断瓦零砖废苑秋，行人犹识镇山楼。", 
            "万方多难伤心客，无地登临写暮愁。"
        ], 
        "title": "寻镇山楼故址，因登城四眺，越日遂游城北诸山十二首 其二", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "带岭襟溪万雉连，筑城当日为安边。", 
            "剜苔细数残砖字，止隔明亡十二年。"
        ], 
        "title": "寻镇山楼故址，因登城四眺，越日遂游城北诸山十二首 其三", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "谯楼旧筑郁嵯峨，望远犹堪托啸歌。", 
            "一角孤城山影里，趁墟人散夕阳多。"
        ], 
        "title": "寻镇山楼故址，因登城四眺，越日遂游城北诸山十二首 其四", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "五幡青犊散馀氛，废垒连营郁战云。", 
            "班草莫谈元二劫，荒郊有鬼哭秋坟。"
        ], 
        "title": "寻镇山楼故址，因登城四眺，越日遂游城北诸山十二首 其五", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "林叶萧疏夜有霜，城阴荒草散牛羊。", 
            "市声不到墟烟冷，万冢高低送夕阳。"
        ], 
        "title": "寻镇山楼故址，因登城四眺，越日遂游城北诸山十二首 其六", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "断碣题名字半残，古松阴里好盘桓。", 
            "半间废寺无香火，佛卧空山落叶寒。"
        ], 
        "title": "寻镇山楼故址，因登城四眺，越日遂游城北诸山十二首 其七", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "冷烟寒日挂疏林，荒草迷离古径深。", 
            "樵女归来秋郭晚，山歌声出万松阴。"
        ], 
        "title": "寻镇山楼故址，因登城四眺，越日遂游城北诸山十二首 其八", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天南舒啸失长风，沦落閒身五岭东。", 
            "一片雄心无处著，孤城斗大万山中。"
        ], 
        "title": "寻镇山楼故址，因登城四眺，越日遂游城北诸山十二首 其九", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "浮生富贵等微尘，欲觅山林寄此身。", 
            "但是故乡归便好，不妨衣白作山人。"
        ], 
        "title": "寻镇山楼故址，因登城四眺，越日遂游城北诸山十二首 其十", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "曾费诚斋策马来，临溪处处见花开。", 
            "一庵拟筑蓝田曲，补种诗中十里梅。"
        ], 
        "title": "寻镇山楼故址，因登城四眺，越日遂游城北诸山十二首 其十一", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "龙楼凤阁倚天尊，肃立群山万骑屯。", 
            "戎马书生豪气在，三台高处望中原。"
        ], 
        "title": "寻镇山楼故址，因登城四眺，越日遂游城北诸山十二首 其十二", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "微雨轻云扫墓天，东风消息又经年。", 
            "棠梨花发千林雪，独对春山意惘然。"
        ], 
        "title": "微雨", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "蛎粉墙西易夕阳，讨春消息为春伤。", 
            "李花开落东风里，惆怅离人自断肠。"
        ], 
        "title": "李花", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "春愁难遣强看山，往事惊心泪欲潸。", 
            "四百万人同一哭，去年今日割台湾。"
        ], 
        "title": "春愁（一作 严金清 诗）", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "重向程江续坠欢，八年潦倒别长安。", 
            "中天列宿寒无燄，等是中朝冗散官。"
        ], 
        "title": "梅州喜晤梁辑五光禄（国瑞）话旧五首 其一", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "当君读礼归田日，是我哀歌渡海年。", 
            "一副千秋家国泪，不堪齐洒岭云边。"
        ], 
        "title": "梅州喜晤梁辑五光禄（国瑞）话旧五首 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一笑全输此局棋，神州苍莽欲何之？", 
            "虬髯红拂无消息，身愧三原李药师。"
        ], 
        "title": "梅州喜晤梁辑五光禄（国瑞）话旧五首 其三", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "如画江山古敬州，潭龙殿虎各千秋。", 
            "孤城角冷梅花月，慷慨谈兵客倚楼。"
        ], 
        "title": "梅州喜晤梁辑五光禄（国瑞）话旧五首 其四", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "恩仇未了剑无光，迫窄乾坤论莫狂。", 
            "尚有神仙容退步，待将丹诀问云房。"
        ], 
        "title": "梅州喜晤梁辑五光禄（国瑞）话旧五首 其五", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "乾坤无地著英雄，满目江山夕照中。", 
            "欲觅西施作偕隐，五湖烟水一帆风。"
        ], 
        "title": "题画山水", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "百粤河山霸气孤，英雄遗迹冷秋芜。", 
            "先生自有千秋笔，乞写朝台吊古图。"
        ], 
        "title": "乞陈颐山（乔森）作画", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "琴剑萧然尚客游，海天容易又经秋。", 
            "渡江人物消沉尽，谁识当时第一流？"
        ], 
        "title": "去岁秋初抵鮀江，今仍客游至此，思之怃然 其一", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "沦落天涯气自豪，故山东望海云高。", 
            "西风一掬哀时泪，流向秋江作怒涛。"
        ], 
        "title": "去岁秋初抵鮀江，今仍客游至此，思之怃然 其二", 
        "type": "绝句", 
        "yun": "豪"
    }, 
    {
        "author": "王易", 
        "era": "清", 
        "subtype": null, 
        "text": [
            "青山笑我，百日催人，年来书剑飘零。", 
            "曾几何时，此间又作长行。", 
            "长安莫问倦旅，似随风、春絮秋萍。", 
            "征尘满，又连朝风雨，阻住归程。", 
            "客路嘶残羸马，任黄沙瘗恨，碧草无情。", 
            "惟有平林，遥天一抺青青。", 
            "盼他雨馀渐霁，喜林稍、清脆蝉声。", 
            "行暮矣，有炊烟、一缕远迎。"
        ], 
        "title": "声声慢 新乡道中", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "午窗独倚南薰畅，一编悄度残昼。", 
            "猛忆前番，短烛清言，明月夜深时候。", 
            "恰待长相守，更魂销，别离还又。", 
            "分携后，江云渭树，何时尊酒。", 
            "怕重问，三载京华，檐雨篝灯，盈盈冷泪殷袖。", 
            "况是如今，岛瘦郊寒，风趣也非依旧。", 
            "尘梦今无有，问天涯、故人知否。", 
            "空翘首、一痕落日，数行烟柳。"
        ], 
        "title": "消树江云 自度曲，忆京中诸友", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "绿阴如盖，密叶交枝凝暮霭。", 
            "青眼怜伊，阅尽沧桑又几回。", 
            "屯云挂月，月暗云迷清欲绝。", 
            "若问前因，我亦槐阴梦里人。"
        ], 
        "title": "减兰 封署古唐槐", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "风檐迎玉露，青梧报候，一叶落池边。", 
            "怪花开花谢，秋去秋来，景物换年年。", 
            "已凉未冷，便早夜、将息都难。", 
            "问近来、悲秋宋玉，可否异从前。", 
            "恹恹。", 
            "未秋先病，到晚偏愁，正孤帏梦懒。", 
            "曾不记、看花紫榭，步月红阑。", 
            "罗云缕缕招人望，望故乡、千叠云山。", 
            "能遂否、乡心张翰今番。"
        ], 
        "title": "渡江云 初秋", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "记穷中载酒，客里看花，寥落未堪语。", 
            "小梦萦秋被，华胥路，遥遥一枕何许。", 
            "无根萍絮，又此番、随水来住。", 
            "但辜负，半壁斜阳老，胜游久无主。", 
            "犹念，愁人怨蝶，向槐阴独梦，台畔双舞。", 
            "千古伤心事，功名外，尚有痴呆儿女。", 
            "残风败雨。", 
            "问甚时、花记前度。", 
            "便兴废重题，都收入、锦囊去。"
        ], 
        "title": "眉妩 居封三月，近将旋里。邑中古迹如淳于岗（南柯梦遗迹）、青陵台（韩凭化蝶遗迹）诸地，皆未一至，临去依依，遂成此解", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "冷院虚窗，坐数残更，短角乌乌。", 
            "正秋风入幕，扇悲捐箧，白云在望，人喜膏车。", 
            "习隐金门，藏身人海，不念蒪羹鲈脍乎。", 
            "今而后，定狂吟纵酒，方属吾徒。", 
            "长卿四壁犹虚，笑索米王门一事无。", 
            "忆青灯十载，但馀瘦影，黄尘百丈，长染轻裾。", 
            "鸟倦知还，驹过竟逝，报道南山归敝庐。", 
            "休留恋，任他年有泪，不洒黄垆。"
        ], 
        "title": "沁园春 秋风将至，人将远行，倚装待旦，疥壁留别", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "天末孤鸿疾。", 
            "想东南、无边胜概，合留吟屐。", 
            "海上成连知何许，绝调几时闻得。", 
            "念湖海、飘零倦客。", 
            "跨马出郊时极目，恨身无、彩凤双飞翼。", 
            "相见也，定何日。", 
            "江湖满地多秋色。", 
            "望中原、青山一发，但馀残弈。", 
            "月不圆时花未好，转眼叶黄云碧。", 
            "又旧雨、几番追忆。", 
            "我是黄须君青兕，更群推、白也诗无敌。", 
            "风雅事，已陈迹。"
        ], 
        "title": "贺新凉 怀林浚南即寄", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "秋风摇落江潭柳，攀来遽牵离绪。", 
            "野馆星飞，寒窗叶碎，都是梦难成处。", 
            "流年迅度。", 
            "记淅淅零零，暗宵疏雨。", 
            "门掩梨花，依深犹自剪窗语。", 
            "凭君细问旧迹，箧中亲检取，残泪曾污。", 
            "酒后高吟，愁边瘦句，读罢不禁悽楚。", 
            "斜阳老树。", 
            "问蜡屐云筇，那时相聚。", 
            "重过黄垆，旧游人在否。"
        ], 
        "title": "台城路", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "臞仙故人足下，念别来未久。", 
            "相思苦、罄笔难书，向北遥望翘首。", 
            "自客月、由都出发，相偕数友旋归后。", 
            "遂匆匆、历过炎辉，景况如旧。", 
            "兹际秋初，暑气渐减，既归装整就。", 
            "不多日、略理诸端，挈家南返江右。", 
            "谅吾君、今冬事毕，可共我、故园携手。", 
            "则与君，煮酒谈诗，尔时乐否。", 
            "前来雅作，为稍修词，不自知故陋。", 
            "然我辈、操觚之日，即合思及，历岁虽遥，尚期不朽。", 
            "摛词琢句，俱求离俗，琼瑶为体冰为骨，使后人击节称无有。", 
            "蠡知管见，审君从善如流，尚希恕其狂谬。", 
            "归江以后，城市山林，正暂难预究。", 
            "惟恃此、笔耕墨溉，老我儒冠，或有馀资，薄田堪购。", 
            "文章诗酒，家人妇子，天伦之乐原可味，毕其生、无誉而无咎。", 
            "临池意往神驰，便欲吟祺，晓湘仅奏。"
        ], 
        "title": "莺啼序 柬步曾都门", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "银钩一曲，正别苑凄清，夜气如沐。", 
            "巧门弯环，怕共玉绳低触。", 
            "独自悄步花间，长被素娥偷瞩。", 
            "人静后，西厢影单，伴我幽独。", 
            "长安一片寒玉，有万户砧声，相对私祝。", 
            "别酒乍醒何处，柳岸风促。", 
            "夜久忽上梧梢，错认曙生林木。", 
            "池水畔，平明有人坐掬。"
        ], 
        "title": "露华 残月", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "旋出巫峰，乍收秦岭，秋来无限轻盈。", 
            "遮溪白，傍山青。", 
            "汀洲荻花如雪，隔水相看分外明。", 
            "独有愁人，虚窗深院，相对愁生。", 
            "天孙巧锦堪称，问多少、功夫织得成。", 
            "蜀绮轻匀，吴绫细密，自费心情。", 
            "天末怀人，江干惜别，望去应知泪暗倾。", 
            "一夕风高，残鳞断羽，何处飘零。"
        ], 
        "title": "云仙引 秋云", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "河桥人去，便柔腰影瘦，堕鬟钗乱。", 
            "拂水藏鸦，锦城不记年光换。", 
            "斜风冷雨隋堤畔，那更忆、舞馀娇困。", 
            "问灵和、往日张郎，可风流犹擅。", 
            "应念繁华事散。", 
            "方落絮抽条，便成凄惋。", 
            "人世愁多，从今莫向人青眼。", 
            "离怀别苦何时断，待种向、小庭深院。", 
            "不堪惯、只系斑骓，临野岸。"
        ], 
        "title": "垂杨 秋柳", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "雨过烟斜，看流光几点，度叶穿花。", 
            "迎风同蛱蝶，映水傍蒹葭。", 
            "更欲定，耀初加，帘幕那堪遮。", 
            "又助来、天阶夜色，小扇轻挝。", 
            "伤心莫问隋家。", 
            "恨已无腐草，但有昏鸦。", 
            "微光应未久，往事已堪嗟。", 
            "些小影，莫频誇，待欲惜秋华。", 
            "有瘦生、一编夜读，相对笼纱。"
        ], 
        "title": "意难忘 秋萤", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "坐听更声初转，月影穿帘，龙吟何处。", 
            "琅玕尺八，唤动客愁如许。", 
            "仙人汉上，记曾一擪，黄鹤楼前，落梅无数。", 
            "古调如今杳矣，任是重翻，犹恐清韵非故。", 
            "应是宫墙夜静，霓裳独自偷旧谱。", 
            "便教桓伊在，也临风三弄，清泪如雨。", 
            "凉州已罢，指下顿增酸楚。", 
            "鹤唳清空声渐远，吹梦魂归去，怨来杨柳，奈玉关不度。"
        ], 
        "title": "丹凤吟 月夜闻笛", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "南州词客，自号太憨生。", 
            "形如石，心如水，目如晶。", 
            "止髫龄，便作梁园客。", 
            "喜谈论，工吟啸，爱风月，厌尘俗，懒趋迎。", 
            "一室一床，一案一瓯茗。", 
            "一点书灯，尽微吟漫饮，独坐尽三更。", 
            "三五良朋慰孤零。", 
            "时相过从，剪残烛，对尊酒，学清评。", 
            "好春侯，趁风日，出郊坰，最怡情。", 
            "每风朝雨夕，怨秋色，怕秋声。", 
            "庭闱内，敦孝友，各无争。", 
            "傥许挈家离俗，惟自适，宁慕高名。", 
            "间抱琴携酒，水碧共山青，长醉无醒。"
        ], 
        "title": "六州歌头 自述", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "望遥天莽莽暮云平，客中又惊秋。", 
            "正凉生桂户，叶分苔砌，人倚危楼。", 
            "底事又添新恨，旧恨几曾休。", 
            "但怪年华去，似水长流。", 
            "莫问故园音信，定残蒲瘦柳，狼籍谁收。", 
            "便连番思去，临去却还留。", 
            "向他时、新诗准备，有庐山、山色待归舟。", 
            "更从此，数愁时候，休数离愁。"
        ], 
        "title": "甘州 秋怨和屯田", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "双丸弄巧，万树鸣秋，华年如水偷逝。", 
            "十载星霜，又阅遍、几番尘世。", 
            "诗酒情浓，功名梦冷，野人深致。", 
            "算燕云汴水，马影鸡声，但添得、狂而已。", 
            "世间一笑浮沤，甚心伤杜老，愁赋平子。", 
            "赢得名垂，叹白发、可怜生矣。", 
            "况自有、医天妙手，何用书生溷人事。", 
            "打叠行囊，酒瓢榔𣗖，向花前寻醉。"
        ], 
        "title": "梦横塘 廿五初度", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "傍疏棂，又青灯素幌，照我影伶俜。", 
            "风戛玄扉，露漙幽草，秋容偏伴愁人。", 
            "珊枕畔、华胥路远，更蛩声、唧唧弄更声。", 
            "不耐繁喧，欲寻酣梦，梦却难成。", 
            "愁极本凭诗遣，劝莫寻秋梦，秋梦无凭。", 
            "天姥峰高，邯郸枕冷，方知梦也非真。", 
            "便暂许、随风飞去，待归来、依旧苦吟身。", 
            "空对半轮冰魄，一桁湘痕。"
        ], 
        "title": "一萼红 秋梦", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "梧雨收初，近客至、门前也渐疏。", 
            "数年燕市，狂歌击筑，换得顽躯。", 
            "离群今独处，望天末、云意舒徐。", 
            "音尘杳，但烟迷平楚，月满清都。", 
            "愁予。", 
            "邮亭望断，几行泪墨故人书。", 
            "便书来也，开缄读罢，怎禁欷歔。", 
            "争如尊酒共，整心怀、倾吐无馀。", 
            "甚屠苏。", 
            "竟忧多似发，无计消除。"
        ], 
        "title": "瑶台第一层 怀友", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "旧梦曾经处，怅如今、风流水逝，楼空人去。", 
            "漫羡长安佳丽地，俯仰已成今古。", 
            "怪造化、弄人如许。", 
            "同学少年多不贱，底伤心、杜老犹如故。", 
            "君问我，为君诉。", 
            "江湖满地多风雨，阻关河、思归不得，欲行还住。", 
            "枉却故人书一尺，为我重提旧语。", 
            "那便解、暗愁千缕。", 
            "秋欲老人人未老，仅庾郎、先自吟愁赋。", 
            "转问子，遣愁否。"
        ], 
        "title": "貂裘换酒", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "城郭秋生一夜凉，独骑瘦马傍宫墙。", 
            "参差霜阙带朝阳。", 
            "旋解冻痕生绿雾，倒涵高树作金光。", 
            "人间夜色尚苍苍。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "才过苕溪又云溪，短松疏竹媚朝辉。", 
            "去年此际远人归。", 
            "烧后更无千里草，雾中不隔万家鸡。", 
            "风光浑异去年时。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "月底栖鸦当叶看，推窗跕跕坠枝间。", 
            "霜高风定独凭栏。", 
            "觅句心肝终复在，掩书涕泪苦无端。", 
            "可怜衣带为谁宽。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "乍向西郊斗草过，药栏红日尚婆娑。", 
            "一春只遣睡消磨。", 
            "发为沉酣从委枕，脸缘微笑暂生涡。", 
            "这回好梦莫惊他。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "舟逐清溪弯复弯。", 
            "垂杨开处见青山。", 
            "毵毵绿发覆烟鬟。", 
            "夹岸莺花迟日里，归船箫鼓夕阳间。", 
            "一生难得是清閒。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "似水轻纱不隔香，金波初转小回廊。", 
            "离离从菊已深黄。", 
            "尽撤华灯招素月，更缘人面发花光。", 
            "人间何处有严霜。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "路转峰回出画塘，一山枫叶背残阳。", 
            "看来浑不似秋光。", 
            "隔座听歌人似玉，六街归骑月如霜。", 
            "客中行乐只寻常。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "花影闲窗压几重，连环新解玉玲珑。", 
            "日长无事等匆匆。", 
            "静听斑骓深巷里，坐看飞鸟镜屏中。", 
            "乍梳云髻那时松。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "皋兰被径，月底栏干闲独凭。", 
            "修竹娟娟，风里时闻响佩环。", 
            "蓦然深省，起踏中庭千个影。", 
            "依尽人间，一梦钧天只惘然。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "乱山四倚，人马崎岖行井底。", 
            "路逐峰旋，斜日杏花明一山。", 
            "销沉就里，终古兴亡离别意。", 
            "依旧年年，迤逦骡网度上关。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "斜行淡墨，袖得伊书迹。", 
            "满纸相思容易说，只爱年年离别。", 
            "罗衾独拥黄昏，春来几点啼痕。", 
            "厚薄不关妾命，浅深只问君恩。"
        ], 
        "title": "清平乐", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "樱桃花底，相见颓云髻。", 
            "的的银无限意，消得和衣浓睡。", 
            "当时草草西窗，都成别后思量。", 
            "料得天涯异日，应思今夜凄凉。"
        ], 
        "title": "清平乐", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "蕙兰同畹，著意风光转。", 
            "劫后芳华仍畹转，得似凤城初见。", 
            "旧人惟有何戡，玉宸宫调曾谙。", 
            "肠断杜陵诗句，落花时节江南。"
        ], 
        "title": "清平乐 况夔笙太守索题《香南雅集图》", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "手把金尊酒满，相劝。", 
            "情极不能羞。", 
            "乍调筝处又回眸。", 
            "留摩留。", 
            "留摩留。"
        ], 
        "title": "荷叶杯 戏效花间体 其一", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "矮纸数行草草，书到。", 
            "总道苦相思。", 
            "朱颜今日未应非。", 
            "归摩归。", 
            "归摩归。"
        ], 
        "title": "荷叶杯 戏效花间体 其二", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "无赖灯花又结，照别。", 
            "休作一生拚。", 
            "明朝此际客舟寒。", 
            "欢摩欢。", 
            "欢摩欢。"
        ], 
        "title": "荷叶杯 戏效花间体 其三", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "谁道闲愁如海，零碎。", 
            "雨过一池沤。", 
            "时时飞絮上帘钩。", 
            "愁摩愁。", 
            "愁摩愁。"
        ], 
        "title": "荷叶杯 戏效花间体 其四", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "昨夜绣衾孤拥，幽梦。", 
            "一霎钿车尘。", 
            "道旁依约见天人。", 
            "真摩真。", 
            "真摩真。"
        ], 
        "title": "荷叶杯 戏效花间体 其五", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "隐隐轻雷何处，将曙。", 
            "隔牖见疏星。", 
            "一庭芳树乱啼莺。", 
            "醒摩醒。", 
            "醒摩醒。"
        ], 
        "title": "荷叶杯 戏效花间体 其六", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "高楼直挽银河住，当时曾笑牵牛处。", 
            "今夕渡河津，牵牛应笑人。", 
            "桐梢垂露脚，梢上惊鸟掠。", 
            "灯焰不成青，绿窗纱半明。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "西风水上摇征梦，舟轻不碍孤帆重。", 
            "江阔树冥冥，荒鸡叫雾醒。", 
            "舟穿妆阁底，楼上佳人起。", 
            "蓦入欲通辞，数声柔舻枝。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "红楼遥隔廉纤雨，沉沉暝色笼高树。", 
            "树影到侬窗，君家灯火光。", 
            "风枝和影弄，似妾西窗梦。", 
            "梦醒即天涯，打窗闻落花。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "玉盘寸断葱芽嫩，鸾刀细割羊肩进。", 
            "不敢厌腥臊，缘君亲手调。", 
            "红炉赪素面，醉把貂裘缓。", 
            "归路有余狂，天街宵踏霜。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "孤檠侧，诉尽十年踪迹。", 
            "残夜银釭无气力，绿窗寒恻恻。", 
            "落叶瑶阶狼藉，高树露华凝碧。", 
            "露点声疏人语密，旧欢远处觅。"
        ], 
        "title": "谒金门", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "金鞭珠弹嬉春日，门户初相识。", 
            "未能羞涩但娇痴，却立风前散发衬凝脂。", 
            "近来瞥见都无语，但觉双眉聚。", 
            "不知何日始工愁，记取那回花下一低头。"
        ], 
        "title": "虞美人", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "烽火天涯梦，琴尊劫外身。", 
            "新亭空洒泪，故国莽怀人。", 
            "文字穷愁贱，交情患难真。", 
            "客愁无遣处，沧海尚扬尘。"
        ], 
        "title": "客愁", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "小住为佳耳，仙人况好楼。", 
            "乡传石窟古，门对铁山秋。", 
            "县僻无车马，檐低见斗牛。", 
            "中宵犹看剑，杯酒强消愁。"
        ], 
        "title": "小住", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "故人今洞主，雄镇古瀛州。", 
            "白鹿经犹讲，红羊劫未收。", 
            "秋城明落照，孤塔枕寒流。", 
            "独客来天末，相思倚柁楼。"
        ], 
        "title": "潮州喜晤温慕柳同年别后却寄三首 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "七载春明别，重逢五岭东。", 
            "共惊须鬓改，暂喜笑言同。", 
            "落叶人千里，寒芦雪满篷。", 
            "相看遽乖隔，归棹大匆匆。"
        ], 
        "title": "潮州喜晤温慕柳同年别后却寄三首 其二", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "程水愁边溯，韩山望里遥。", 
            "秋风吹古渡，落日满浮桥。", 
            "沧海使方出，绿林兵未消。", 
            "过君江上宅，暮雨怅萧萧。"
        ], 
        "title": "潮州喜晤温慕柳同年别后却寄三首 其三", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "云卧沧江晚，浇愁浊酒醒。", 
            "霜华飘短鬓，风色急长亭。", 
            "木落林光白，郊寒麦气青。", 
            "出门吟眺回，戢影愧鸿冥。"
        ], 
        "title": "漫题", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "雁与人同去，雁归人未归。", 
            "剧怜沧海阔，独傍故山飞。", 
            "云水愁相失，风尘计已非。", 
            "天涯足矰缴，休恋稻粱肥。"
        ], 
        "title": "见雁", 
        "type": "律诗", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "只手回西日，都成志未申。", 
            "相逢休涕泪，吾道惜风尘。", 
            "松菊娱今是，山林閟古春。", 
            "祝君无别语，珍重待时身。"
        ], 
        "title": "陈孝廉（庭凤）见访山中赋赠", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "涕泪看离棹，河山息战尘。", 
            "故乡成异域，归客作行人。", 
            "鲲海三更梦，鸥天万里春。", 
            "分明来路近，未信遽迷津。"
        ], 
        "title": "送颂臣之台湾 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "小别宁须惜，天涯叹此行。", 
            "家书沈远道，兵火脱馀生。", 
            "东渡龙无气，南飞鹊有声。", 
            "送君惟梦寐，同到刺桐城。"
        ], 
        "title": "送颂臣之台湾 其二", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "此去仍乡里，家山拥画鞍。", 
            "未颁新政令，犹见旧衣冠。", 
            "落日鸥盟改，寒云雁影单。", 
            "相逢翻一笑，已作汉人看。"
        ], 
        "title": "送颂臣之台湾 其三", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "漫作居夷想，何妨海且浮。", 
            "冠裳虾建国，金碧蜃嘘楼。", 
            "沦落怜交旧，迟回问钓游。", 
            "都将留恋意，扶泪上归舟。"
        ], 
        "title": "送颂臣之台湾 其四", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "残垒过南崁，孤城枕北江。", 
            "鬼雄多死别，人士半生降。", 
            "战气花间堞，夷歌柳外艭。", 
            "伤痍犹满目，愁煞倚篷窗。"
        ], 
        "title": "送颂臣之台湾 其五", 
        "type": "律诗", 
        "yun": "江"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "亲友如相问，吾庐榜念台。", 
            "全输非定局，已溺有燃灰。", 
            "弃地原非策，呼天傥见哀。", 
            "十年如未死，捲土定重来。"
        ], 
        "title": "送颂臣之台湾 其六", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "王气中原在，英雄识所归。", 
            "为言乡父老，须记汉官仪。", 
            "故国空禾黍，残山少蕨薇。", 
            "渡江论俊物，终属旧乌衣。"
        ], 
        "title": "送颂臣之台湾 其七", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "预计君来路，榴花照眼中。", 
            "山光仍故国，海气满征篷。", 
            "鳌背看红日，鲲身静黑风。", 
            "洗尘尊酒在，收泪话瀛东。"
        ], 
        "title": "送颂臣之台湾 其八", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "此去成乖隔，相从十载馀。", 
            "病劳调药物，閒仗护琴书。", 
            "离别他乡苦，交情患难疏。", 
            "将诗与吟诵，天末傥怀余。"
        ], 
        "title": "春第相从有年，去岁复间关渡海随予来粤，今乃请携家归台，并以绢乞诗为永念，怆然赋此", 
        "type": "律诗", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "往事何堪说，徵衫血泪斑。", 
            "龙归天外雨，鳌没海中山。", 
            "银烛鏖诗罢，牙旗校猎还。", 
            "不知成异域，夜夜梦台湾。"
        ], 
        "title": "往事", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "海色不可极，西风吹鬓丝。", 
            "中朝正全盛，此地已居夷。", 
            "异服鱼龙杂，高巢燕雀危。", 
            "平生陆沉感，独自发哀噫。"
        ], 
        "title": "香港书感 其一", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "玫瑰纷流劫，芙蓉此煽妖。", 
            "效灵无海若，得志有天骄。", 
            "奇丽开荒岛，凭陵叹小朝。", 
            "秋风散凉意，热血苦难消。"
        ], 
        "title": "香港书感 其二", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "五十不卿相，公才负黑头。", 
            "艰难困衣食，著述慰穷愁。", 
            "天意方难测，人材世鲜求。", 
            "谁知梁叔敬，生待取封侯。"
        ], 
        "title": "赠梁诗五孝廉二首 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "潦倒天南客，登台吊尉佗。", 
            "相逢剧如故，当哭有长歌。", 
            "西日天方暝，东风海正波。", 
            "何当奋雄略，找剑斫蛟鼍。"
        ], 
        "title": "赠梁诗五孝廉二首 其二", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "麟笔书春后，将铭绝世功。", 
            "驰书谕殊域，草檄下群雄。", 
            "沧海波全定，神州日再中。", 
            "东西朔南暨，齐颂黑头公。"
        ], 
        "title": "戊戌元旦试笔", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "远道劳相访，承筐毕古仪。", 
            "残碑出新建，遗集得寒支。", 
            "勋业衰朝大，文章异代悲。", 
            "昔贤今不作，相对起遐思。"
        ], 
        "title": "家琼楼（瀛海）、晴溪（灏）过访，兼赠阳明碑刻寒支文集，即送归上杭 其一", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "好语吾宗彦，流移羡乐郊。", 
            "族从元宋聚，地扼粤闽交。", 
            "丁令成归鹤，周侯悔斩蛟。", 
            "琴岗最佳处，为我卜衡茅。"
        ], 
        "title": "家琼楼（瀛海）、晴溪（灏）过访，兼赠阳明碑刻寒支文集，即送归上杭 其二", 
        "type": "律诗", 
        "yun": "肴"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "不作参禅客，看山合此行。", 
            "移舟泊春麓，回磴瞰江城。", 
            "亭僻兼云憩，畬荒罢火耕。", 
            "隔林知寺近，花外度经声。"
        ], 
        "title": "春日游别峰寺 其一", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "山路到庵尽，依山见梵楼。", 
            "隔江屏远翠，走石笕潜流。", 
            "僧野能吴语，樵归答粤讴。", 
            "浮生閒半日，已共佛无愁。"
        ], 
        "title": "春日游别峰寺 其二", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "寺小群山合，林深万木春。", 
            "烟霞僧供养，香火佛生辰。", 
            "南国多游女，西方拜美人。", 
            "道旁求布施，凄绝是饥民。"
        ], 
        "title": "春日游别峰寺 其三", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "好静寻山去，山中笑佛忙。", 
            "不须杯珓祝，且證木樨香。", 
            "幢影摇春霭，钟声送夕阳。", 
            "匆匆下归棹，回首万峰苍。"
        ], 
        "title": "春日游别峰寺 其四", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "戴晋无王猛，亡秦有李斯。", 
            "海鱼容自化，山鬼漫前知。", 
            "天道终难测，人心傥未离。", 
            "中兴由一旅，慎勿负心期。"
        ], 
        "title": "次韵答陶生", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "同作浮家客，多君尚宦游。", 
            "天涯惊物序，海色入乡愁。", 
            "鸡凤争栖日，龙蛇起陆秋。", 
            "东风千里目，怀远此登楼。"
        ], 
        "title": "寄怀陈省三（望曾）、许韫白（南英）游宦广州二首 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "谁可陈藩匹，吾尤念许虔。", 
            "几同岭外谪，等是汝南贤。", 
            "仙令丹砂地，蛮王左纛天。", 
            "何时渡江客，聚语永嘉年。"
        ], 
        "title": "寄怀陈省三（望曾）、许韫白（南英）游宦广州二首 其二", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "明月出沧海，我家沧海东。", 
            "独怜今夜见，犹与故乡同。", 
            "丧乱山河改，流亡邑里空。", 
            "相思祗垂泪，顾影愧归鸿。"
        ], 
        "title": "对月书感 其一", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "把酒酹明月，客怀殊不欢。", 
            "流光当此夕，照梦到长安。", 
            "水落龙愁夜，山空鹤语寒。", 
            "中天宫阙迥，孤对岭梅看。"
        ], 
        "title": "对月书感 其二", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "绝代萧夫子，十年羁岭东。", 
            "牢愁满沧海，文字困英雄。", 
            "岁月磨头白，关山落照红。", 
            "相思渺烟水，天末怅冥鸿。"
        ], 
        "title": "寄怀萧伯瑶布衣", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "四万八千户，将完玉斧功。", 
            "看成地球椭，摄起暮潮雄。", 
            "势已群星避，光先四海同。", 
            "山河终一统，留影大瀛东。"
        ], 
        "title": "十四夜月", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "上缺象微变，老阴光尚全。", 
            "何曾旧魄减，已与太阳偏。", 
            "圆相异前夕，寒芒犹满天。", 
            "嫦娥怨幽独，惆怅破瓜年。"
        ], 
        "title": "十六夜月", 
        "type": "律诗", 
        "yun": "先"
    }, 
    {
        "author": "王易", 
        "era": "清", 
        "subtype": null, 
        "text": [
            "郝侯高亢绝三畏，独事慈父如婴儿。", 
            "缁衣不共马尘去，白云时有招隐诗。", 
            "长安万客争索米，寒饿那恤亲颜衰。", 
            "亦或千钟五鼎养，乃翁汗颗滋锄犁。", 
            "人生口体累苦切，天情泪没殊孩提。", 
            "忆昔逢君灌婴市，捧杖佩鲽颜色怡。", 
            "岂知终天恨孤露，默默有泪横我颐。", 
            "膝间笑语博父喜，禄养不逮曾几时。", 
            "十年墓道土花碧，有梦直到袁山隈。", 
            "九泉一滴常苦远，如君之福非易齐。", 
            "覆车坠舟看比比，仗剑蹑屩夫何为。", 
            "何如朝餐饭藜藿，夜对榾柮谈忘疲。", 
            "君真得计我无语，门外万窍犹虎啼。", 
            "何日青山画窗牗，与君共续归来辞。"
        ], 
        "title": "梦侯来书以尊人定省谢弼群之招感赋即寄", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "昔人空念始为僧，今也僧为六民一。", 
            "半偈无成不漏禅，一瓢乃受嗟来食。", 
            "业根未净草当春，太空自来明镜尘。", 
            "不缘妻肉失佛性，却恐堕劫生贪嗔。", 
            "京朝榼瓮殊蠢蠢，厝火从知卧难稳。", 
            "沐猴学作居士身，腹剑能穿楚人盾。", 
            "法华障身号悦耳，大觉西来岂如此。", 
            "政愁闻道晚犹虚，坐令先生憔悴死。", 
            "东坡作诗多妙契，阳明论性有禅意。", 
            "钝根如我不能知，惟有惊呼橐驼背。"
        ], 
        "title": "友或劝学佛作诗谢之", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "照颜得好书，谓是持庵诗。", 
            "入秋怯金虎，仗此一御之。", 
            "开编隐耿光，咀昧生甘饴。", 
            "似对清臞貌，如当坐论时。", 
            "文章本性天，神契无二歧。", 
            "好恶文字外，父子不苟随。", 
            "获公五千言，起我百里疲。"
        ], 
        "title": "读持庵诗", 
        "type": "古风", 
        "yun": "支"
    }, 
    {
        "author": "王易", 
        "era": "清", 
        "subtype": null, 
        "text": [
            "春花绣暖丛台西，邺城荡荡天与齐。", 
            "高台美人留不得，伊谁永卧邺城北。", 
            "石马荒寒狐兔走，叱吒笙歌复何有。", 
            "馀香一旦尽诸姬，遗臭千秋在人口。", 
            "奸雄弄国如弄丸，排风驱电万马奔。", 
            "能呼虎士作鹰犬，直以禹域为丘园。", 
            "何图大命等秋蟪，钧天未了空沈醉。", 
            "舞女犹传赵国声，宫人频话开元事。", 
            "邺城终古草离离，过客愁闻班马嘶。", 
            "世情转烛尔复尔，覆车不毖来无已。", 
            "仗剑争寻大泽蛇，合围正逐双飞雉。", 
            "本来棋局何亏成，盖威予圣天所惩。", 
            "横槊雄风顾安在，况乃孱郝当其庭。", 
            "何用此生狗脚朕，如鸟投罗兽投阱。", 
            "始知黄屋拥金根，不及青蓑汎烟艇。", 
            "驱罢车驰邺城下，七二冢存真孰假。", 
            "祇恐山灵软笑人，相携共对漫漫夜。"
        ], 
        "title": "邺城行", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "共和十二秋，国事无一好。", 
            "迟迟甲子年，望治首同矫。", 
            "无何春气苏，入夏转淫潦。", 
            "狂雨竟浃旬，堤溃墉亦倒。", 
            "蠢矣无支祁，鼓氛弥八表。", 
            "百里绝炊烟，千村汇鱼沼。", 
            "流尸妇襁儿，幸活幼随老。", 
            "琐尾知何穷，哀鸣动苍昊。", 
            "侧闻故老言，天意不可道。", 
            "道光甲午间，后此见则少。", 
            "其时尚承平，逸乐久温饱。", 
            "更阅十数年，半壁忽云扰。", 
            "天欲降大殃，或先示其兆。", 
            "我闻色然疑，兹事竟幽眇。", 
            "国步颠已深，民劳休可小。", 
            "河津入白鱼，道路逐陈宝。", 
            "炊淅矛剑头，亿兆委肝脑。", 
            "辜眚纵难宽，行罚已非藐。", 
            "胡为命洚流，杀民如刈草。", 
            "万国生鱼头，天醉若未晓。", 
            "抑如创世谭，民罪无所祷。", 
            "故令无愚贤，一洗服天讨。", 
            "讵知彼天行，有若奖顽狡。", 
            "恶者趋避工，弱善坐枯槁。", 
            "官家令煌煌，急振毋任殍。", 
            "所全能几何，一一覆巢鸟。", 
            "治民无大术，平政计应早。", 
            "浚洫固圩坊，民命未难保。", 
            "率兽食人肉，喣喣又何造。", 
            "柯柄吝儒生，一室自除扫。", 
            "悲哉天下溺，援手岂徒嫂。", 
            "苟免吾滋惭，闭门梦羲皞。"
        ], 
        "title": "悯灾诗三十二韵", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "同云霁寒霄，缺月隐穹碧。", 
            "其间若有人，捡柴当此夕。", 
            "野语出齐东，谓是食贫客。", 
            "北风雨雪雱，慈母殒寒疾。", 
            "哀哉凯风歌，耗矣皋鱼泣。", 
            "养体不可能，守死志无斁。", 
            "年年觅散柴，藉禦严霜逼。", 
            "坐是致人间，四旬寒不戢。", 
            "斯言宁凿空，有自吾可必。", 
            "为事固近情，副会遂失实。", 
            "拔木记金縢，雊雉载彤日。", 
            "倘无人立豕，或有退飞鹢。", 
            "大孝慕终身，岂以死生易。", 
            "波也其有灵，弥憾外何术。", 
            "民方苦饿寒，十户九还给。", 
            "骈死夫谁怜，终古抱悽恻。", 
            "丘坟万鬼狞，残贼一夫敌。", 
            "波也恶用哀，比屋尽兹厄。", 
            "小人欣有母，爱日幸怡色。", 
            "帘栏早春寒，挟纩有馀适。"
        ], 
        "title": "韩波诗二十韵", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "入耳百事乖，况闻公竟逝。", 
            "撼胸来狂潮，万感倏起坠。", 
            "微生及中年，坐阅天地闭。", 
            "夷齐各求仁，巢由耻非义。", 
            "公清畏人知，大壑蓄元气。", 
            "归隐十年期，躬耕先世事。", 
            "老学烛犹明，孜孜味能至。", 
            "厌乱傥已深，一瞑遂不视。"
        ], 
        "title": "华持庵先生焯挽词", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "买山不必待白发，兹事古贤时蹉跎。", 
            "微闻陆沈在金马，持较三径谁与多。", 
            "刘侯作宦有苦意，二亲鬓霜儿齿稚。", 
            "不然散发江湖间，佯狂放歌亦能事。", 
            "十年缟纻自人海，我视刘侯气无改。", 
            "嗤颠斥俗两无凭，酸咸自知难索解。", 
            "春昼书堂秋夜琴，每忘世事恣啸吟。", 
            "侯如流俗宜远引，我无结客千黄金。", 
            "朅来一官奉鹾策，归家上堂有喜色。", 
            "明知货殖君子讥，惟人所讳君独直。", 
            "围腰万钉何足云，眼前此屋心所殷。", 
            "君能办此富何病，终胜阿堵烦其文。", 
            "江城一夜风催雪，岁朝拥衾梦清澈。", 
            "打门不惜惊周公，挥手相从谢岩说。", 
            "江上水寒犹未春，布帆无奈向江濆。", 
            "高歌青眼匪易适，嗟此南北东西人。"
        ], 
        "title": "乙丑元日喜伯远至时方新被福建盐运迂道归南昌省亲冒雪见过长歌赠行", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "荡荡跃龙桥，日夕千轮蹄。", 
            "先生挟书策，一月百过之。", 
            "康衢久闻谣，古道何坦夷。", 
            "有桥无病涉，劂功人未知。", 
            "朝从桥南来，暮从桥北去。", 
            "既去复何求，不忆来时路。", 
            "月在桥上头，水在桥左右。", 
            "水月自清新，行人总孤负。", 
            "贪夫逐利过，志士猎名骤。", 
            "笑予仅冯生，甘属众庶后。", 
            "江湖多风波，陵岳多嵯峨。", 
            "茧足嗟何归，不如守槃薖。", 
            "一丘我无依，守书如守陴。", 
            "但令一矢存，壁门宁易开。", 
            "为侠当尽狂，为儒当极腐。", 
            "龙跃吾何期，斯桥傥终古。"
        ], 
        "title": "跃龙桥", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "霜下众林羸，拨篱见寒花。", 
            "佳辰集宾侣，山楼揽明霞。", 
            "岩岩石头城，商声遍哀笳。", 
            "风景固不殊，举目成叹嗟。", 
            "中年信多感，况值秋期赊。", 
            "代谢知天心，荣瘁观物华。", 
            "王城盛冠盖，俗声涴筝琶。", 
            "何缘觅清凉，僧厨饭胡麻。", 
            "缅念野遗翁，剥六际纷拿。", 
            "冥鸿未容篡，威凤宁堪笯。", 
            "一卷香草堂，遗音正而葩。", 
            "落叶犹可扫，古愁真无涯。", 
            "千秋视倏忽，万化归虫沙。", 
            "古道世莫因，疑正而信邪。", 
            "登高赋愿言，由赐徒尔誇。", 
            "投林指飞鸟，倦客须还家。"
        ], 
        "title": "癸酉重九日集清凉山扫叶楼以龚半千半亩园诗分均得家字", 
        "type": "古风", 
        "yun": "麻"
    }, 
    {
        "author": "王易", 
        "era": "清", 
        "subtype": null, 
        "text": [
            "楚楚湖上春，桃杏争新妍。", 
            "少美一临杯，酡颜更婵娟。", 
            "白门未寥落，袷衣非少年。", 
            "芳辰当日中，随兴来湖壖。", 
            "清游怀故地，尊酒载诗篇。", 
            "歌呼百无聊，物外寻安便。", 
            "车尘污襟袂，环宇遍烽烟。", 
            "未妨买吴刀，断取一尺天。", 
            "江南万事好，春色尤可怜。", 
            "岚波活眉眼，洲渚横鈫钿。", 
            "览之意不舒，日暮重留连。", 
            "了知光景疾，浩浩阴阳旋。", 
            "兰桂生意殊，何间后与先。", 
            "请试味此语，仿佛云门禅。"
        ], 
        "title": "春分后一日社集北湖分韵得天字", 
        "type": "古风", 
        "yun": "先"
    }, 
    {
        "author": "王易", 
        "era": "清", 
        "subtype": null, 
        "text": [
            "晴湖开黛奁，胜侣集台笠。", 
            "杖策莽苍间，钟阜足摇揖。", 
            "临流羡游鳞，不为过江泣。", 
            "万卉弥芳馨，帝力竟何及。", 
            "春阳苦难护，风雨况相袭。", 
            "悬知青子垂，尚怨花飞急。"
        ], 
        "title": "明日再集分韵得急、春字各成一章 其一", 
        "type": "古风", 
        "yun": "缉"
    }, 
    {
        "author": "王易", 
        "era": "清", 
        "subtype": null, 
        "text": [
            "拿舟历烟渚，目送时移神。", 
            "讶彼湖居人，老死唯知秦。", 
            "问对偶临客，语语皆天真。", 
            "始知得丧亡，灵源鉴无尘。", 
            "嗟哉稻粱谋，汶汶蒙此身。", 
            "何当抱琴书，分取太古春。"
        ], 
        "title": "明日再集分韵得急、春字各成一章 其二", 
        "type": "古风", 
        "yun": "真"
    }, 
    {
        "author": "王易", 
        "era": "清", 
        "subtype": null, 
        "text": [
            "臣斯轘裂祖龙死，六艺不废江与河。", 
            "茂陵刘郎右儒术，百家爝火徒殊科。", 
            "东周逢掖三万士，治隆俗美菁者莪。", 
            "石渠天禄庋藏密，勒石虎观瞻嵯峨。", 
            "古今元恶在兵革，大宝历世寻镌磨。", 
            "义疏章句递充栋，帝虎千载谁正口。", 
            "文侯嗜古今六一，物聚所好归网罗。", 
            "得其一角自墟莽，剔藓刮垢勤摩挲。", 
            "审文大易经及传，计字半千存最多。", 
            "熹平铭表累十百，逊此希世同璆珂。", 
            "文侯櫜鞬行万里，盾鼻磨墨还口歌。", 
            "汲古抱残思述作，文敝道丧君则那。", 
            "烽烟薄海鸣金戈，抚此一喟双滂沱。"
        ], 
        "title": "熹平石经残石歌为文舟虚作", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "重阴罨峰眉，微阳隐林端。", 
            "廿载失父儿，来叩劫后山。", 
            "披榛拾口磴，未至心已瘅。", 
            "茔茔此体肤，乃幸留两间。", 
            "墓门草始黄，小溪横一湾。", 
            "衰杨振悲风，白日凄以寒。", 
            "再拜复长恸，万感摧心肝。", 
            "当年慕云水，一壑无犹悭。", 
            "生儿百无成，坐任松楸残。", 
            "吾父傥长健，青山皆欢颜。", 
            "而今抚崖花，但讶泪斑斑。", 
            "浮生竟安止，掩涕听绵蛮。"
        ], 
        "title": "丁丑秋暮袁山上冢作", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "国命舟断樯，大道舆脱辐。", 
            "天复不憖遗，祸也福焉伏。", 
            "瘣木疾无枝，高厚乃蹐局。", 
            "槃槃盖世翁，危城寄风烛。", 
            "万恨丛颓龄，一暝绝漓俗。", 
            "了知帝乡安，宁期世人哭。", 
            "盲风卷海来，鲸鲵试馋喙。", 
            "巍巍黄金台，弥天触膻秽。", 
            "独醒已堪伤，何况际魑魅。", 
            "朝衣坐涂炭，休论伯夷隘。", 
            "被发悲民沦，同仇敌王忾。", 
            "正气塞苍冥，堂堂故常在。", 
            "燕实杀王蠍，汉亦夭龚生。", 
            "苦节不可贞，为善非近名。", 
            "翁生值叔季，泪眼对榛荆。", 
            "垂老当明夷，坐阅沧海横。", 
            "冥飞避尘污，有诗皆变声。", 
            "世誉齐谢客，岂谓知渊明。", 
            "辟儒亦能文，濡笔觊暮夜。", 
            "诞士多好吟，媚世摘嫣姹。", 
            "繄翁慎衮钺，直道无假借。", 
            "不畏君实知，讵知老叉骂。", 
            "千篇继涪皤，灵襟融造化。", 
            "下视名利徒，奚啻王与霸。", 
            "兵尘方障日，劫火愁焚林。", 
            "哀哉涓蜀梁，善畏蔽其心。", 
            "脱命还旧乡，震耳传正衾。", 
            "仰天一掬泪，忍遽成悲吟。", 
            "瓣香念平生，片语意千寻。", 
            "操壶饮江海，腹满安知深。", 
            "峥庐一角秋，匡山万重碧。", 
            "清绝云与泉，翁久托心迹。", 
            "人间此何世，禹甸乏安宅。", 
            "望圹见皋巅，君子自兹息。", 
            "篇籍垂修名，龙蛇岂为厄。", 
            "余情信郁陶，翁寿固金石。"
        ], 
        "title": "散原先生挽词", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "山居园桃开，婉婉有生意。", 
            "宁知丧乱年，十九皆涕泪。", 
            "游蜂去复旋，邻鸟亦来憩。", 
            "何讶风尘人，花下一谋醉。", 
            "羲和驭双丸，万古不留滞。", 
            "及时畅生机，枯菀本无计。", 
            "京华斗麇鼯，乡园竟榛秽。", 
            "对此眼暂明，冥默足幽思。", 
            "韶华讵可回，安用掩吾袂。"
        ], 
        "title": "园桃", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "蓐收旋旆秋乍清，蓦临此日心潜惊。", 
            "宗邦厄运苦鲛鹗，安事敝帚矜馀生。", 
            "辽阳健儿争九死，南望旌旗泪如水。", 
            "十年碧血白山隈，雪虐风饕没残垒。", 
            "儒冠莫辞嫂溺羞，桑蓬弃置筋骨柔。", 
            "韩王论语持半部，何益燕云十六州。"
        ], 
        "title": "初度日值沈阳沦陷十周年惘然作", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "种蕉南窗下，竦立如奚奴。", 
            "流离三岁馀，百遇无一舒。", 
            "小园忆京华，半亩颇自娱。", 
            "铜驼已荆棘，敢复期还珠。", 
            "自我窜山谷，补被弃琴书。", 
            "农夫丧其耒，泛若秋塘凫。", 
            "踵门受一廛，捆屦乃寡徒。", 
            "但恃舌能耕，略有砚可畬。", 
            "失居受以旅，于斯见盈虚。", 
            "南中当早春，膏润滋畦蔬。", 
            "司农劝东作，青纮躬秉锄。", 
            "我无郭外田，差免吏卒呼。", 
            "时难惭苟全，局促辕间驹。", 
            "洗心听夜雨，梦觉思江湖。"
        ], 
        "title": "种蕉", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "穷士困占毕，迫轭愿远游。", 
            "浴沂当暮春，举棹临清流。", 
            "江南好莺花，万井人烟稠。", 
            "清溪抱城闉，涨腻成香沟。", 
            "繁华忆盛日，倏若荷当秋。", 
            "罗绮竞凡姿，风骚变村讴。", 
            "玉步迭已更，兹邦壮新猷。", 
            "雄都据龙虎，大道开骅骝。", 
            "陆梁犹负嵎，民病胡可瘳。", 
            "荒荒东海氛，压境吾同仇。", 
            "破柱来惊雷，停杯乱繁忧。", 
            "夷祸自古今，晋宋同一丘。", 
            "安内外可攘，自侮还谁尤。", 
            "书生空舌笔，逭死稽前修。", 
            "忍为津畔吟，共作新亭囚。", 
            "拔剑歌莫哀，散发寻沧州。"
        ], 
        "title": "上巳第二期泛舟青溪，时倭氛方炽，以沧海横流到此身分韵得流字", 
        "type": "古风", 
        "yun": "尤"
    }, 
    {
        "author": "王易", 
        "era": "清", 
        "subtype": null, 
        "text": [
            "阜西快人真快哉，孤根绿绮飞天来。", 
            "冰丝乍拂襟抱开，绰约姑射投我怀。", 
            "岳龈徽轸集上材，媵以弦谱双琼瑰。", 
            "自云得诸锦城裴，琴坛牛耳持两雷。", 
            "同心客至洗金垒，举赠不啻三归台。", 
            "物聚所好神每谐，爨下有声呼百喈。", 
            "嗟予方轴入秦灰，鞠通旧侣随蒿莱。", 
            "膳甘长藿薪古槐，思逃空虚厌淫哇。", 
            "安用太常收犯斋，本来无物何尘埃。", 
            "感君嘉惠逾解推，尘觉黍谷虚枯荄。", 
            "手间荆棘待剪排，会领至味如临杯。", 
            "东湖去梦愁溯洄，一枝聊报江南梅。"
        ], 
        "title": "谢查阜西寄绿绮琴", 
        "type": "古风", 
        "yun": null
    }, 
    {
        "author": "丘象随", 
        "era": "清", 
        "subtype": "五言律诗", 
        "text": [
            "何处望琼州，中原地尽头。", 
            "蛮烟山万点，海雾蜃千楼。", 
            "身世乾坤失，生涯日夜浮。", 
            "更堪烽火急，消息断高秋。"
        ], 
        "title": "怀张虞山琼州", 
        "type": "律诗", 
        "yun": "尤"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "相携驼坐对萧森，人海仙缘那可寻。", 
            "裙屐渐非年少日，风霜先警岁寒心。", 
            "欲凭大气支残劫，共办微呻出晚阴。", 
            "十二春秋惊过羽，不堪重续脊令吟。"
        ], 
        "title": "深秋与瘦弟三贝子花园眺坐", 
        "type": "律诗", 
        "yun": "侵"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "最怜丛绿渐无存，却遣青霜肃旧园。", 
            "冉冉七弦疑未远，槃槃一世更谁论。", 
            "早知代谢原天意，已办耰锄向水村。", 
            "小巷巾车归亦好，惊鸦遥共送晨昏。"
        ], 
        "title": "城南园葭蓼苍然秋意酣倦赋示三弟", 
        "type": "律诗", 
        "yun": "元"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "是处秋光俨画图，长安西笑未为孤。", 
            "濯缨溪水歌清浊，落帽山风意有无。", 
            "著我此间忘岁历，劳人心事半江湖。", 
            "盘冈十八矜腰脚，尚许回车觅坦途。"
        ], 
        "title": "庸庵招同香山游览竟日", 
        "type": "律诗", 
        "yun": "虞"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "远市偏收一角秋，媻姗时与作淹留。", 
            "王城疑睡粗闻息，黄叶欺人竟打头。", 
            "霜后园林如此老，眼前文字为谁谋。", 
            "漫歌松柏苍凉句，十载迟来吊古丘。"
        ], 
        "title": "先农坛与三弟索句", 
        "type": "律诗", 
        "yun": "尤"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "寒宵病榻依兄弟，人海流波自送迎。", 
            "已分东西终逆旅，偶持哀怨入孤鸣。", 
            "疏灯老屋林园梦，冷月晶霜上下清。", 
            "共此乡心几千里，倚闾辛苦若为情。"
        ], 
        "title": "月当头夜怀母示三弟", 
        "type": "律诗", 
        "yun": "庚"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "何事风波不闭门，担书归卧絮窠温。", 
            "厌看冠盖京华满，犹及田园旧菊存。", 
            "异地相怜吾欲涕，有涯知殆子能尊。", 
            "江湖岁晚愁难说，我亦逢人未敢言。"
        ], 
        "title": "送梦庐南归", 
        "type": "律诗", 
        "yun": "元"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "宵寒饮泪吾将病，穗帐归魂子已陈。", 
            "几日春风来未觉，十年残语梦非真。", 
            "无知儿女蠕蠕拜，有尽莺花逐逐新。", 
            "一酹暂终成木立，九原应忆独醒人。"
        ], 
        "title": "令容诞日", 
        "type": "律诗", 
        "yun": "真"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "朝霞西子窥妆镜，落日南朝向石城。", 
            "便送沧州入寒梦，稍移角枕听江声。", 
            "天涯倦羽兹能息，霜半秋菘晚欲成。", 
            "想得拨灰吟啸罢，夜深梧影一栊明。"
        ], 
        "title": "奉怀步曾金陵", 
        "type": "律诗", 
        "yun": "庚"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "相看骨肉集灯前，荼苦周旋了此年。", 
            "卷里乱怀愁得句，梅边新影自成妍。", 
            "可知心共朱颜老，为盼春归绿意先。", 
            "门外风光隔尘土，独清犹得一时贤。"
        ], 
        "title": "壬戌除夜", 
        "type": "律诗", 
        "yun": "先"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "坐觉西风改鬓颜，乘桴犹值乱离间。", 
            "楸枰短烛催残弈，荆玉明珠赋大环。", 
            "雁路孤鸣谁可说，鸰原遗痛讵能删。", 
            "劳生那许培风息，一念摊书饱看山。"
        ], 
        "title": "奉别柏庐步曾游学美洲", 
        "type": "律诗", 
        "yun": "删"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "佳节匆匆意悄然，自煎茶水对炉烟。", 
            "流天大月虚今夕，入坐小车思隔年。", 
            "析饼喜嗔怜子稚，侵帘风露觉凉先。", 
            "枯愁收拾凭谁寄，漫放商声上七弦。"
        ], 
        "title": "中秋孤坐", 
        "type": "律诗", 
        "yun": "先"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "故人知我苦绸缪，落笔能开海上楼。", 
            "何恋稷门初至客，最难江国后归舟。", 
            "酒边哀乐陈陈见，风入园林事事秋。", 
            "著子一枝原局促，迟予三径足淹留。"
        ], 
        "title": "梦侯自津门来书诙奇玩世得句却寄", 
        "type": "律诗", 
        "yun": "尤"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "此间粗得清凉地，遥翠西山已满襟。", 
            "落日小桥通懒客，阁铃微雨接孤吟。", 
            "扫荷熏柳秋能事，濯足兴歌彼有心。", 
            "隐约儿时旧啼笑，龛灯琴韵倘重寻。"
        ], 
        "title": "水观音亭栏望", 
        "type": "律诗", 
        "yun": "侵"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "怀铅十载不归耕，了却公家趁晚晴。", 
            "作锻那知中散意，曳涂犹避漆园名。", 
            "偶窥大化讥蛮触，苦有馀哀到脊令。", 
            "斗室高天吾与子，开门还忘此何声。"
        ], 
        "title": "过仲詹小斋閒话", 
        "type": "律诗", 
        "yun": "庚"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "檐霜檽雨放秋回，短景难消蚁磨催。", 
            "袖手江湖天更迥，惊心骨肉梦成灰。", 
            "似随飞鸟去无迹，欲上高山呼不来。", 
            "坏壁应多旧题在，劳君偏写喘丝哀。"
        ], 
        "title": "辟疆书然弟病中语览之泫然", 
        "type": "律诗", 
        "yun": "灰"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "万里鸿飞心事传，乍随风色到吟边。", 
            "相携故侣成川逝，几向西楼看月圆。", 
            "避地九夷原匪陋，藏身一壑恐难坚。", 
            "海天不作蛟鼍梦，夜雨寒灯已隔年。"
        ], 
        "title": "得柏庐美洲书兼寄步曾", 
        "type": "律诗", 
        "yun": "先"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "麦秀西风迹已陈，哀丝豪竹泪犹新。", 
            "早知借箸难筹国，略有悲歌不近人。", 
            "列座图书无上隐，罗胸星斗自然春。", 
            "梦华遗事君能补，稍却王城十丈尘。"
        ], 
        "title": "仲涛丈寄示闻歌诗感书奉怀", 
        "type": "律诗", 
        "yun": "真"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "岁阑剩作栖栖客，款语能无戚戚思。", 
            "七字雕肝如有迫，卅年回首此何时。", 
            "片帆江上春同梦，细雨灯前夜独噫。", 
            "共祝污邪休报歉，砚田新涨笔淋漓。"
        ], 
        "title": "除夕简潭秋", 
        "type": "律诗", 
        "yun": "支"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "此际真疑贯月游，烟波不数五湖舟。", 
            "沉冥市色藏微语，淡定风光许暂留。", 
            "据石自绵丘壑意，怀人休问溯洄愁。", 
            "蟾辉鸦鬓俱清绝，争似东坡赤壁秋。"
        ], 
        "title": "中元前夕河上", 
        "type": "律诗", 
        "yun": "尤"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "尺宅堪图寸晷清，晚云新月照双楹。", 
            "荒唐牛女传千载，笑悯鸡虫乱一生。", 
            "欲断世间婚宦累，略无年少绮罗情。", 
            "高斋坐挹鲜凉意，片叶无秋起暗惊。"
        ], 
        "title": "七夕遣兴", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": null, 
        "text": [
            "斓斑越鸟双厥趾，离离綷翼脩脩尾。", 
            "不因毛羽好矜张，何由却入樊笼里。", 
            "樊笼初苦久亦安，转忘饮啄栖深山。", 
            "珠帘绣柱春光媚，时复开屏炫美观。", 
            "开屏不惜全身力，但博人誇好颜色。", 
            "错星缛锦信焜煌，而我对之三叹息。", 
            "慕誉徇名有是乎，摇唇鼓舌皆汝徒。", 
            "安得李家善射手，中汝双目何天衢。"
        ], 
        "title": "孔雀开屏（孔雀张尾谓之开屏）", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "千年㵎底木，变石坚且脩。", 
            "如何百鍊钢，反为绕指柔。", 
            "难辨来南海，但见砥中流。", 
            "可以砺霜锋，入水断蛟虬。", 
            "君子慎所托，从革终贻羞。"
        ], 
        "title": "木变石", 
        "type": "古风", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "东风吹入百花心，百花芳意秾不禁。", 
            "委红晕紫殊态度，笑靥明眸无浅深。", 
            "已醺锦蝶垂弱翅，更溜幽禽送好音。", 
            "绮楼舞袖招琼瓣，金谷华筵颓玉岑。", 
            "昨朝枝上犹增色，今日丛前渐张阴。", 
            "此际东风还似旧，可怜百花难宿留。", 
            "百花不惜为风摧，却悔当日因风开。"
        ], 
        "title": "百花行", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "禁松三百馀年久，女萝施之因亦寿。", 
            "每携春色见薰风，似顾杏桃开笑口。", 
            "或苍或艳虽不伦，齐年恰比列仙真。", 
            "窥户小儿发已雪，双成绰约犹娇嫔。", 
            "蜂衙蝶阵年年判，兔葵燕麦何须叹。", 
            "清和沐雨影亦鲜，便入虾须上龙案。", 
            "昼长几暇倚玫除，南亩初沾忧虑舒。", 
            "却忆风人善体物，匪伊垂之带有馀。"
        ], 
        "title": "咏御花园藤萝", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "枪旗初吐含轻烟，雨前不已称火前。", 
            "吴中自来俗如此，竞巧争新实可怜。", 
            "学林昔日传新话，即今例事无须怪。", 
            "清和宿雨润帘栊，越瓯小试瓶笙籁。", 
            "诗肠既沃兴怀赊，古道邈矣宁惟茶。", 
            "君不见三十而㛰四十仕，今人安能迟待此。"
        ], 
        "title": "火前茶", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "枕石不如流，漱流不如石。", 
            "瓷枕坚且洁，堪赠如兹客。", 
            "既质玉之质，复白雪之白。", 
            "磨涅不磷缁，拂拭多光泽。", 
            "恍挹神仙人，精神盎内积。", 
            "岂伴窈窕女，粉黛污颜色。", 
            "可荐床之东，亦宜牖以北。", 
            "张氏榴应羞，钱家石岂特。", 
            "虚堂夏午閒，松涛泛幽席。", 
            "朅此梦羲皇，古风如可即。"
        ], 
        "title": "白瓷枕", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "麦有小大殊，实则皆一类。", 
            "大者常先熟，亦赖雨旸遂。", 
            "去冬雪泽稀，望雨过春季。", 
            "将谓麦全无，安望饼堪饵。", 
            "闰月迟节候，夏首沾天赐。", 
            "旋转岂人力，芃芃陇回翠。", 
            "风翻万顷波，晴饱千针穗。", 
            "犹可半收穫，喜出吾所意。", 
            "大官供碾䬯，雕槃聊一试。", 
            "纵逊玉食腴，爱此田家味。"
        ], 
        "title": "碾䬯", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "居山畏不深，宿水畏不曲。", 
            "山深方隔尘，水曲斯远俗。", 
            "鸣榔嘉荫下，红贴春波绿。", 
            "长笑桃源客，千载炫耳目。"
        ], 
        "title": "陆治花溪渔隐小幅", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "古有刻玉为六玺，是为天子之宝瑞。", 
            "炎刘以降铜印传，上自公侯下郎吏。", 
            "牙门部曲行军符，以昭信守别真伪。", 
            "抑埴亦复誇象齿，制巧用便钗脚利。", 
            "何人好古比集狐，明贤历历著名氏。", 
            "貂珰但知金玉重，弃置尚方之敝笥。", 
            "我偶发视识旧物，乃命文臣重排次。", 
            "徵明父子为巨擘，太原王宠包山治。", 
            "墨林鉴赏最精当，幼于雅抱山林志。", 
            "屈指鸿儒凡几辈，如在一堂相把臂。", 
            "文苑盛事有如此，金薤连城逊美萃。", 
            "龟坛螭纽无不具，大小鸟篆咸该备。", 
            "锦囊檀匣允所宜，肯教俗物同滥厕。", 
            "名章幸得归九重，不然优孟风应炽。", 
            "不然优孟风应炽，嗟嗟刚卯翻增愧。"
        ], 
        "title": "明贤象牙章歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "雨来作乍炎，雨止馀轻冷。", 
            "秀木鸣珠点，长空驻云影。", 
            "须臾风散之，色色声声静。", 
            "泬㵳洗碧天，我意同高迥。"
        ], 
        "title": "晚晴", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "宿雨润平林，晓风发幽谷。", 
            "书窗通四邻，骋望皆如沐。", 
            "寻流可得源，源流会一辙。", 
            "穷理在致知，吾闻诸前哲。", 
            "良农喜时雨，我亦惜分阴。", 
            "不然忧虑多，义府何心寻。", 
            "丛楚既森郁，奔泉复滂湃。", 
            "坐忘契静观，何必劳行迈。", 
            "地偏自无俗，轩幽不须广。", 
            "时有报衙蜂，含花入书幌。", 
            "衣履绝尘壒，须眉俯洁清。", 
            "山阴王逸少，妙会镜中行。", 
            "轻烟才出林，奔云旋作雨。", 
            "读诗爱浣花，无能继其武。", 
            "平桥隔横溪，溪头芳草萋。", 
            "过来回望处，霁霭傍川低。"
        ], 
        "title": "讨源书屋", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "披林寻石磴，颇觉劳脚力。", 
            "到顶坐山斋，万虑于焉息。", 
            "因悟为学方，不懈乃造极。"
        ], 
        "title": "心远阁作二首 其一", 
        "type": "古风", 
        "yun": "职"
    }, 
    {
        "author": "弘历", 
        "era": "清", 
        "subtype": null, 
        "text": [
            "山木不妨密，密处还间疏。", 
            "远近归吟凭，妙会无时无。", 
            "登临忆往岁，忧乐何顿殊。", 
            "孰不因境迁，渺矣古之徒。"
        ], 
        "title": "心远阁作二首 其二", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "陵谷高深旋转为，元凯好誉真情痴。", 
            "磨石历历纪勋绩，碑虽有二同其辞。", 
            "一立岘山巍巍之峰巅，一沉万山窈窈之深溪。", 
            "当时所重不在岘首褒功之片玉，将谓沧桑变后潭底发露征南事业仍与之俱齐。", 
            "孰知世界仍此潜碑未审何时见，丰碣早毁岘山虽在无从复考黄绢之色丝。", 
            "呜呼元凯好誉真情痴，何如同时叔子惟一堕泪碑。"
        ], 
        "title": "岘山碑", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "琅玕其叶云霞瓣，无香有韵宜清玩。", 
            "绿阴池馆露华滋，今夕何夕见此粲。", 
            "潋潋桃笙泛碧涛，元和佳句想士曹。", 
            "连昌宫中满宫竹，又有墙头千叶桃。"
        ], 
        "title": "夹竹桃", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "女萝本柔物，赋性善依倚。", 
            "不励自立心，曾无无耻耻。", 
            "古柏干青云，生意殊未已。", 
            "女萝羡高标，欲因以托已。", 
            "攀援上绝顶，亚枝吐繁蕊。", 
            "初犹藉其势，与柏相表里。", 
            "继则窃其权，岂肯知足止。", 
            "雨露所滋润，惟萝受之耳。", 
            "束缚偃矫身，乃日以槁死。", 
            "我惜柏失计，祸匪因萝起。", 
            "君子近小人，害不视乎此。"
        ], 
        "title": "女萝", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "万泉多溪田，黍稻皆可艺。", 
            "无虞水旱灾，三农赖其利。", 
            "今岁雨早沾，额手感天赐。", 
            "北郊届斋居，清跸陈羽卫。", 
            "延缘览穑事，乘流桂舟刺。", 
            "两岸嘉木繁，万亩良苗翠。", 
            "怀新飏微风，发秀烘晨霁。", 
            "协纪恢炱候，入画江南意。", 
            "益深惕息心，敢侈丰亨瑞。", 
            "言念三农夫，蒿目终年计。"
        ], 
        "title": "万泉庄", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "文轩山水间，近远罨新绿。", 
            "亶矣虚且静，侵阶花药馥。", 
            "真堪驻小年，谁信白驹速。", 
            "清流於以枕，黛影如可掬。", 
            "即景无不同，会心斯有独。"
        ], 
        "title": "虚静斋小憩", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "此俗始荆楚，特以纪岁时。", 
            "初因吊忠悃，相沿竞水嬉。", 
            "夏五真夏五，风日薰且熙。", 
            "况当膏雨沾，应节聊拈题。", 
            "昆明闪金波，回堤灿蜀葵。", 
            "中流九龙舟，谁肯相参差。", 
            "黄帽双飞桨，綵缕五色丝。", 
            "纷逐锦标得，悬望霓旌麾。", 
            "既闹旋亦寂，凭观有所思。", 
            "我观竞之义，所包未可涯。", 
            "聊举数端言，以当一解颐。", 
            "四时惟其竞，双丸日夜驰。", 
            "江河惟其竞，东去不复归。", 
            "大鹏竞图南，翼若云天垂。", 
            "蟪蛄竞春秋，各各不相知。", 
            "其间人更甚，率被名利羁。", 
            "大禹竞寸阴，陶侃较分釐。", 
            "所趋背膺判，同惧晷刻移。", 
            "惟竞所以劳，其劳无止期。", 
            "故无竞维人，四方其训之。"
        ], 
        "title": "竞渡", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "岷山导江几千里，神禹底绩犹堪指。", 
            "龙眠绘事秘府多，食蔗至是观止矣。", 
            "休论待诏重临摹，定知此李胜彼李。", 
            "古澹天然意匠营，长歌约略记起止。", 
            "石纽秋风落日斜，剔鬟往圣生于此。", 
            "蚕丛鱼凫开国事，谪仙已莫详原委。", 
            "江走白沙山紫微，楼延万象供凭视。", 
            "灵嵓授记忆当年，卧牛伏龙连玉垒。", 
            "万春大面列遥屏，青城故宅传花蕊。", 
            "三十六峰峰各殊，巀嶭嵚崎复岌嶬。", 
            "万里桥头杜老居，浣花溪畔薛家址。", 
            "锦官城外柏森森，丞相祠堂何处是。", 
            "双流迤逦接新津，彭女如螺云表峙。", 
            "嘉眉古眉唐析之，名园晚赋想高士。", 
            "李陆刘白号四贤，巴王有庙荒烟里。", 
            "空闻古洞说岑翁，不辨三生迹李氏。", 
            "萧滩魏沱十六巡，台名八阵归倾圮。", 
            "瞿塘峡口滟滪堆，赤甲白盐连夔子。", 
            "行云行雨识高唐，雄风披处兰台毁。", 
            "五音六律中琴声，掉石滩平舟可舣。", 
            "纵横全蜀览无馀，太冲有赋难擅美。", 
            "画禅室中精鉴人，且拜下风称胜米。", 
            "同时四美萃中舍，潇湘九歌及女史。", 
            "聚散散聚凡几经，宗伯一一详志已。", 
            "此去宗伯逾百年，其间幸未遭兵燬。", 
            "江村詹事亦好古，才于四中得半耳。", 
            "犹自诩为席上珍，作诗艳论澄心纸。", 
            "乃今四美具一室，赏心乐事无伦比。", 
            "寓意于物不留意，咄咄是吾乃所以。"
        ], 
        "title": "李伯时蜀江图歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "曾闻火里有金莲，岂必汤中无芙蕖。", 
            "卓然不受玉井诏，独开生面薰风初。", 
            "是时别浦才田田，早有霞瓣临波舒。", 
            "却如九品开极乐，天龙著意为吹嘘。", 
            "君不见岱岳顶上松，劲节傲寒称大夫。", 
            "傲寒傲热纵不同，要皆矫矫自立徒。", 
            "以此论是荷，岂非君子乎。", 
            "水华亭亭倘借问，何闻而毁何见誉。"
        ], 
        "title": "汤泉荷花数年以来屡有是作率疾其附炎欲速以致先时零落虽风人刺恶之意然草木何知亦视其所托之地何如耳且疾之已甚君子弗为故作是诗一反先意盖美刺自不相妨亦以见世间毁誉原无一定论也", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "桂月去年临塞外，相期今岁赏中秋。", 
            "那知桂已先时发，独自看花泪暗流。"
        ], 
        "title": "早桂", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "试问阇黎悟未曾，与僧何不可言僧。", 
            "却怜佛子亲逢佛，因识能仁有不能。"
        ], 
        "title": "万寿寺口占赐方丈明鼎", 
        "type": "绝句", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "非虞高处不胜寒，身到何如望里看。", 
            "一步未劳才举目，拈题已在白云端。"
        ], 
        "title": "望云罩未至", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "云间尚恋翠峰耸，瀑壮偏淙白石寒。", 
            "小驻山庄欣静寄，略纾幽抱惬澄观。"
        ], 
        "title": "静寄山庄杂咏 其一", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "四面芙蓉入座浓，石林云海自重重。", 
            "上方高与秋空杳，夜半微闻缥缈钟。"
        ], 
        "title": "静寄山庄杂咏 其二", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "临流搆馆名听雪，据胜标亭欲槩云。", 
            "便是朱明无暑到，那更白帝报秋分。"
        ], 
        "title": "静寄山庄杂咏 其三", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "剡藤一试三王帖，蓟树全中七字诗。", 
            "不是好游兼学懒，散怀聊复偶然时。"
        ], 
        "title": "静寄山庄杂咏 其四", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "蝶栩山花何故喜，虫吟秋草若为愁。", 
            "扫除愁喜参虫蝶，了了层峰翠罨眸。"
        ], 
        "title": "静寄山庄杂咏 其五", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "时向松边依绿荫，便教石上勒朱书。", 
            "秋来不道吟情懒，恰有云山会起予。"
        ], 
        "title": "静寄山庄杂咏 其六", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "无多溪壑昼常静，能使林岚气益鲜。", 
            "卜筑何论大小隐，不餐沆瀣也登仙。"
        ], 
        "title": "王蒙青卞隐居长幅", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "留侯已报韩仇日，靖节终成晋隐时。", 
            "不可山中无伴侣，虬翁笑谓舍予谁。"
        ], 
        "title": "唐寅松坡高士卷", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "小庾诗情老王法，萧萧短幅写无遗。", 
            "独饶神契不言处，秋仲皋涂精舍时。"
        ], 
        "title": "题项圣谟天香书屋图", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "早看冒雨复欺霜，争发深黄与浅黄。", 
            "迅矣流阴催节物，中秋才过指重阳。"
        ], 
        "title": "菊", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春溪曾见双双宿，秋宇重惊两两过。", 
            "懒与写生传乐意，洞庭归去任烟波。"
        ], 
        "title": "雁", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春秋太室奉尝烝，悲助兹辰祭泰陵。", 
            "哀诏一番重展处，自惟何以副绳承。"
        ], 
        "title": "恭祀泰陵礼毕将回銮徘徊增慕载咏三章 其一", 
        "type": "绝句", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "感切忌辰逢岁忌，泪乾悲已更馀悲。", 
            "山苍云白秋林紫，正忆西园泣血时。"
        ], 
        "title": "恭祀泰陵礼毕将回銮徘徊增慕载咏三章 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "缅怀治教十三年，荡荡恩覃薄海壖。", 
            "祭礼已成归辔促，梦魂仍在鼎湖边。"
        ], 
        "title": "恭祀泰陵礼毕将回銮徘徊增慕载咏三章 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "淡烟疏霭接郊坰，问稼常教辔一停。", 
            "犁欲其廉劳欲再，寻常农语尽堪听。"
        ], 
        "title": "郊行即景 其一", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "迩日霜华变树滋，深黄浅紫斗风姿。", 
            "恰如秋杪滦河墅，去岁今年有所思。"
        ], 
        "title": "郊行即景 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "秋麦菁葱绿映袍，翻犁预作早春劳。", 
            "民艰欲补豳风什，不独于茅与索绹。"
        ], 
        "title": "郊行即景 其三", 
        "type": "绝句", 
        "yun": "豪"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "上陵旋跸御园来，观德回看有剩哀。", 
            "路近因教来往数，却惭由径逊澹台。"
        ], 
        "title": "德胜门外 其一", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "曲折村衢霜迹寒，树枝疏漏远山攒。", 
            "轻舆半月重经处，倏作深秋飒景看。"
        ], 
        "title": "德胜门外 其二", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "来牟新绿入平皋，纳稼将齐比栉高。", 
            "又见黄华篱落畔，端谁宾客与题糕。"
        ], 
        "title": "德胜门外 其三", 
        "type": "绝句", 
        "yun": "豪"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "蓟门十里霁烟低，景胜寻常西直西。", 
            "底事今年多假道，应教他日不堪题。"
        ], 
        "title": "德胜门外 其四", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "风里试披清奏籁，月中乍展宛飞龙。", 
            "一梢已占琅玕性，千亩如看烟雨重。"
        ], 
        "title": "题倪瓒画竹", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "云轩树杪几楹悬，纵目凭陵万景全。", 
            "漫道冬山偏寂寞，好因古澹见天然。"
        ], 
        "title": "雨香馆", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "极顶何来洞穴深，仙风吹送八琅音。", 
            "个中疑有天龙护，时作人间六月霖。"
        ], 
        "title": "宝珠洞 其一", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "是处真称迥出凡，天花馡馥落云岩。", 
            "恰如观象读周易，六位成章索得咸。"
        ], 
        "title": "宝珠洞 其二", 
        "type": "绝句", 
        "yun": "咸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "天半轩斋一倚楹，初冬风物值晴明。", 
            "即今一晌拈吟处，何似去年望里情。"
        ], 
        "title": "宝珠洞 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "每览报丰常意喜，及批告歉辄眉颦。", 
            "非关片刻心无定，愁亦由衷慰亦真。"
        ], 
        "title": "批摺口号", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "千峰如睡玉为皴，落落拿空本色真。", 
            "茅屋把书寒不辍，斯人应是友松人。"
        ], 
        "title": "李山风雪杉松卷", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "一气为春去必回，谁将消息付寒梅。", 
            "蕊珠仙妒女夷巧，偷先东风特地来。"
        ], 
        "title": "邹复雷春消息图即用其韵", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "苍松夭矫石嶙峋，景物初冬亦可人。", 
            "雀舫已收𢊖坞里，冰床未出冻溪滨。"
        ], 
        "title": "初冬瀛台即景 其一", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "缥缃棐几惬澄观，橘月菱窗暖不寒。", 
            "敬业乐群当日事，年来此景更逢难。"
        ], 
        "title": "初冬瀛台即景 其二", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "菊芳已歇未开梅，朔景灵台一朅来。", 
            "却忆前年淑清畔，掞笺仙侣共流杯。"
        ], 
        "title": "初冬瀛台即景 其三", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "开冬犹暖雪为雨，入夜连纤响砌筠。", 
            "遥识明晨纵远目，西山应有数峰银。"
        ], 
        "title": "雨", 
        "type": "绝句", 
        "yun": "真"
    }, 
    {
        "author": "王闿运", 
        "era": "清", 
        "subtype": null, 
        "text": [
            "汉柏唐槐，只陌上荒尘，长掩斜照。", 
            "却访青门，双树绿阴寒罩。", 
            "墙外碧玉交枝，浑不似、闰年生小。", 
            "想向来、阅过沧桑，相伴岁寒三老。", 
            "曾经御辇鸣鸾到。", 
            "问游仙、梦痕谁扫。", 
            "吹香密叶藤花外，古寺临官道。", 
            "看尽灞上柳条，兵火后，依然春好。", 
            "比六榕蛮地，空杳霭、云昏晓。"
        ], 
        "title": "玲珑四犯", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "凄凄半月雨。", 
            "做尽春愁无处诉。", 
            "帘外泼寒处处。", 
            "只柳眼啼烟，杏腮笼雾。", 
            "寒鸦报曙。", 
            "听几声，萧瑟如许。", 
            "谁知我、酒边诗里，别有咏花句。", 
            "芳树。", 
            "艳阳潜度。", 
            "且引起、玉钩金缕。", 
            "花朝刚是小雪，尽放春来，莫教天妒。", 
            "眼前骢马路。", 
            "怕他日、天涯又去。", 
            "还分付、暖香眠鸭，好在绣帏护。"
        ], 
        "title": "霓裳中序第一 丙午二月二日，苦雨凄风，饶有春意", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "几辈清流，选谏草、更得谏垣甄别。", 
            "此生亲见，三度杨花榆荚。", 
            "那禁得、宫树流莺，有百般巧语，暗似鶗鴂。", 
            "不如早去，一任寄巢啼血。", 
            "江湖未须回首，向故山隐处，自寻薇蕨。", 
            "渔阳鼙鼓动地宫阙。", 
            "问东怅望、斜阳柳隙。", 
            "一掬离恨，都付与、铜琵铁笛。"
        ], 
        "title": "三部乐 题张仲炘都门帐饮图", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "看谁持玉杖，是匡庐旧日，主人无恙。", 
            "峡泉三叠，琴调破云浪。", 
            "浩歌声自放。", 
            "天风吹做凄荡。", 
            "不尽吟情，有吴烟几点，摇曳白波上。", 
            "戴笠寻诗有样。", 
            "瘦损何妨，呼吸通天响。", 
            "牯牛平望，夷语乱樵唱。", 
            "洗空山水瘴。", 
            "飞流溅瀑千丈。", 
            "更莫闲游，祇凭阑把酒，一醉吐空旷。"
        ], 
        "title": "梦芙蓉 题王太守戴笠图", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "记曾探、山阴春晓。", 
            "思发花前，兴先云到。", 
            "王谢风流，远情都说宦游好。", 
            "玉骢珠舫，刚一洗、酸寒稿。", 
            "况鹤畔琴边，自指点、年时游钓。", 
            "吟啸。", 
            "正汾阴听雁，又是洞庭秋早。", 
            "渔蓑豸绣，总不负、江山文藻。", 
            "更到处、胜侣高朋，闲添入奚囊诗料。", 
            "但展卷看题，空想图中三妙。"
        ], 
        "title": "长亭怨 为俞廙仙题卧游图", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "姑射貌。旧日酒边曾索笑。", 
            "春风吹醒人年少。花开花落情多少。", 
            "明蟾照。人间只有西湖好。"
        ], 
        "title": "归国谣 为俞廙仙题彭雪琴画梅", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "镫喧月静，好元宵景色，绿梅香透。", 
            "玉镜银阶千万影，箫管曲长催酒。", 
            "夜已三更，花迷五色，换烛添香又。", 
            "记曾寻句，六街春景如绣。", 
            "恰是月转回廊，照星星华发，年光非旧。", 
            "旧日儿童今老大，憔悴青衫短袖。", 
            "斫地休歌，恼人无寐，此夜真孤负。", 
            "忘情一笑，依然傍花随柳。"
        ], 
        "title": "百字令 戊申元宵，赠陈甥邓婿", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "绮思年年，离情处处，惯别浑成闲事。", 
            "海上风波，惹新亭悲泪。", 
            "料今岁，不如唐宫露盘花水，只是爆声传喜。", 
            "那用乞灵，看群儿自贵。", 
            "叹山中，自有悲秋意。", 
            "被词人、拉入愁城底。", 
            "一曲新吟，在啼螀声里。", 
            "如今好久住神仙地。", 
            "岂不肯、挽尽银河水。", 
            "且付与、织剩余丝，织人间锦字。"
        ], 
        "title": "拜星月慢 和樊山七夕词", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "不分春来，柳条无赖，蓦地报人春信。", 
            "新年才几日，更打探、花期远近。", 
            "窗梅遥问。", 
            "料青苔点点，落英盈寸。", 
            "谁知道、碧桃开了，刘郎未省。", 
            "长恨。", 
            "花事匆匆，怕红无三日，绿阴成阵。", 
            "海棠娇小惯，且先趁、东风赌俊。", 
            "好春无尽。", 
            "总不如今年，暗催离怨。", 
            "沙泉畔、踏春行处，夜雷惊笋。"
        ], 
        "title": "翠楼吟 其一 春信", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "一角钟山，朝朝拄笏，宦情不如归兴。", 
            "君恩容卧治，且饶与、皋兰轺乘。", 
            "公才须称。", 
            "喜六旆红停，皖山青映。", 
            "新开府，早秋衙鼓，雁声遥应。", 
            "还认。", 
            "油幕看人，问故人别后，好风谁赠。", 
            "白蘋江上句，料难共、吴兴争胜。", 
            "戟门香凝。", 
            "有得意诗篇，赏心图帧。", 
            "君知否、楚云楼阁，有人闲凭。"
        ], 
        "title": "翠楼吟 其二 继莲畦为江藩，与端督龃龉。朝命移甘肃，于道令权皖抚，故为此词", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "才送春归，当阶芍药，剩红留影。", 
            "风寒雨细，谁问绿苔芳径。", 
            "晓光笼、阑干暗凭，寂寞谁管离愁醒。", 
            "只翠禽双语，似知人闷，笑人孤另。", 
            "强起开明镜。", 
            "又照见横波，泪痕香冷。", 
            "今年好月，孤负粉樱红杏。", 
            "甚佳期、寒食踏青，倡条冶叶闲寄兴。", 
            "但昏昏，梦入梨云，早莺啼懒听。"
        ], 
        "title": "琐窗寒 甲寅四月，夏气犹寒，芍药已残，新荷未出。登楼晨望，霭然有作", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "好春蚕事早。", 
            "竹外篱边，豆花香了。", 
            "自挈筠笼，摘得绿珠远小。", 
            "城里新开菜市，应不比、家园风调。", 
            "樱笋较。", 
            "甘芳略胜，点盐刚好。", 
            "曾闻峡口逢仙，说姊妹相携，世尘难到。", 
            "近日相煎，怕被豆根诗恼。", 
            "寄与尝新一笑。", 
            "想念我、晨妆眉扫。", 
            "风露晓。", 
            "园中芥荃将老。"
        ], 
        "title": "玉漏迟 其一 滋摘蚕豆寄窊，为作一词，索才女和", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "和章来不早。", 
            "又碧池深涨，绿荷开了。", 
            "消夏闲吟，正拂浣花笺小。", 
            "军将打门传送，刚谱得、红闺新调。", 
            "谁唱定风波，墨向盾头磨好。", 
            "堪怜十四琼枝，似四折瓜稀，仙凡颠倒。", 
            "且向深山，聊避六根烦恼。", 
            "偶得开颜一笑。", 
            "便一斗胸中尘扫。", 
            "清镜晓。", 
            "提防玉关人老。"
        ], 
        "title": "玉漏迟 其二 为滋和代懿作", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "岳云远到南横，尚书旧第风筝碎。", 
            "人生逝水，几家诗社，又兴吟事。", 
            "西蜀才人，少年潘鬓，暗惊铅泪。", 
            "笑诗翁充老，龙钟自喜，浑不管，陈抟睡。", 
            "今日法源春醉。", 
            "问归魂，可留琼佩。", 
            "再传弟子，比康南海，更加憔悴。", 
            "来往燕台，驴背驮诗，遗篇不坠。", 
            "恨虞渊日薄，黄公垆畔，更无题字。"
        ], 
        "title": "水龙吟 题岳云闻笛图", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "小姑吟罢英雄老，再起南征。", 
            "转恨余生，凄诉琴声杂鼓声。", 
            "微之也悔从前误，误了莺莺。", 
            "莫误卿卿。", 
            "可惜风流顾曲名。"
        ], 
        "title": "采桑子二阕 其一", 
        "type": "词", 
        "yun": null
    }, 
    {
        "author": "王闿运", 
        "era": "清", 
        "subtype": null, 
        "text": [
            "书生却有元戎胆，醉罢蒲桃。", 
            "笑摘红蕉。", 
            "茉莉花前宿酒消。", 
            "思量冷暖吴钩剑，重把灯挑。", 
            "细捻香烧。", 
            "一卷兵书付小乔。"
        ], 
        "title": "采桑子二阕 其二", 
        "type": "词", 
        "yun": null
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "入波曾不湿，当夏也教凉。", 
            "无改千年度，依然今夕光。", 
            "筠篁疏弄影，荷芰静生香。", 
            "一节犹微欠，良宵未肯长。"
        ], 
        "title": "月", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "每自不禁愁，萤光又见流。", 
            "漫云能烛夜，底事更催秋。", 
            "背月偷荧耀，因风托去留。", 
            "昨年已感触，今夕忆从头。"
        ], 
        "title": "萤", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "坐石俯澄波，游鳞生趣多。", 
            "识人先已待，得饲乐无过。", 
            "讵是曝腮鲤，堪方听讲鹅。", 
            "竿丝权且置，非欲效詹何。"
        ], 
        "title": "饲鱼", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "构宇俯银塘，淙琴入听长。", 
            "绿云高树合，清露早兰芳。", 
            "问景真宜夏，迎风好纳凉。", 
            "芸编纷插架，鉴古一披详。"
        ], 
        "title": "池上居 其一", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "适值昼长暇，仍来池上居。", 
            "徘徊验今昔，踯躅惜居诸。", 
            "雨现潜泥蚓，波恬在藻鱼。", 
            "万缘皆道趣，妙契静观馀。"
        ], 
        "title": "池上居 其二", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "迥榭一凭之，山深夏静时。", 
            "阴晴无定态，丘壑发清思。", 
            "蝶翅沾花馥，蝉声出柳迟。", 
            "谷神如有约，今日又徵诗。"
        ], 
        "title": "皋涂精舍", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "好山无暑避，静室得心安。", 
            "铿尔筠篁籁，飒然衣袂寒。", 
            "地高游目远，云敛骋怀宽。", 
            "指点前题处，烟萝翠欲团。"
        ], 
        "title": "静室 其一", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "结宇只三楹，千峰四座迎。", 
            "岩松真古貌，山鸟不凡声。", 
            "晋帖临窗拓，吴茶就涧烹。", 
            "万几欣少暇，偶此寄崇情。"
        ], 
        "title": "静室 其二", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "午热微嫌剧，溪云送雨过。", 
            "凉暄随以异，旸雨信称和。", 
            "村陇丰登麦，公田勃长禾。", 
            "慰馀还自问，勤政应如何。"
        ], 
        "title": "溪亭对雨 其一", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "倚槛眄平湖，苍茫乍有无。", 
            "真奇许氏句，巧幻米家图。", 
            "烹茗供清兴，敲诗课静娱。", 
            "倾盆刚少间，古树尚垂珠。"
        ], 
        "title": "溪亭对雨 其二", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "爽气逼溪亭，澄观合杳冥。", 
            "瀑泉浑助壮，荷芰似添馨。", 
            "坐可消尘壒，谁能拟色形。", 
            "须臾云脚敛，净展远山青。"
        ], 
        "title": "溪亭对雨 其三", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "繁英得雨滋，姌袅更纷披。", 
            "锦绣侵阶齿，罍瓶置井眉。", 
            "春园全不让，秋意已先知。", 
            "徼露含风态，黄筌画里枝。"
        ], 
        "title": "繁英", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "诘旦还清禁，明晨将视朝。", 
            "路岐临杰构，座里眄重霄。", 
            "云散天容畅，雨沾暑气消。", 
            "到兹忧慰屡，松桧自森乔。"
        ], 
        "title": "承光殿", 
        "type": "律诗", 
        "yun": "萧"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "黍稷沾优渥，风光凑晓晴。", 
            "气清繁暑涤，云散远天明。", 
            "花馥侵瑶砌，槐阴护绣楹。", 
            "三希披宝帖，快雪有同情。"
        ], 
        "title": "晴", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "晚风烦暑净，魄夕絮云徂。", 
            "即渐迟宫漏，聊因泛御湖。", 
            "印波光上下，隔岸景虚无。", 
            "一例蓬窗眺，番番兴会殊。"
        ], 
        "title": "泛月", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "晓色侵罗幌，初晴景色和。", 
            "轩墀饶润秀，书史足吟哦。", 
            "竹里风兼爽，花间露渐多。", 
            "畴咨勤问政，何以秩南讹。"
        ], 
        "title": "晓（六月十九日） 其一", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "向浦朝烟泮，披襟飒籁流。", 
            "景光将饯夏，林岫已迎秋。", 
            "悟物思遐托，得心非外求。", 
            "西成消息好，略可慰先忧。"
        ], 
        "title": "晓（六月十九日） 其二", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "朝爽拂人多，虹桥枕玉河。", 
            "向山行熟路，遍野看嘉禾。", 
            "高下全滋茂，雨旸时协和。", 
            "老农惊未见，我意喜如何。"
        ], 
        "title": "晓过青龙桥", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "松坞筑云庄，乘閒赏景光。", 
            "天容看欲淡，风意已含凉。", 
            "过雨泉滋壮，迎秋草尚芳。", 
            "触缘观物变，底觉是真常。"
        ], 
        "title": "季夏香山 其一", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "零露湛常流，停云薄旋收。", 
            "水山观动静，鱼鸟适飞浮。", 
            "画意真堪会，人心已向秋。", 
            "万几才少暇，诗思又纷投。"
        ], 
        "title": "季夏香山 其二", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "斜照半川横，梧飘一叶轻。", 
            "霁光添惨淡，秋信太分明。", 
            "潦水行将澈，寒蝉亦已鸣。", 
            "甫田消息好，额手待西成。"
        ], 
        "title": "立秋 其一", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "急雨催残暑，微风递暮寒。", 
            "农谈欣有庆，往事感无端。", 
            "寥廓澄虚宇，威纡露远峦。", 
            "安排閒笔砚，准拟咏金官。"
        ], 
        "title": "立秋 其二", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "景光传白藏，徙倚向银塘。", 
            "拂竹风全爽，浮荷露渐凉。", 
            "閒情牵素月，穑事协时旸。", 
            "底藉占风奏，田功报吉祥。"
        ], 
        "title": "立秋 其三", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "今夕夫何夕，无端意惘然。", 
            "恨曾经去岁，痛复忆前年。", 
            "夜静风露下，天空云汉边。", 
            "行宫非禁苑，底事又情牵。"
        ], 
        "title": "七夕", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "皆树已成林，行宫秋未深。", 
            "景光还似昔，岁月忽为今。", 
            "新魄飞河畔，幽芳笑砌阴。", 
            "城钟初定夜，悠尔空尘心。"
        ], 
        "title": "密云行宫即景", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "径入绿榆远，轩凭碧浪高。", 
            "秋初尚浓荫，雨过乱鸣涛。", 
            "旧句题四壁，重来有二毛。", 
            "景光不殊昔，底事足牢骚。"
        ], 
        "title": "小金山作 其一", 
        "type": "律诗", 
        "yun": "豪"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "云标披飒爽，天外眺苍茫。", 
            "最爱登临美，浑忘衣袂凉。", 
            "乔松风度籁，野草露生香。", 
            "为问曹唐句，游仙第几章。"
        ], 
        "title": "小金山作 其二", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "引水成湖面，为亭据石头。", 
            "略教加点缀，便可学沧洲。", 
            "山鸟能延客，莎蛩特韵秋。", 
            "昔年吟啸处，历历记清游。"
        ], 
        "title": "小金山作 其三", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "雨后来听瀑，淙淙响益繁。", 
            "大都得之耳，惟此不为喧。", 
            "赴涧来鸣鹿，攀林饮渴猿。", 
            "山中足佳趣，难与俗人言。"
        ], 
        "title": "听瀑", 
        "type": "律诗", 
        "yun": "元"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "雨后泉声壮，风前树态狂。", 
            "洗空万里碧，变候一番凉。", 
            "谷霭凝朝润，秋花散晚香。", 
            "向来无此景，始快宿心偿。"
        ], 
        "title": "雨后", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "天鸡唱晓声琅琅，六螭驾日升榑桑。", 
            "朱麟忽斗阻日驭，赤乌饥啄金轮旁。", 
            "佛方灭度魔未伏，天龙八部何披猖？", 
            "罗㬋左手出障日，中天竺国全无光。", 
            "须弥山影陡闇黑，当昼星见垂妖芒。", 
            "南赡部州古圣国，羲鞭猛著当空忙。", 
            "魔云走逐复不舍，虽欲远避难为藏。", 
            "尚留半镜不全缺，奋目赖有开天皇。", 
            "羿弓昔射九乌死，一乌留使终朝翔。", 
            "岂容魔力夺所舍？坐令万古无阴阳。", 
            "岁星过处玉犬吠，魁杓方指苍龙苍。", 
            "于时下方正岁旦，太史占日书灾祥。", 
            "中朝天子用中法，乃罢酒醴停笙簧。", 
            "陈兵典已命司马，萦社术复稽公羊。", 
            "龙舆不御避正殿，麟鼓载击通天阊。", 
            "有经救护出佛口，亦遣梵诵僧衣黄。", 
            "黄冠复令道所道，步虚声里飞金章。", 
            "预传丹诏戒群吏，郡朝县舍同遑遑。", 
            "百神闻之奏天帝，迩来叠肆群魔狂。", 
            "丰隆祗今赐休假，太皞莅职方治装。", 
            "时惟三方庆高会，列仙竞进朱霞觞。", 
            "径欺天醉巧抵隙，举手更肆魔氛强。", 
            "前犹障月此障日，未可天度仍包荒。", 
            "祛罗行且涌海天，药叉罗刹争跳梁。", 
            "迦楼罗动鹏翮猛，乾闼婆耸龙头昂。", 
            "帝车窃据弄斗柄，妖党朋煽联天狼。", 
            "神州况复有伏莽？徵妖召怪难为防。", 
            "共工头坚柱且折，蚩尤气横旂频扬。", 
            "治之不早使潜结，将易天姓纷刘张。", 
            "以魔应魔竞强倔，戎首实自罗㬋倡。", 
            "下方日月号天眼，任蚀不治讹天盲。", 
            "赤云飞夹白虹贯，效尤而起安可常？", 
            "甚将裂日作三两，蚀而不已日且亡。", 
            "收之桑榆未为晚，百神伫待张天纲。", 
            "维帝曰嗟予其治，维尔神并扶阳刚。", 
            "乃诏郁仪饬内政，结璘阴教为匡襄。", 
            "赐之天弧威不服，参旂井钺光煌煌。", 
            "魔将束手伏鬼国，寰宇无复妖氛飏。", 
            "彼虽障日日固在，但用魔法胡能长？", 
            "天工自古贵人亮，此理维圣为能详。", 
            "昔垂佛日使西照，天龙八部走且僵。", 
            "况今苍精且御宇，将游化日如陶唐。", 
            "要须中国圣人出，前驱麒麟后凤凰。", 
            "大九州成大一统，万法并灭宗素王。", 
            "四天下皆共一日，永无薄蚀无灾伤。", 
            "不然测日有辩口，魔法复幻来西方。", 
            "直教天变不足畏，流祸且恐过焚坑。", 
            "不惟两儿困尼父，顽辩如盂如探汤。", 
            "彼乃有帝解造日，将惑黄种归亚当。", 
            "谁欤觉者解厥惑，力拒魔说毋遗殃！", 
            "下方有臣心向日，捧日愿大无能偿。", 
            "梦排阊阖闻帝语，天空海阔歌慨慷。", 
            "海风浩浩夜未央，天鸡再唱云入房。"
        ], 
        "title": "日蚀诗", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "百年鼎鼎三去一，百事不能能执笔。", 
            "规天抚地愿未毕，坐废一万二千日，徒费精神了无益。", 
            "手携诗卷行天涯，百事不成成者诗。", 
            "诗能穷尔尔不知，可怜除夕复祭之，有脯在俎酒在卮。", 
            "梅花一笑回春姿，弄笔尚自吟南枝。"
        ], 
        "title": "除夕诗 其一", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "长蛇东来饥而贪，我欲斩之力不堪。", 
            "坐令闾井歧商参，故居缥渺海色蓝。", 
            "羁栖复筑山中庵，此身乃虱江城南。", 
            "今夕何夕陈酒果，一家分照围炉火。", 
            "海阔山遥定思我，今夕不寐寐应可。", 
            "东风吹梦云万朵，剑光入海长蛇堕，长啸故山侍亲坐。"
        ], 
        "title": "除夕诗 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "岁何可守乃守岁，老大尚为儿女事。", 
            "岁去重关不能闭，岁何须饯乃饯岁。", 
            "一尊甫陈万感至，醒眼闷看司命醉。", 
            "平生媚灶苦不工，坐令三十弥困穷。", 
            "何人设祀黄羊丰，家拥金穴身三公。", 
            "仰天愁睇青濛濛，但见斗柄春回东。"
        ], 
        "title": "除夕诗 其三", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "古人习轻趫，因之作绳戏。", 
            "意与蹋鞠同，本用事武备。", 
            "何时入宫禁，乃令娱姬侍。", 
            "宫中岂教战？美人竟身试。", 
            "名之曰千秋，祝词意何媚？", 
            "讹转为鞦韆，颠倒因文字。", 
            "春风动帘帷，兰闺寂无事。", 
            "嬉春藉苏困，不惜委珠翠。", 
            "遂疑作戏初，专为妇人置。", 
            "何期岭外州，戏乃有古义。", 
            "闾左侠少年，习武广场地。", 
            "双绳下系板，朱竿矗若植。", 
            "各斗好身手，高自鸣得意。", 
            "仙乎疑肉飞，人也俨著翅。", 
            "斯技固甚微，斗力非斗智。", 
            "当其分明角，势亦殊钝利。", 
            "形劳逸其神，乃不虞陨坠。", 
            "技成惜无用，徒党自标异。", 
            "方今重防边，朝右资阃寄。", 
            "何当下军书，壮士毕罗致。", 
            "上之为飞将，下亦备突骑。", 
            "绳度而梯缘，猛迅扫丑类。", 
            "不龟且可封，拍张亦高位。", 
            "此乃真千秋，名实两兼至。", 
            "毋终如处女，巾帼羞遗懿。", 
            "萧娘吕姥徒，虽贵愧将帅。", 
            "勖哉闾左人，同奋千秋志。"
        ], 
        "title": "千秋曲", 
        "type": "古风", 
        "yun": "寘"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "黄田山下寒飙肃，白发老妪当道哭。", 
            "问妪何事何愁蹙？", 
            "妪言有儿昨伐木，遇虎于山饱虎腹。", 
            "兹山往昔安樵牧，年来有虎伤人畜。", 
            "啸侣呼群食而宿，狼藉满山飞血肉。", 
            "犬豕未能餍所欲，近村噬人今五六。", 
            "谈者色变谁能逐？", 
            "空山辗转穷无告，残年自悲成老独。", 
            "嗟哉妪悲良足悲，惜尔不遇陈公网鳄时！", 
            "鳄杀儿，诉公知，公杀鳄，偿孤儿，鳄且可杀，虎何能为？", 
            "妪乎！", 
            "今则将安之？", 
            "妪悲妪徒悲，不如勿悲妪且归。", 
            "妪若不归虎将来，寒云黯黯白日颓。"
        ], 
        "title": "黄田山行", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "大江日夜东，流尽古今事。", 
            "安知古恶溪，今乃名善地。", 
            "严城滨江立，置守称郡治。", 
            "城北为金山，银山自西至。", 
            "日夜金银中，最难得廉吏。", 
            "西北气肃杀，害常寓于利。", 
            "韩山何峨峨？隔江若相避。", 
            "千古侍郎亭，独无金银气。"
        ], 
        "title": "说潮五古十七首 其一", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "一疏晨叩阙，夕贬大海南。", 
            "安知辟佛人，乃喜留僧谈。", 
            "苛论出后儒，公德宁遗惭。", 
            "蒙庄固多诬，妄说孔赞𣆀。", 
            "拒墨见夷之，此意良足参。", 
            "颠也实异僧，在世为奇男。", 
            "悯其醉佛久，将为醒沈酣。", 
            "想闻公语时，心已怕瞿昙。", 
            "仆仆八月间，来往至再三。", 
            "惜乎公遗书，意未申所含。", 
            "留衣人其人，微旨谁能谙？", 
            "中天北斗光，夜照叩齿庵。"
        ], 
        "title": "说潮五古十七首 其二", 
        "type": "古风", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "文翁昔化蜀，相如为之师。", 
            "放诞犊鼻人，高文千秋垂。", 
            "韩公启潮教，赵子寔所资。", 
            "平生磊落况，见公所遗诗。", 
            "翻然大海南，持文弄珠嬉。", 
            "维海气为潮，变化生雄奇。", 
            "公文得其气，遂起八代衰。", 
            "况乃生其间，御气出骤驰。", 
            "径当走籍湜，上与公追随。", 
            "惜哉不从公，匿采沈海湄。", 
            "遗文遂零落，片羽世尚疑。", 
            "闇然凌云气，天子不能知。", 
            "教虽仅期月，潮人至今思。", 
            "蕉黄荔子丹，时荐天水祠。", 
            "何处下马陵，补镌有道碑？"
        ], 
        "title": "说潮五古十七首 其三", 
        "type": "古风", 
        "yun": "支"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "世变日以亟，文告不足申。", 
            "鳄鱼实冥顽，杀之非不仁。", 
            "遥遥千百年，继韩仅有陈。", 
            "南荒富物怪，不独鳄病人。", 
            "我闻有独鬼，凭城殃潮民。", 
            "昔有贤使君，为文告之神。", 
            "驱去旋复来，不能歼厥身。", 
            "用独已可惊，况乃用其群！", 
            "嚣然来鬼国，飞燐张双轮。", 
            "攫人以为餐，朋踞大海滨。", 
            "天威不肃杀，安得回阳春？"
        ], 
        "title": "说潮五古十七首 其四", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "藩镇与羽党，交起而亡唐。", 
            "嗟哉赞皇公，实为党魁伤。", 
            "斯人朋非党，将相材兼良。", 
            "已筑筹边楼，乃治平泉庄。", 
            "白马竟为厄，投身落南荒。", 
            "公当燕閒日，曾受丹砂方。", 
            "富贵而神仙，中道乃偕亡。", 
            "穷愁下恶水，扁舟岭梅香。", 
            "胡为未到潮，说潮神不扬？", 
            "海气今益昏，接天水茫茫。", 
            "时艰思将相，吊古心慨慷。", 
            "救世即真仙，服食安可常？", 
            "冷冷化象潭，金玉飞宝光。"
        ], 
        "title": "说潮五古十七首 其五", 
        "type": "古风", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "峨峨贵人山，下有贵人村。", 
            "桓桓陈将军，将乃出将门。", 
            "七闽拓为八，千里张军屯。", 
            "至今漳之人，庙祀丰鸡豚。", 
            "英灵及台岛，歌舞陈清樽。", 
            "我昔瞻遗像，冕旒抑何尊？", 
            "想见辟土时，仗钺群蛮奔。", 
            "抚绥闽越人，舆台皆感恩。", 
            "方今重阃寄，边海开雄藩。", 
            "海风自西来，山气日氤氲。", 
            "欲访山下人，或有将种存。"
        ], 
        "title": "说潮五古十七首 其六", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "宋南遂不北，有将而无相。", 
            "哀哉赵元镇，牢落南荒放。", 
            "误识猢狲王，谪禦鹦鹉瘴。", 
            "五年住潮州，间复遭谗谤。", 
            "此老终倔强，气作山河壮。", 
            "潮人爱居士，既去犹景向。", 
            "大书得全字，揭榜讲堂上。", 
            "遗址今何存？烟蔓苦难访。", 
            "睒睒箕尾光，中夕劳怅望。"
        ], 
        "title": "说潮五古十七首 其七", 
        "type": "古风", 
        "yun": "漾"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "莫大于恢复，莫雠于金虏。", 
            "莫急于用人，莫难于用武。", 
            "觥觥王尚书，谋国心何苦！", 
            "讲学张赵间，所得非小补。", 
            "论语致太平，况乃精易数。", 
            "惜哉公著述，零落无完部。", 
            "邦人重科第，巍访九衢树。", 
            "安知古名贤，风期足千古。", 
            "龟湖春水生，丙舍隐林坞。", 
            "欲读胡公铭，郁郁但黄土。", 
            "好为语畬民，松柏勿樵斧。"
        ], 
        "title": "说潮五古十七首 其八", 
        "type": "古风", 
        "yun": "麌"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "道学倡东南，维潮亦兴起。", 
            "卓哉郑与郭，学为晦翁喜。", 
            "题诗飞泉岭，想见侍杖履。", 
            "晦翁生南度，志锐雪国耻。", 
            "登朝曾几日，侃侃论国是。", 
            "斯岂腐儒能？何乃丛众毁？", 
            "宋亡于道学，妄者尚集矢。", 
            "安知翁之徒，磊落多国士。", 
            "斥逐未能用，炎精乃不祀。", 
            "统在道自尊，人心终不死。", 
            "鸣泉落汉声，至今震里耳。", 
            "平生愧失学，用晦契微旨。", 
            "何当搆拙窝，吾从子朱子。"
        ], 
        "title": "说潮五古十七首 其九", 
        "type": "古风", 
        "yun": "纸"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "东山气清肃，中乃祠三忠。", 
            "我怀文文山，夙昔梦寐通。", 
            "携我烟霄间，俯瞰青濛濛。", 
            "乾坤正倾侧，玉简宁为功。", 
            "梦觉谨志之，浩然思无穷。", 
            "思公艰危日，九死来岭东。", 
            "哀歌沁园春，古木残阳红。", 
            "悲哉五坡岭，报国志未终。", 
            "岭梅最高品，著花冰雪中。", 
            "安知有南枝，向暖私春风。"
        ], 
        "title": "说潮五古十七首 其十", 
        "type": "古风", 
        "yun": "东"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "南澳海上山，缥缈隔烟雾。", 
            "凄凉陆丞相，中有衣冠墓。", 
            "我昔舟过之，苍郁见宰树。", 
            "韩山拜公祠，正笏俨相度。", 
            "想见海中魂，哀痛失玉步。", 
            "东皋访遗裔，堂宇已非故。", 
            "斯祠亦就荒，俎豆日不具。", 
            "罔两尔何知？英灵尚呵护。"
        ], 
        "title": "说潮五古十七首 其十一", 
        "type": "古风", 
        "yun": "遇"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "郁郁金城山，上有千岁松。", 
            "峨峨马公墓，遇者怀孤忠。", 
            "全家碧血葬，遗碣苍苔封。", 
            "我来吊昔贤，林影斜阳红。", 
            "登山旷四瞩，遥接沧海东。", 
            "山石俨伏虎，铭者为俞公。", 
            "公当有明时，平倭著奇功。", 
            "载观没羽字，如见挥戈雄。", 
            "死者不复生，生者多庸庸。", 
            "至今沧海上，日夜生夷风。"
        ], 
        "title": "说潮五古十七首 其十二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "南风吹不竞，洲上妾送郎。", 
            "北风多杀声，妾心为郎伤。", 
            "黯然天水碧，海色明斜阳。", 
            "悲歌平元曲，变徵何慨慷！", 
            "至今红螺洲，春草为不芳。", 
            "男儿不报国，愧死陈璧娘。"
        ], 
        "title": "说潮五古十七首 其十三", 
        "type": "古风", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "阳明昔抚虔，且战且讲学。", 
            "中离薛先生，举家侍讲幄。", 
            "犹子方登朝，死谏节已卓。", 
            "惜哉真铁汉，一疏官复削。", 
            "青衣拜节归，京尘手亲濯。", 
            "中离溪汤汤，中离山岳岳。", 
            "夜半闻钟声，谁欤实先觉。", 
            "维时讲良知，仁夫尤卓荦。", 
            "建策平交南，持节巩边朔。", 
            "斯诚阳明徒，边材独腾踔。", 
            "竟忤仇严归，风节更雄倬。", 
            "沧海今扬尘，边警喧鼓角。", 
            "不能事兵戎，何以兴礼乐？", 
            "斯材不可得，令我思悠邈。", 
            "斯材纵可得，欲出伤谣诼。", 
            "河流自西来，颓波日以浊。", 
            "三河河上坟，丰碑半残驳。"
        ], 
        "title": "说潮五古十七首 其十四", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "人生不得志，至为邑宰客。", 
            "客中太有人，埋没殊可惜。", 
            "有明板荡鞦，宗社墟闯逆。", 
            "草间偷活人，巍巍愧冠帻。", 
            "邑客尔何为？孤生奋一掷。", 
            "忠烈本性生，宁复关通秝？", 
            "至今古潮阳，义士名赫赫。", 
            "名流井泉香，血化井泉碧。"
        ], 
        "title": "说潮五古十七首 其十五", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "英雄未遇时，牢落无不有。", 
            "铁丐尔何来？孑身南北走。", 
            "问丐何姓名，仰天指其口。", 
            "陈平计固在，谁识相时久。", 
            "伟哉查孝廉，雪中呼与酒。", 
            "姓名不必知，知丐才不偶。", 
            "赠裘可以典，赠金可以受。", 
            "知我非常人，此意不可负。", 
            "一梦忽登天，大风吹尘垢。", 
            "双狮压腹背，金印忽在肘。", 
            "韩王得意事，第一报漂母。", 
            "施者虽无求，受者固不苟。", 
            "丐乎尔诚能，将迎亲拥帚。", 
            "昔时猎酒徒，衣绣此居守。", 
            "史祸为君脱，觞歌为君寿。", 
            "黄金不足报，报之以石友。", 
            "千古此两人，金石同不朽。", 
            "一曲雪中人，高唱铅山叟。"
        ], 
        "title": "说潮五古十七首 其十六", 
        "type": "古风", 
        "yun": "有"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "中原忽龙战，九族开闽关。", 
            "吾丘自固始，举族来莆田。", 
            "有宋鸿胪卿，数典乃吾先。", 
            "巍巍枢密公，于潮为始迁。", 
            "梅溪铭公墓，琴山霭春烟。", 
            "有子梅州守，归养娱亲前。", 
            "若赵，投赠多诗篇。", 
            "想见与居游，论道皆名贤。", 
            "三传韶佥判，宗牒曾手编。", 
            "碧血老殉义，宋日沈虞渊。", 
            "维时方乱离，族散闽越间。", 
            "或近籍保昌，或远居琼山。", 
            "吾祖佥判弟，实隐鄞江边。", 
            "孙枝日以茂，江楚多绵延。", 
            "吾宗著石窟，一水梅潮连。", 
            "精舍寻金山，扫墓来故阡。", 
            "遥遥三十世，已阅七百年。", 
            "别派出承旨，棣萼春风联。", 
            "述祖非无人，谱牒多不全。", 
            "安知台海客，东风引回船。", 
            "居潮而言潮，稽古为悠然。", 
            "先畴尚可服，旧德犹能传。", 
            "东南此雄镇，保世心拳拳。"
        ], 
        "title": "说潮五古十七首 其十七", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "城根潮齧树半枯，天阴月黑啼训狐。", 
            "飞瞰屋山嚇黄小，徵凶召眚声呜呜。", 
            "潮州老守行春政，一纸朝颁磔枭令。", 
            "万户无声春柝严，夜伏空山依破镜。", 
            "嗟哉人中亦有鸮，东山风雨愁飘摇。", 
            "人间惜少恶溪檄，畀出浊水公为妖。", 
            "丹山凤去梧桐老，海上纷来九头鸟。", 
            "安得枉矢挂阴弓，风毛雨血沧溟东。"
        ], 
        "title": "杀鹗行", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "路转峰回叠磴遥，携筇人上翠微腰。", 
            "一亭嵌水古流曲，万石镵云秋气骄。", 
            "寒洞声喧山阁雨，大江目极海门潮。", 
            "岳阳胜概休相忆，横槊雄心郁未消。", 
            "同游陈艮山同年，时极谈洞庭之胜。"
        ], 
        "title": "水帘亭", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "逍遥文字谢庄周，墨潘都成涕泪流。", 
            "凄绝三闾香草意，秋江人赋畔牢愁。", 
            "接天烽火迫残年，孤负铙歌制凯旋。", 
            "依旧元戎窦车骑，更无人与勒燕然。", 
            "何事悲天祗自悲，寒斋倚枕苦寻思。", 
            "书生怅作封侯梦，愁煞黄粱饭熟时。", 
            "都卢场辟万人观，民力东南近已殚。", 
            "不惜水衡钱浪掷，汉家恩赐结呼韩。", 
            "故人塞外有书还，惆怅江天对白鹇。", 
            "见说汉边瓯脱尽，秋风胡马满阴山。", 
            "黄河如带负前盟，满地洪流秋未清。", 
            "东海茫茫尽鱼鳖，可悲不独是彭城。", 
            "薤露声哀秋气凉，出关有客更投荒。", 
            "刊章钓尽甘陵党，流祸居然到吕强。", 
            "剑外音书屡滞留，西风愁说锦江游。", 
            "黄巾破败连三郡，更遣刘焉牧益州。", 
            "战云黯黯遍天西，江上行吟夕照低。", 
            "还向夔巫苦奔走，草堂空筑浣花溪。", 
            "漫诧榑桑旧挂弓，残棋欲著与谁同？", 
            "东风吟冷英雄泪，海外扶馀局未终。"
        ], 
        "title": "书事叠前韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "钢是铁所为，铮铮抑何美！", 
            "安知经火炼，竟化柔绕指。", 
            "噫吁乎嗟哉，行百者半九十里，晚节末路之难乃如此。", 
            "君不见扶风大儒宫中才子，当时果以投荒死，岂不贤名溢青史？", 
            "左手抚图右引剑，人生变节须臾耳。", 
            "适从何来集于此，逼人富贵徒为尔。", 
            "大衔赫赫书铭旌，相公竟葬咸阳矣。", 
            "邓绾好官曾几时？", 
            "人笑褚公今冷齿。"
        ], 
        "title": "嗟哉行", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "凤皇山下凤皇水，流绕凤城水光紫。", 
            "东流分出凤皇洲，凤皇台踞洲上头。", 
            "我来登台揽八极，海阔天空足寒色。", 
            "凤皇已去不我留，落日栖鸦阵云黑。", 
            "我闻帝世鸣归昌，三层阿阁红云光。", 
            "黄农虞夏忽已没，遂令瑞羽逃南荒。", 
            "南荒祗今日生事，凤皇亦觉巢无地。", 
            "山空水寂遗此台，题额空悬凤皇字。", 
            "此字曾额金陵台，山东李白吟诗来。", 
            "长安不见见江水，浮云蔽日心何哀？", 
            "我生自是东海客，万里行吟海天碧。", 
            "无端又共青莲愁，凤去台空怆今昔。", 
            "人间谁识百鸟王？故应丹穴犹孤翔。", 
            "怪毛邪羽世争诧，钦鴀误作真凤皇。", 
            "竹花不实桐叶冻，况复蛮中哀脯凤。", 
            "九霄夜踏五色云，白衣偶入才人梦。", 
            "荒洲芦荻风萧萧，鲤鱼吹浪寒湘桥。", 
            "若教帝囿念灵侣，龙宫零落愁江潮。", 
            "此台犹藉青鸟语，不惜千金费江渚。", 
            "群鸦早晚纷来朝，如此当时凤栖处。", 
            "凤皇山高生玉烟，凤皇之水流珠泉。", 
            "迢迢此台自终古，会见骖凤来群仙。"
        ], 
        "title": "凤皇台放歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "晏坐深巷中，门少车马迹。", 
            "穷愁借诗遣，八极困挥斥。", 
            "故人有王子，时作坐上客。", 
            "王子之于诗，嗜酷久成癖。", 
            "饥寒不自念，渊响出金石。", 
            "昨持牛腰卷，示我平生获。", 
            "开卷王孟语，神似非刻画。", 
            "有时写酒意，几闯元亮席。", 
            "咏叹发长言，间竟入元白。", 
            "短章不经意，乃坠宋贤格。", 
            "寒斋把卷诵，斜阳澹将夕。", 
            "墙头数点山，时露海天碧。"
        ], 
        "title": "题王晓沧广文鹧鸪村人诗稿 其一", 
        "type": "古风", 
        "yun": "陌"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "十年走吴越，万里行幽燕。", 
            "射策屡不售，剩有空囊悬。", 
            "一官落儋耳，渡海轩吟肩。", 
            "官卑人自高，学正斋乃偏。", 
            "炎天不飞雪，寒在先生毡。", 
            "松醪酌椰瓢，持以酹三贤。", 
            "此时诗益佳，骨格殊苍然。", 
            "岂惟吟土风，民瘼尤拳拳。", 
            "平生稷契怀，自信穷益坚。", 
            "曰归曾几时，世界屡变迁。", 
            "颇闻炎海中，奇甸垂蛟涎。", 
            "灶鼍不可梁，欲济何能前？", 
            "故山久栖迟，将老诗人间。", 
            "一卷聊自娱，堂堂惜流年。", 
            "手热海南沉，烟结郁不宣。"
        ], 
        "title": "题王晓沧广文鹧鸪村人诗稿 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "何许鹧鸪村？乃在梅花国。", 
            "花落梅子青，生为鹧鸪食。", 
            "鹧鸪工越吟，自唱南不北。", 
            "诗人发乡思，对尔泪沾臆。", 
            "归山岁之暮，寒巢敛羽翼。", 
            "手持鹧鸪诗，自写梅花侧。", 
            "京雒多黄尘，白日闇将匿。", 
            "海风吹九垠，雷雨大阴黑。", 
            "出门旷四瞩，天地满荆棘。", 
            "此时鹧鸪声，更唱行不得。", 
            "山田瘠可耕，且艺尔黍稷。", 
            "无以释穷愁，将诗慰食息。", 
            "岭南论流派，独得古雄直。", 
            "混茫接元气，造化入馋刻。", 
            "百年古梅州，生才况雄特。", 
            "宋公执牛耳，光燄不可逼。", 
            "堂堂黄，亦各具神力。", 
            "我欲往从之，自愧僵籍湜。", 
            "耆旧今凋零，思之每心恻。", 
            "诵君鹧鸪诗，令我恍动色。", 
            "梅花落空山，风雪途未塞。", 
            "展卷此留题，飞香洒寒墨。"
        ], 
        "title": "题王晓沧广文鹧鸪村人诗稿 其三", 
        "type": "古风", 
        "yun": "职"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "生不愿作读书万卷髯东坡，富贵竟付春梦婆；", 
            "黄州锄麦不得饱，儋州借笠空行歌。", 
            "亦不愿作白木长镵杜陵叟，饥驱茧足荒山走；", 
            "戴笠吟诗太瘦生，许身稷契终何有？", 
            "图中者谁笠盖头，岸然道貌清且修。", 
            "带经而锄偶然耳，宁必便与古人古事争千秋？", 
            "笠圆象天锄治地，手中之书道人事。", 
            "大布单衣不掩骭，独立苍茫岂无意？", 
            "萧萧落木寒岩冬，眼看雷雨回春容。", 
            "躬耕南阳诵梁父，莫道当今无卧龙。"
        ], 
        "title": "题带经而锄图", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "瓠子尚未塞，淇园已全伐。", 
            "图中写此数竿秋，留向海天扫寒月。"
        ], 
        "title": "闻河决题画竹", 
        "type": "古风", 
        "yun": "月"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "剑龙出海辞延津，千年龙性犹难驯。", 
            "南天星斗避紫气，下有按剑独立之山人。", 
            "山人亦自号老剑，海山苍茫起光燄。", 
            "手收剑气入诗卷，万朵芙蓉剑花艳。", 
            "九霄太乙窥铸词，山人说剑当说诗。", 
            "诗中亦有东来法，七万里外称西师。", 
            "柏林城小诗坛大，西方美人坛下拜。", 
            "偶将剑诀传处女，花雨漫天动光怪。", 
            "归来香海修诗楼，山人说剑楼上头。", 
            "直开前古不到境，笔力横绝东西球。", 
            "山人之才无不可，但博诗名计何左？", 
            "岂知即诗亦难及，腾跃百家中有我。", 
            "只今耆旧无张，中原旗鼓谁能强？", 
            "粤诗独得古雄直，赖此巨刃摩天扬。", 
            "祗怜说剑无人解，老泪如潮溢沧海。", 
            "况复雷雨驱双龙，雌剑升天雄剑在。", 
            "吁嗟乎！", 
            "手提三尺歌大风，千秋绝唱隆准公。", 
            "青蛇袖里朗吟去，便须首数仙才雄。", 
            "公孙剑器语虽妙，祗许诗人诧高调。", 
            "此外异说空纷纭，十万横磨帝豝笑。", 
            "山人说剑剑胆粗，倚天手把玉鹿卢。", 
            "罗浮风雨自离合，空山卧抱诗龙珠。", 
            "竟隐珠光腾剑气，不顾世眼骇相畏。", 
            "繄余剑侠入道人，独抚瑶华解珍贵。", 
            "九龙城隔沧溟青，倚楼想见吟寒星。", 
            "何时携剑就说法，诸天云立群龙听。"
        ], 
        "title": "说剑堂集题词，为独立山人作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "西风入幽篁，寒声何策策？", 
            "空山寂无人，落日秋痕碧。"
        ], 
        "title": "题画竹 其一", 
        "type": "古风", 
        "yun": "陌"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "寒崖茁孤筱，见石不见地。", 
            "屈曲自盘根，难掩凌云气。"
        ], 
        "title": "题画竹 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "拔地气不挠，参天节何劲？", 
            "平生观物心，独对秋篁影。"
        ], 
        "title": "题画竹 其三", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "此君在今日，大觉无不可。", 
            "风雨震诸天，空山自龙卧。"
        ], 
        "title": "题画竹 其四", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "天风吹琴作变声，举尊喝月月倒行。", 
            "是何年少发奇想，海天漠漠扁舟横。", 
            "七弦谁遣补文武，九酝谁教变仪杜？", 
            "人间又见怀葛民，此琴此尊两太古。", 
            "古风不作古月沉，青天碧海愁人心。", 
            "诗中说酒十八九，寄愁更抚无弦琴。", 
            "琴斫寒崖老桐干，焦尾先闻爨下叹。", 
            "手中之尊何丹黄，谁知半作沟中断！", 
            "五湖久厌扁舟游，眼前突兀大九州。", 
            "有风月处便小泊，素琴自鼓青尊留。", 
            "君弦忽新臣弦旧，宫声顿哑数穷九。", 
            "舍风不禦月不捉，悲歌扣舷速呼酒。", 
            "此时之风雌不雄，月生月死天梦梦。", 
            "眼看海水忽四立，黑风驱月西回东。", 
            "振徽未忍琴碎玉，皇羲授我新翻曲。", 
            "一弹再鼓八风靖，月照瑶尊酒光绿。", 
            "携琴不上歌风台，纷纷猛士皆粗才。", 
            "即看赋月亦词赘，琐屑文寔张尊罍。", 
            "何如移尊酌沧海，夜半琴声行大蟹。", 
            "风轮转地月转天，万里云霓发奇彩。", 
            "呼风入琴月入尊，挥斥八极开天阍。", 
            "封姨对花不能虐，羿妻窃药不敢奔。", 
            "琴不必响泉作记，尊不必洼中铭字。", 
            "风月新常遍留印，席地幕天知许事。", 
            "谁欤图者酸道人，谁欤歌者仓海君。", 
            "闻歌九天下广乐，披图四海生酒云。", 
            "吁嗟乎！", 
            "男儿生当缴大风，射妖月，听奏钧天醉天阙。", 
            "下赞虞琴，鼓瑶陛，手酌衢尊万方悦。", 
            "不然吟风弄月亦可嗤。", 
            "径当浮海从宣尼。", 
            "海山学鼓猗兰操，百觚侍饮随凤嬉。", 
            "安能郁郁久居此，琴弦不张尊酒止。", 
            "惊风烈烈月睒睒，老我愁心大海水。", 
            "誓刃海若縻天吴，道人得我道不孤。", 
            "鸣弦著我酒船里，更写平分风月图。"
        ], 
        "title": "题风月琴尊图，为菽园作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "须弥山势趋中华，南来到海奇而葩。", 
            "不知何年碧海上，变现出此青莲花。", 
            "罡风吹花忽山立，山灵直取花为家。", 
            "群山万叶护花起，濛濛海气生青霞。", 
            "玲珑藕孔达海眼，中辟洞穴藏龙蛇。", 
            "偶传花妖骇世耳，时见仙药胎灵芽。", 
            "筠篮采药有山客，洞天琪草寻三桠。", 
            "山深往往遇灵境，异果或得安期瓜。", 
            "仙翁在山工造梦，纷纷鼠穴行牛车。", 
            "峰头布席作重九，幕天夜转星河斜。", 
            "人间万梦一夕聚，蝶愁蚁喜争相哗。", 
            "山灵醒眼观幻相，岁岁见惯宁嗟呀。", 
            "空青终古此山色，众星遍阅恒河沙。", 
            "或云文山昔登此，帝舟南望天之涯。", 
            "花中世界忽破碎，胡尘满眼空咨嗟。", 
            "力图南徼存帝统，荒山走处人争誇。", 
            "千年来者少此客，薜萝山鬼应相揶。", 
            "我归于潮已四载，看山未得探幽遐。", 
            "近游偶泛北溪棹，海风淅淅吹蒹葭。", 
            "苍山忽现菡萏色，直倚天半云难遮。", 
            "青鞋布袜意先往，泊舟径欲穷嵢岈。", 
            "千村万落出山下，山光青尽连桑麻。", 
            "一庵傍麓佛貌古，老僧云气生袈裟。", 
            "香厨石泉沁寒碧，松枝閒拾烹山茶。", 
            "绕庵微径转愈上，山农冬暖方烧畬。", 
            "岩苔半脱过虎迹，林香未散喧蜂衙。", 
            "于时身入莲花里，眼中山势尤盘拿。", 
            "天空海阔见真面，独立万古何槎枒！", 
            "登山未半全势出，祗觉雄秀无能加。", 
            "天池玉井俨在目，奇石离立如辟邪。", 
            "慨将灵秘贶我觌，此意既拜山灵嘉。", 
            "竟让文山凌绝顶，山灵亦恐吾疵瑕。", 
            "林间选石久坐眺，苍然暮色催栖鸦。", 
            "下山回望留后约，山月送客明归槎。", 
            "梦神趾离夕引我，洞天仙乐陈皇娲。", 
            "须臾緤马碧云顶，山河历历隆而洼。", 
            "云中缥缈瞰人世，目厌战气腾蛮蜗。", 
            "愿化莲花作台坐，海上与佛同结跏。"
        ], 
        "title": "莲花山吟", 
        "type": "古风", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "一年三百六十日，祗馀此日谁能閒！", 
            "城人十万閒者两，短衣杖策登金山。", 
            "寒光万里动西极，青山也作岁除色。", 
            "中原一发苍茫间，独有雄心除不得。"
        ], 
        "title": "岁除日与晓沧登金山", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "莲花峰头望帝舟，双忠祠前吟古愁。", 
            "日星河岳浩然气，大笔更向蚝墩留。", 
            "里人敬忠宝遗字，未入南中金石志。", 
            "我来下马读残碑，吊古茫茫满襟泪。", 
            "三闽四广何苍黄，胡尘上掩天无光。", 
            "力支残局赖丞相，间关万里来潮阳。", 
            "双髻峰高练江曲，长桥小市驻行纛。", 
            "破碎河山小补完，警枕中宵睡初熟。", 
            "于时人心方翕然，盗魁擒馘尸军前。", 
            "四方响应大和会，祥兴天子平胡年。", 
            "里改今名定斯义，岂为南中好天气！", 
            "幕府流离半死生，可惜无人述公意。", 
            "更取千秋名镇名，军中凤叔为留铭。", 
            "当时赤手扶天意，誓欲畀勿东南倾。", 
            "五坡岭边鼓声死，丞相北行残局已。", 
            "复壁犹藏痛哭人，此邑民原多义士。", 
            "东山谁筑丞相祠？英风如见提师时。", 
            "手酹睢阳守臣酒，口吟杜陵野老诗。", 
            "残疆更祝和平福，自为里人画此幅。", 
            "墨沈淋漓玉带生，镌上穹碑石痕绿。", 
            "屡经劫火碑难烧，碑趺赑屃临虹桥。", 
            "江流桥下天水碧，行客能言炎宋朝。", 
            "大峰北宋公南宋，凄凉君国弥增恸。", 
            "此桥曾过勤王师，斜日寒潮满桥洞。", 
            "鲁戈回日难中天，潮生潮落穹碑前。", 
            "粤潮有信杭无信，空嗟三日签降笺。", 
            "南来未尽支天策，碧血丹心留片石。", 
            "壮哉里门有此观，大书三字碑七尺。", 
            "字高二尺奇而雄，笔力直迫颜鲁公。", 
            "旁书九字庐陵某，过者千古怀孤忠。", 
            "碑阴何人识何语？询之里人不能举。", 
            "独有公书永不磨，卓立四朝阅风雨。", 
            "蚝何为者避公书，帖然徙去如鳄鱼。", 
            "尔虽么䯢识忠义，愧彼卖国降虏奴。", 
            "安得石阑周四角，上覆以亭备榱桷。", 
            "公书纵道神物护，亦恐年深或斑剥。", 
            "平生我忝忠义人，浪萍还剩浮沉身。", 
            "壶卢墩畔思故里，义师散尽哀孤臣。", 
            "凌风楼头为公吊，振华楼头梦公召。", 
            "眼前突兀见公书，古道居然颜色照。", 
            "斗牛下瞰风云扶，愿打千本归临摹。", 
            "何时和平真慰愿，五洲一统胡尘无。"
        ], 
        "title": "和平里行", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "惊风倒吹瘦蛟舞，海底鲛人泣珠雨。", 
            "客楼一夕千秋语，憧憧灯影须眉古。", 
            "天涯等是沦落人，笔花黯淡愁不春。", 
            "不堪更诉虫沙劫，九州举目皆鲲身。", 
            "长剑倚天悲未遇，流布人间剩诗句。", 
            "乾颠坤摇卧不稳，睡龙夜瞰风云气。"
        ], 
        "title": "鮀浦喜晤萧伯瑶夜话", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "满目江山海气阴，鲍姑祠畔客登临。", 
            "欲寻越井冈头艾，多恐神龙病已深。"
        ], 
        "title": "鲍姑祠", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "歌舞冈前汲道新，闭关容作老夫臣。", 
            "陈亡项灭韩彭死，只许君王是寿人。"
        ], 
        "title": "九眼井 其一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "凿井秦人老塞烟，抱孙雄踞海南天。", 
            "江山不改遗民尽，独坐秋风自品泉。"
        ], 
        "title": "九眼井 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "窄袖轻衫装束新，珠江风月漾胡尘。", 
            "谁知宠柳娇花地，别有闻歌感慨人。"
        ], 
        "title": "珠江书感", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "璧月秋江歌舞新，满船花气荡香尘。", 
            "赵佗死后无英物，收拾江山付美人。"
        ], 
        "title": "珠江重有感叠前韵 其一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "十斛明珠一曲新，英雄儿女黯风尘。", 
            "重来祗恐江山换，记取沙鸥是故人。"
        ], 
        "title": "珠江重有感叠前韵 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "郁郁贞蕤夜拂霜，十年预计比人长。", 
            "要从韩木凋零后，留取清阴覆讲堂。"
        ], 
        "title": "韩山书院新栽小松 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不惜阶前尺地宽，孤根未稳护持难。", 
            "何须定作三公梦，且养贞心共岁寒。"
        ], 
        "title": "韩山书院新栽小松 其二", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "森森高节自分明，莫学胥涛作愤声。", 
            "大厦将倾支不易，栋梁材好惜迟生。"
        ], 
        "title": "韩山书院新栽小松 其三", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "出林鳞鬣尚参差，已觉干霄势崛奇。", 
            "只恐庭阶留不得，万山风雨化龙时。"
        ], 
        "title": "韩山书院新栽小松 其四", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "半壁河山慰卧游，凤城寒色满徵裘。", 
            "谁知铁石心肠客，閒赋梅花自写愁。"
        ], 
        "title": "题梅花帐额 其一", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "莽莽边尘暗海南，中宵倚剑对横参。", 
            "不如竟作罗浮隐，翠羽梅花客梦酣。"
        ], 
        "title": "题梅花帐额 其二", 
        "type": "绝句", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "龙飞皇觉领诸天，衣钵曾留逊国年。", 
            "谁料凤阳陵哭后，家风传到女婵娟。"
        ], 
        "title": "王姑庵绝句十六首 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "法雨香霏洗额黄，伽瑜自换故宫妆。", 
            "北风吹坠南枝月，泣对梅花礼梵王。"
        ], 
        "title": "王姑庵绝句十六首 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "芳心飘泊总思明，日曜亲书作法名。", 
            "帝牒不如僧牒永，女墙残照下钟声。"
        ], 
        "title": "王姑庵绝句十六首 其三", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "汴城宫殿郁嵯峨，已逐禅心委逝波。", 
            "若化冤禽号朱鸟，不填沧海定填河。"
        ], 
        "title": "王姑庵绝句十六首 其四", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "殊恩异代降香车，未许长平竟出家。", 
            "不及天南怀帝后，转经遥祝海棠花。"
        ], 
        "title": "王姑庵绝句十六首 其五", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "禅房春冷佛灯微，玉叶金枝事已非。", 
            "夜半闻鹃停梵诵，泪花红溅水田衣。"
        ], 
        "title": "王姑庵绝句十六首 其六", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "故事凄凉说粉侯，西风梧落梵宫秋。", 
            "无穷家国兴亡感，诉向莲台佛也愁。"
        ], 
        "title": "王姑庵绝句十六首 其七", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "劫馀龙种少生存，云护孤雌入梵门。", 
            "毕竟千金凭佛保，天涯哀遍女王孙。"
        ], 
        "title": "王姑庵绝句十六首 其八", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "故国敲残梦里钟，黄河流恨走开封。", 
            "丹青空貌天人影，难写宫愁上梵容。"
        ], 
        "title": "王姑庵绝句十六首 其九", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "望云残榜篆模糊，想见思亲泪眼枯。", 
            "南北两都无寸土，一庵今尚属王姑。"
        ], 
        "title": "王姑庵绝句十六首 其十", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "凤城宝马碾香尘，花亸春游善女人。", 
            "水月空庵齐膜拜，妙庄王女是前身。"
        ], 
        "title": "王姑庵绝句十六首 其十一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "瘦石零花半塔欹，萧条香蜕葬江湄。", 
            "尚书老死遗民尽，谁署天潢小裔碑。"
        ], 
        "title": "王姑庵绝句十六首 其十二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "秀容入后瑶光废，法侣飘零闭绮窗。", 
            "应有香魂归吊月，佛楼寒火碧秋幢。"
        ], 
        "title": "王姑庵绝句十六首 其十三", 
        "type": "绝句", 
        "yun": "江"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "二百年来一帧完，九莲遗迹已飘残。", 
            "老尼也识沧桑感，不作寻常绣佛看。"
        ], 
        "title": "王姑庵绝句十六首 其十四", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "胜朝遗老半为僧，短发萧萧百感增。", 
            "谁识天家留佚女，比丘尼派衍南能。"
        ], 
        "title": "王姑庵绝句十六首 其十五", 
        "type": "绝句", 
        "yun": "蒸"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "西山曾访王姑寺，吊古南来又此庵。", 
            "一样女儿身说法，满天花雨落优昙。"
        ], 
        "title": "王姑庵绝句十六首 其十六", 
        "type": "绝句", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "满城灯市荡春烟，宝月沉沉隔海天。", 
            "看到六鳌仙有泪，神山沦没已三年。"
        ], 
        "title": "元夕无月 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "三年此夕月无光，明月多应在故乡。", 
            "欲向海天寻月去，五更飞梦渡鲲洋。"
        ], 
        "title": "元夕无月 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "鲲云梦断夜潮寒，佳节偏怜见月难。", 
            "十二楼台春寂寂，满身花露倚栏干。"
        ], 
        "title": "元夕无月 其三", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "倚阑痴待月华来，万斛春愁酒一杯。", 
            "恨煞蛮云遮隔住，东风无力为吹开。"
        ], 
        "title": "元夕无月 其四", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "蛮云黯黯海天昏，冷对春灯忆梦痕。", 
            "今月纵明输古月，更无人说夺昆崙。"
        ], 
        "title": "元夕无月 其五", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "西上扁舟客梦孤，浇愁村酒拨云沽。", 
            "春帆细雨梅州路，花落春山叫鹧鸪。"
        ], 
        "title": "西上", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "乱红成阵满天涯，黯黯春帆细雨斜。", 
            "何处仙源容避世，赚人毕竟是桃花。"
        ], 
        "title": "春日杂诗 其一", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "雨丝风片暗清明，乡梦惊回杜宇鸣。", 
            "无限春愁似原草，到无人处更丛生。"
        ], 
        "title": "春日杂诗 其二", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "银花宝树影重重，衬出春光别样浓。", 
            "歌管满城灯似海，珠帘齐捲拜青龙。"
        ], 
        "title": "潮州春思 其一", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "南国消沉霸气雄，依然花草媚春风。", 
            "踏青齐上刘王埒，满地香勾印落红。"
        ], 
        "title": "潮州春思 其二", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "波光虹影接春城，泥梦时光半雨晴。", 
            "鸡卜庙边春市晓，隔帘香送卖花声。"
        ], 
        "title": "潮州春思 其三", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "送青水榭小陶然，零落春痕五十年。", 
            "老铁风流谁得似？美人虹气惘尊前。"
        ], 
        "title": "潮州春思 其四", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "滑笏春波凤水香，春愁揉碎托瑶章。", 
            "桃花红雨梨花雪，不见题诗谢五娘。"
        ], 
        "title": "潮州春思 其五", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "曲院春风啜茗天，竹炉榄炭手亲煎。", 
            "小砂壶瀹新鹪嘴，来试湖山处女泉。"
        ], 
        "title": "潮州春思 其六", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "绿减蕉阴夜有霜，园柑林柿间丹黄。", 
            "扁舟坐爱秋溪晚，七曲屏山半夕阳。"
        ], 
        "title": "秋溪即目 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "园林村舍接双堤，十里烟波一棹迷。", 
            "昨日斜阳今细雨，菊花时节过秋溪。"
        ], 
        "title": "秋溪即目 其二", 
        "type": "绝句", 
        "yun": "齐"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "莽莽乾坤岁又周，尊前人减旧风流。", 
            "江山满目都非昔，不待人言意始愁。"
        ], 
        "title": "忆旧述今，次晓沧见赠十绝句 其一", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "哀丝豪竹负中年，弃甲南来异锦旋。", 
            "十载风尘双鬓雪，剪灯情话更悽然。"
        ], 
        "title": "忆旧述今，次晓沧见赠十绝句 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "涕泪何曾为酒悲，干戈满地怆离思。", 
            "流亡南渡谁收恤？愁说江淮唱义时。"
        ], 
        "title": "忆旧述今，次晓沧见赠十绝句 其三", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "冠裳全异昔时观，筹保东藩力已殚。", 
            "海上贡貂稀閒使，诏书行不到三韩。"
        ], 
        "title": "忆旧述今，次晓沧见赠十绝句 其四", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "风雪关河有梦还，海天漠漠对孤鹇。", 
            "暗香疏影寒溪月，万树梅花忆故山。"
        ], 
        "title": "忆旧述今，次晓沧见赠十绝句 其五", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海国诗坛旧主盟，登台坐对玉山清。", 
            "斐亭钟绝风流散，落日寒芜赤嵌城。"
        ], 
        "title": "忆旧述今，次晓沧见赠十绝句 其六", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "热血填胸郁不凉，骑麟披发走南荒。", 
            "未酬戎马书生志，依旧吾庐榜自强。"
        ], 
        "title": "忆旧述今，次晓沧见赠十绝句 其七", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "行踪曾为荔支留，琴剑西风记昔游。", 
            "独上朝台吊斜日，短衣匹马过南州。"
        ], 
        "title": "忆旧述今，次晓沧见赠十绝句 其八", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "坠欢重续凤城西，坐久长河影渐低。", 
            "话到家山约偕隐，扁舟钓月老梅溪。"
        ], 
        "title": "忆旧述今，次晓沧见赠十绝句 其九", 
        "type": "绝句", 
        "yun": "齐"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东南閒说未櫜弓，对酒豪情与昔同。", 
            "毕竟卢龙不曾卖，田畴宾客在无终。"
        ], 
        "title": "忆旧述今，次晓沧见赠十绝句 其十", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "西风吹散美人虹，七子才名冷粤中。", 
            "落日满城邻笛怨，酒垆人更吊黄公。"
        ], 
        "title": "黄香铁先生（钊）故宅有楼翼然，今斥为酒家矣，与客饮此，追话遗事，感赋六绝句 其一", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "为筑高楼贮绿珠，玉山醉倒遣花扶。", 
            "买丝合把吴公绣，如此怜才旷代无。"
        ], 
        "title": "黄香铁先生（钊）故宅有楼翼然，今斥为酒家矣，与客饮此，追话遗事，感赋六绝句 其二", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "草堂遗集尽风流，欲问诗中几酒楼。", 
            "依旧壶卢山色好，不妨才语谶千秋。"
        ], 
        "title": "黄香铁先生（钊）故宅有楼翼然，今斥为酒家矣，与客饮此，追话遗事，感赋六绝句 其三", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "青帘风紧酒微波，更遣吴姬压酒歌。", 
            "莫问黄鹂巷边宅，山塘杨柳倍愁多。"
        ], 
        "title": "黄香铁先生（钊）故宅有楼翼然，今斥为酒家矣，与客饮此，追话遗事，感赋六绝句 其四", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "赎宅何须费百千，楼头酒客正酣眠。", 
            "西州曾洒山丘泪，零落羊昙更十年。"
        ], 
        "title": "黄香铁先生（钊）故宅有楼翼然，今斥为酒家矣，与客饮此，追话遗事，感赋六绝句 其五", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "诗人老去半逃形，割宅空怜乞佛灵。", 
            "舍与酒徒还更胜，秋楼吊月酹刘伶。"
        ], 
        "title": "黄香铁先生（钊）故宅有楼翼然，今斥为酒家矣，与客饮此，追话遗事，感赋六绝句 其六", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "出关人拜令公祠，南客才名塞上知。", 
            "赢得弓衣齐绣遍，春风杨柳小蛮诗。"
        ], 
        "title": "题康步崖中翰（咏）出塞集七首 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "王大司空盖虎牙，英雄故里客停车。", 
            "渔阳突骑都非昔，惆怅云台说汉家。"
        ], 
        "title": "题康步崖中翰（咏）出塞集七首 其二", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "寻秋独上白狼山，涕泪思乡客袖斑。", 
            "匕首千金诗一卷，秋风匹马入榆关。"
        ], 
        "title": "题康步崖中翰（咏）出塞集七首 其三", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "凤阁新除侍从臣，彩毫还带塞垣春。", 
            "长安不少鸡林贾，都识能诗白舍人。"
        ], 
        "title": "题康步崖中翰（咏）出塞集七首 其四", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "十载幽并跃马行，久拚关吏笑书生。", 
            "云骧阁上闻鸡夜，风雪漫天梦柳城。"
        ], 
        "title": "题康步崖中翰（咏）出塞集七首 其五", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "九边烽火迫金台，客唱新添塞上哀。", 
            "更筑长城防不得，鹫章南下老羌来。"
        ], 
        "title": "题康步崖中翰（咏）出塞集七首 其六", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "展卷如闻敕勒歌，登临不负好诗多。", 
            "剪灯便作秋边色，夜半天风叫鴐鹅。"
        ], 
        "title": "题康步崖中翰（咏）出塞集七首 其七", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "猎猎西风旧战场，星碉云堡靖山梁。", 
            "纪功合有磨崖笔，曾受蛮师十万降。"
        ], 
        "title": "次韵和马总戎都龙纪胜四绝句 其一", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万里滇云筑将台，班师久奏凯歌回。", 
            "九山天半青如故，又费将军倚马才。"
        ], 
        "title": "次韵和马总戎都龙纪胜四绝句 其二", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "战火连山夜击刁，边功人说霍嫖姚。", 
            "攻心毕竟推诸葛，万古威名倚碧霄。"
        ], 
        "title": "次韵和马总戎都龙纪胜四绝句 其三", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "飞车消息近何如，海上妖云誓扫除。", 
            "立马东南望天象，狼星魔燄眼中无。"
        ], 
        "title": "次韵和马总戎都龙纪胜四绝句 其四", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东风双桨打潮忙，漠漠墟烟送夕阳。", 
            "满载寒香北溪舫，梅花万树过官塘。"
        ], 
        "title": "小春泛舟北溪作", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "青山江上足烟霞，三百年前处士家。", 
            "比似西湖和靖宅，惜无人与种梅花。"
        ], 
        "title": "意溪访陆处士故居四首 其一", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "江头扶醉想高歌，菊径松庐野意多。", 
            "毕竟红尘无路隔，此溪曾过郭青螺。"
        ], 
        "title": "意溪访陆处士故居四首 其二", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "孤忠异代挹清芬，落拓生涯号隐君。", 
            "半亩墓田孙傍祖，菜花黄上相公坟。"
        ], 
        "title": "意溪访陆处士故居四首 其三", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "有客思寻片石谈，携筇来访旧精蓝。", 
            "寒芜漠漠江村夕，一角斜阳尺隐庵。"
        ], 
        "title": "意溪访陆处士故居四首 其四", 
        "type": "绝句", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "城外西湖湖上山，嵌空楼观古崖间。", 
            "满城乞尽仙人药，留取梅花伴客閒。"
        ], 
        "title": "岁暮与晓沧游西湖山作六首 其一", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "紫竹庵空剩碧漪，游人还说放生池。", 
            "空明一片湖心水，枯柳残荷太守碑。"
        ], 
        "title": "岁暮与晓沧游西湖山作六首 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "古洞沉沉访老君，换鹅谁写五千文。", 
            "一丸泥塞函关路，花冷青牛卧石云。"
        ], 
        "title": "岁暮与晓沧游西湖山作六首 其三", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "刘王埒近草芊芊，满目江山荡夕烟。", 
            "修路莫寻南汉记，空崖苔蚀兔丝年。"
        ], 
        "title": "岁暮与晓沧游西湖山作六首 其四", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一角寒岚照碧波，园亭无奈废兴何！", 
            "七分荒冢三分庙，如此湖山鬼占多。"
        ], 
        "title": "岁暮与晓沧游西湖山作六首 其五", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "十万人家山作屏，濛濛入望海云青。", 
            "更无老铁风流笔，冷坐乘风待月亭。"
        ], 
        "title": "岁暮与晓沧游西湖山作六首 其六", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "江城春气晓冥冥，腊鼓声中酒未醒。", 
            "扶醉寻碑唐代寺，碧桃花蚀石幢经。"
        ], 
        "title": "小除日与晓沧游开元寺（开元寺在今潮安城内），遂西过叩齿庵，傍城根园池抵南门，登楼晚眺作 其一", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "叩齿庵空客话禅，东风酿暖祭诗天。", 
            "竟输岛佛才名瘦，懒把黄金铸大颠。"
        ], 
        "title": "小除日与晓沧游开元寺（开元寺在今潮安城内），遂西过叩齿庵，傍城根园池抵南门，登楼晚眺作 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "满城忙趣迫年终，翻笑禅门兴俗同。", 
            "小结閒缘谈半日，种花园叟钓鱼翁。"
        ], 
        "title": "小除日与晓沧游开元寺（开元寺在今潮安城内），遂西过叩齿庵，傍城根园池抵南门，登楼晚眺作 其三", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "眼看烂漫好年光，城上高楼野趣长。", 
            "斜日细吟南涧句，蓣藷花紫菜花黄。"
        ], 
        "title": "小除日与晓沧游开元寺（开元寺在今潮安城内），遂西过叩齿庵，傍城根园池抵南门，登楼晚眺作 其四", 
        "type": "绝句", 
        "yun": "阳"
    }, 
    {
        "author": "王易", 
        "era": "清", 
        "subtype": null, 
        "text": [
            "甚年年、青天碧海，嫦娥真个痴绝。", 
            "餐芝饮醴非难事，何用水晶宫阙。", 
            "须自洁。", 
            "已断却尘缘，莫更尘缘结。", 
            "人天各别，底好月难圆，优昙偶现，留与后人说。", 
            "伤心事，不共风烟变灭，好花长被摧折。", 
            "玉楼那便需长吉，为妒呕来心血。", 
            "甘守拙。", 
            "翻自喜、一衾凉梦浑如铁。", 
            "休誇慧业。", 
            "试检点遗编，芳姿如在，多少恨侵骨。"
        ], 
        "title": "摸鱼儿 题返生香遗集", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "纤云弄色，西北高楼凉候。", 
            "喜连日、萧萧暮雨，洗过清秋。", 
            "日影罘罳，一天明爽望中收。", 
            "鸭炉香暖，龙团味美，不羡封侯。", 
            "胜日易忘促居，无事何似閒游。", 
            "便俦侣、高阳散尽，可伴浮鸥。", 
            "料想如今，乱枫衰柳正凝愁。", 
            "任他愁也，花前帽侧，依旧风流。"
        ], 
        "title": "丑奴儿慢 秋晴", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "灯窗里，秋如水，商声飒飒侵入耳。", 
            "更声阑，角声酸，那堪辜负，清梦一衾寒。", 
            "砌虫切切如私语，似笑尘埃久相处。", 
            "启吾帏，揽吾衣，月朗宵深，时坐听荒鸡。", 
            "琴三弄，钟三动，长空去雁声相送。", 
            "谁家砧，捣人心，声声断续，只是费沈吟。", 
            "无边黄叶萧萧落，敲上荆扉声剥啄。", 
            "待重听，已天明，悲笳四起，驱马动连营。"
        ], 
        "title": "梅花引 秋声", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "晚榭凉归，暮天云净，素娥泪多。", 
            "更莲房红坠，冷凝藻镜，桐荫绿润，翠踏蛮靴。", 
            "最是五更风共剧，便不耐衫寒薄薄罗。", 
            "金茎液，教太真饮罢，晕脸微酡。", 
            "铜仙汉家何在，料如今、雨蚀苔磨。", 
            "止陌头衰柳，残禅共咽，原问蔓草，有美轻过。", 
            "待到为霜人不见，也负了蒹葭秋水歌。", 
            "魂归夜，想佩环月下，定湿淩波。"
        ], 
        "title": "洞庭春色 秋露", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "蝉吹暮歇，蛙鼓夜沉，嘈嘈犹在庭角。", 
            "渐透晚来霜讯，空阶正萧索。", 
            "无人处，声共作。", 
            "便吟到、客愁无著。", 
            "尚依旧，月细风尖，冷淡篱落。", 
            "心绪倍前恶，检点离怀，呼汝共斟酌。", 
            "不是夜床无梦，才眠又惊觉。", 
            "三更尽，吟渐弱。", 
            "隐残壁、绣苔斑剥。", 
            "寺钟醒，曙破鸦啼，馀韵依约。"
        ], 
        "title": "应天长慢 秋蛩", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "何处飞来，怪数声催入，愁人心里。", 
            "月落乱乌啼，又城角，飞霜暮天如水。", 
            "喧喧汉将营中，尚关心燕市。", 
            "浑不记、当年连天烽火，阵云吹坠。", 
            "凄绝，旅人意。", 
            "方遥望，乡关便陨涕。", 
            "瑟琶也同带恨，芳魂冷，胡沙万里竟委。", 
            "山头粉堞哀声，动林间秋气。", 
            "忽传报、平明胡骑窥营，夜唤兵起。"
        ], 
        "title": "金盏子 秋笳", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "又雁横空，鸦喧晚，天外纤钩乍敛。", 
            "啼螀催入梦，渐金荷半烬，翠帏低掩。", 
            "吕枕荒寒，庄魂缥缈，萦绕骤凉衾簟。", 
            "楼台层幻处，似殷勤尚有，故人劳念。", 
            "更好语清芬，新声宛楚，动人愁惨。", 
            "灵犀通一点。", 
            "幸重向、片刻倾肝胆。", 
            "休更问、荆驼故国，泪酒新亭，尘心遥逐秋云淡。", 
            "不尽思君感，恨远隔、长江天堑。", 
            "记临别、神凄黯。", 
            "关河十载，谙尽倦邮荒店。", 
            "吟情犹恁未减。"
        ], 
        "title": "大酺", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "万里秋容，早收尽、堕粉遗簪。", 
            "香分桂殿，吹笙院落沉沉。", 
            "结就玲珑片玉，便一年常见，何似如今。", 
            "花阴，照晶帘、波影浅深。", 
            "为念年年玉斧，问可能修得，离恨千寻。", 
            "碧海青天，累嫦娥、夜夜关心。", 
            "怜他陈瓜列果，有多少、痴儿呆女，下拜沉吟。", 
            "且长饮，取冰壸、清露自斟。"
        ], 
        "title": "玲珑玉 中秋夜月", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "紫云叠奏。", 
            "又素彩流辉，露庭如昼。", 
            "翠水瀛壸，不近世间尘垢。", 
            "琼楼玉宇高难问，正轻衫、峭凉侵透。", 
            "碧波荡漾，不眠吴质，桂香盈袖。", 
            "记岁岁、商歌发后。", 
            "尽凭阁无言，旅怀如酒。", 
            "佳节难逢。", 
            "三百六旬惟有。", 
            "愁来愁去浑閒事，底关心、沈郎清瘦。", 
            "放怀促坐，香消烬灺，顿忘深漏。"
        ], 
        "title": "桂枝香", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "小楼连苑吹笙，沈沈久别羁人怨。", 
            "峭凉窗纸，冷风凝露，宵深梦短。", 
            "道远绵绵，思归怀故，惯经游倦。", 
            "悄声沈雁重，重听细籁，迎风处、疑调燕。", 
            "幽唱谁还度遍，更长令、荀香消遣。", 
            "少年磨尽，壮心豪气，平生念懒。", 
            "好月玲珑，镜天明净，彩华宵半。", 
            "绕空阶影瘦、萧萧吟兴，罢添香篆。", 
            "篆香添罢兴吟，萧萧瘦影阶空绕。", 
            "半宵华彩，净明天镜，珑玲月好。", 
            "懒念生平，气豪心壮，尽磨年少。", 
            "遣消香荀令、长更遍度，还谁唱、幽燕调。", 
            "疑处风迎籁细，听重重、雁沈声悄。", 
            "倦游经惯，故怀归思，绵绵远道。", 
            "短梦深宵，露凝风冷，纸窗凉峭。", 
            "怨人羁别久、沈沈笙吹，苑连楼小。"
        ], 
        "title": "小楼连苑", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "茂陵病起，尽醉吟，平生自笑儒冠。", 
            "老圃英浓，晓天霜饱，秋愁遣却应难。", 
            "碧云梦宽。", 
            "漫独携、尊酒花前。", 
            "愧年来，怪侣狂朋，笠簦风雨旧盟寒。", 
            "无限繁华销歇，但萧萧落叶，送尽残蝉。", 
            "爽气催诗，绮怀如酒，飞毫写向兰笺。", 
            "待寻钓船。", 
            "伴五湖、波月娟娟。", 
            "算归时、检点尘襟，共谁和泪看。"
        ], 
        "title": "霜花腴", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "秋空迅飞断绮，引吟骢暂驻。", 
            "贳萸酒、奠向黄华，为惜佳境轻度。", 
            "暗绿老、千林似醉，低鬟浅黛霜前树。", 
            "揽江山、壮采如新，地灵台古。", 
            "野旷天低，万里在眼，正群蹊竞赴。", 
            "擅奇胜、旧日池台，茂林觞咏无数。", 
            "怅销沈、河雄艮峙，赭云动、惊沙拳舞。", 
            "步虚廊、快豁尘裾，眄怀高杜。", 
            "苔封绣砌，雾罨金城，野况尚如故。", 
            "凝眺久、健生腰脚，自喜年少，侧帽当风，捉襟题句。", 
            "园亭胜赏，赓歌韵事，邹枚风雅休重问，笑平原、好客徒豪举。", 
            "霜鸿度碧，乡关恨逐南云，暮寒自伤秋旅。", 
            "元龙百尺，高卧犹豪，况登临命赋。", 
            "漫问取、衣冠晋代，淡墨馀涎，青蜃朝昏，老魈夜语。", 
            "虬藤碍径，飞檐萦翠，斜阳冉冉沈绛彩，尽留连、莫便寻归路。", 
            "从教素履丝穿，别有青山，笑人自苦。"
        ], 
        "title": "莺啼序 九日登吹台", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "颓柳窥池，残阳据阁，娇春不放闲花。", 
            "访石搜松，难消美酒生涯。", 
            "虚廊久静轻泥落，记旧时、燕子人家。", 
            "遣无聊，堪话兴衰，犹数栖鸦。", 
            "当年珠履嬉游地，指青奴传烛，绿婢煎茶。", 
            "璧月琼尊，清商怨起琵琶。", 
            "东风日暮馀啼鸟，且问谁、金谷繁华。", 
            "更何心，独客凭栏，愁满城笳。"
        ], 
        "title": "高阳台 过达官故居感赋", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "江山残霸登临后，霜红暗催秋换。", 
            "静月笼沙，平烟浸郭，凄咽秦淮波软。", 
            "繁华梦短。", 
            "正金谷无人，夜鹃空怨。", 
            "暂旅心情，怕沾馀醉负双眼。", 
            "南朝清韵易了，鼓鼙声断续，频和箫管。", 
            "暮苑迷莺，崇台见鹿，千古新陈一叹。", 
            "斜阳又晚。", 
            "照词客哀时，浩歌休倦。", 
            "记否东篱，故园花事懒。"
        ], 
        "title": "台城路 忏庵寄示秦淮闻歌词赋此报之", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "树疏浓，山近远，一一尽天与。", 
            "人境安庐，消得野云住。", 
            "岩腰一挂飞泉，似闻清响，便生作、板桥渔渚。", 
            "武陵渡。", 
            "应有无数桃花，千山万山处。", 
            "多事先生，触我浪游绪。", 
            "依然十丈红尘，半帘黄日，共君对、茗瓯闲语。"
        ], 
        "title": "祝英台近  粟海绘扇面赋谢", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "万感凭虚谁问，悄惊风候急。", 
            "记紫陌淡柳浓花，轻阴转、尽送油壁。", 
            "消魂长亭旧绿，飘零处、过客应共惜。", 
            "向夜深败叶低窗，竛竮影、待月当户立。", 
            "更念贯槎路寂，寻仙事杳，空江雾翳难觅。", 
            "象笔传情，梦犹在、景非昔。", 
            "年年背阶蛩语，且伴我、竟三十。", 
            "愁尘漫拂，秋来尚自笑，头未白。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "出门揩倦眼，问春事，可谁酬。", 
            "正拂帽烟丝，沾衣润绿，双桨微沤。", 
            "红楼，乍寒乍冷，怕开帘人被落花羞。", 
            "惊蝶难寻旧影，暮莺如咽枝头。", 
            "沧州，怅惘前游。", 
            "江海别，几经秋。", 
            "傍斗牛北望，山颦水怨，日淡云收。", 
            "东流，送春万里，向津桥人静忽沉忧。", 
            "梅雨清和近也，白騧曾许迟留。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "白雪满头高意气，诗名四十年前。", 
            "袖间云物幻千缘。", 
            "衣冠迷世外，哀乐寄吟边。", 
            "一梦红桑惊换世，雨馀尘榻萧然。", 
            "老仙归后剩苍烟。", 
            "故江枫叶乱，空吊载书船。"
        ], 
        "title": "临江仙 其一", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "谁倍长卿惟四壁，乱山残雪归来。", 
            "征车辘辘困风埃。", 
            "高歌随铁板，挟策向金台。", 
            "白酒新亭家国泪，繁忧何地堪埋。", 
            "援琴无限广陵哀。", 
            "屋梁惊落月，秋雨冷莓苔。"
        ], 
        "title": "临江仙 其二", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "结客少年裘马盛，唾珠椽笔纵横。", 
            "柳边花底静闻莺。", 
            "举杯天共醉，把剑月同行。", 
            "一病文园成永逝，解兰空恨尘缨。", 
            "三千里外夜魂青。", 
            "传家留一砚，谁与问玄亭。"
        ], 
        "title": "临江仙 其三", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "策马芦沟茸帽侧，惊沙朔雪匆匆。", 
            "归来社燕又相逢。", 
            "一廛高隐地，三径旧家风。", 
            "乔木久悲霜后影，清谈惟共阿戎。", 
            "园林人去认残红。", 
            "忍忘三步约，鸡酒拜桥公。"
        ], 
        "title": "临江仙 其四", 
        "type": "词", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "南楼惊去雁，晚英院落，暗籁起前轩。", 
            "画屏茶梦绕，照泪单衾，点滴到孤弦。", 
            "沧波旧约，荡海色、难觅成连。", 
            "风乍回、鞠通寒语，更唤楚魂酸。", 
            "年年，西堂春误，秀水秋荒，指天涯碧断。", 
            "空自携、雍门残感，谁报重泉。", 
            "从今怕弄清商曲，任短歌、留谱花前。", 
            "霜路稳、催愁曙角休传。"
        ], 
        "title": "渡江云", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "秋雨霁，晚烟拖，宫阙与云摩。", 
            "片云流月入明河。", 
            "鳷鹊散金波。", 
            "宜春院，披香殿，雾里梧桐一片。", 
            "华灯簇处动笙歌，复道属车过。"
        ], 
        "title": "喜迁莺", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "碧苔深锁长门路，总为蛾眉误。", 
            "自来积毁骨能销，何况真红一点臂砂娇。", 
            "妾身但使分明在，肯把朱颜悔。", 
            "从今不复梦承恩，且自簪花坐赏镜中人。"
        ], 
        "title": "虞美人", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "问断肠、江南江北，年时如许春色。", 
            "碧栏干外无边柳，舞落迟迟红日。", 
            "沙岸直，又道是、连朝寒雨送行客。", 
            "烟笼数驿，剩今日天涯，衰条折尽，月落晓风急。", 
            "金城路，多少人间行役。", 
            "当年风度曾识。", 
            "北征司马今头白，唯有攀条沾臆。", 
            "君莫折，君不见、舞衣寸寸填沟洫。", 
            "细腰谁惜？", 
            "算只有多情，昏鸦点点，攒向断枝立。"
        ], 
        "title": "摸鱼儿 秋柳", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "杜鹃千里啼春晚，故国春心折。", 
            "海门空阔月皑皑，依旧素车白马夜潮来。", 
            "山川城郭都非故，恩怨须臾误。", 
            "人间孤愤最难平，消得几回潮落又潮生。"
        ], 
        "title": "虞美人", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "谁道江南春事了，废苑朱藤，开尽无人到。", 
            "高柳数行临古道，一藤红遍千枝杪。", 
            "冉冉赤云将绿绕，回首林间，无限斜阳好。", 
            "若是春归归合早，馀春只搅人怀抱。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "犀比六博消长昼，五白惊呼骤。", 
            "不须辛苦问亏成。", 
            "一霎尊前了了见浮生。", 
            "笙歌散后人微倦，归路风吹面。", 
            "西客落月荡花枝。", 
            "又是人间酒醒梦回时。"
        ], 
        "title": "虞美人", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "窗外绿阴添几许，剩有朱樱，尚系残红住。", 
            "老尽莺雏无一语，飞来衔得樱桃去。", 
            "坐看画梁双燕乳，燕语呢喃，似惜人迟暮。", 
            "自是思量渠不与，人间总被思量误。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "绣衾初展，银釭旋剔，不尽灯前欢语。", 
            "人间岁岁似今宵，便胜却、貂蝉无数。", 
            "霎时送远，经年怨别，镜里朱颜难驻。", 
            "封侯觅得也寻常，何况是、封侯无据。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "窣地重帘围画省，帘外红墙，高与银河并。", 
            "开尽隔墙桃与杏，人间望眼何由骋。", 
            "举首忽惊明月冷，月里依稀，认得山河影。", 
            "问取嫦娥浑未肯，相携素手层楼顶。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "袅袅鞭丝冲落絮，归去临春，试问春何许。", 
            "小阁重帘天易暮，隔帘阵阵飞红雨。", 
            "刻意伤春谁与诉，闷拥罗衾，动作经旬度。", 
            "已恨年华留不住，争知恨里年华去。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "独向沧浪亭外路，六曲栏干，曲曲垂杨树。", 
            "展尽鹅黄千万缕，月中并作濛濛雾。", 
            "一片流云无觅处。", 
            "云里疏星，不共云流去。", 
            "闭置小窗真自误，人间夜色还如许。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "翠幕轻寒无著处，好梦初回，枕上惺忪语。", 
            "残夜小楼浑欲曙，四山积雪明如许。", 
            "莫遣良辰闲过去，起瀹龙团，对雪烹肥羜。", 
            "此景人间殊不负，檐前冻雀还知否。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "手剔银灯惊炷短，拥髻无言，脉脉生清怨。", 
            "此恨今宵争得浅，思量旧日恩情遍。", 
            "月影移帘风过院，待到归来，传尽中宫箭。", 
            "故拥绣衾遮素面，赚他醉里频频唤。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "春到临春花正妩，迟日阑干，蜂蝶飞无数。", 
            "谁遣一春抛却去，马蹄日日章台路。", 
            "几度寻春春不遇，不见春来，那识春归处。", 
            "斜日晚风杨柳渚，马头何处无飞絮。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "黯淡灯花开又落，此夜云踪，知向谁边著。", 
            "频弄玉钗思旧约，知君未忍浑抛却。", 
            "妾意苦专君苦博，君似朝阳，妾似倾阳藿。", 
            "但与百花相斗作，君恩妾命原非薄。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "急景流年真一箭，残雪声中，省识东风面。", 
            "风里垂杨千万线，昨宵染就鹅黄浅。", 
            "又是廉纤春雨暗，倚遍危楼，高处人难见。", 
            "已恨平芜随雁远，暝烟更界平芜断。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "月到东南秋正半，双阙中间，浩荡流银汉。", 
            "谁起水精帘下看，风前隐隐闻箫管。", 
            "凉露湿衣风拂面，坐爱清光，分照恩和怨。", 
            "苑柳宫槐浑一片，长门西去昭阳殿。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "忆挂孤帆东海畔，咫尺神山，海上年年见。", 
            "几度天风吹棹转，望中楼阁阴晴变。", 
            "金阙荒凉瑶草短，到得蓬莱，又值蓬莱浅。", 
            "只恐飞尘沧海满，人间精卫知何限。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "楼外秋千索尚悬，霜高素月慢流天。", 
            "倾残玉碗难成醉，滴尽铜壶不解眠。", 
            "人寂寂，夜厌厌。", 
            "北窗情味似枯禅。", 
            "不缘此夜金闺梦，那信人间尚少年。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "满地霜华浓似雪，人语西风，瘦马嘶残月。", 
            "一曲阳关浑未彻，车声渐共歌声咽。", 
            "换尽天涯芳草色，陌上深深，依旧年时辙。", 
            "自是浮生无可说，人间第一耽离别。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "不尽神州感，登楼客纵谈。", 
            "江声流日夜，秋色满东南。", 
            "宝集群胡市，尘蒙老佛龛。", 
            "金城摇落意，愁见柳毵毵。"
        ], 
        "title": "江楼秋感", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "岭海古雄镇，将军今伏波。", 
            "威名铜柱大，战血铁衣多。", 
            "专阃屡推毂，忧时还枕戈。", 
            "北风近方劲，雨雪满关河。"
        ], 
        "title": "赠马总戎四首 其一", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "战气不可极，黯然沧海东。", 
            "九州谁健者！万里靖边戎。", 
            "南海新除重，西林旧部雄。", 
            "黄金印如斗，终待立奇功。"
        ], 
        "title": "赠马总戎四首 其二", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "兵法在整暇，治书如治军。", 
            "纵横飞白字，变化点苍云。", 
            "壮采溢毫素，雄心逼篆分。", 
            "金山伏虎石，重见勒奇文。"
        ], 
        "title": "赠马总戎四首 其三", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "我亦相时者，结交多伟人。", 
            "平生好男子，不帝虎狼秦。", 
            "入世心肝古，谈兵天地春。", 
            "相逢各珍重，八极正风尘。"
        ], 
        "title": "赠马总戎四首 其四", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "入室古芳满，庭花连理枝。", 
            "乡音脆吴语，风格拗唐诗。", 
            "远算就时见，深尊劝客持。", 
            "千金载西子，少伯是吾师。"
        ], 
        "title": "与季平访柳汀，用季平赠僧能意韵", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "冷抱香云卧，骄人花一枝。", 
            "才名高顾怪，音节变吴诗。", 
            "客至家姬出，宵征阃律持。", 
            "城南树精老，唐突化人师。"
        ], 
        "title": "叠前韵歔赠柳汀", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "今月作古色，天涯伤客情。", 
            "不知夜景短，欲夺日华明。", 
            "千里幸犹共，一阴嗟已生。", 
            "妖蟆方内蚀，何以慎持盈。"
        ], 
        "title": "五月十五夜望月", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "别我向何处，临歧殊怅然。", 
            "群夷濠镜宅，千里火轮船。", 
            "互市开明代，飞机近百年。", 
            "茫茫众忧集，竟在有生前。"
        ], 
        "title": "送季平之澳门，兼订来约 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "预计重逢日，归途六月中。", 
            "山川仍古越，人物几英雄。", 
            "把酒酹江月，卸帆谈海风。", 
            "行期早吾告，慎勿惜邮筒。"
        ], 
        "title": "送季平之澳门，兼订来约 其二", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "万国无安土，东楼纵目初。", 
            "独怜沧海客，不得广州书。", 
            "忌讳文章少，穷愁问讯疏。", 
            "五噫歌自苦，旅抱近何如！"
        ], 
        "title": "潮州东门城栖寄怀梁仲遂二首 其一", 
        "type": "律诗", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "傥上朝台望，应怜去雁迟。", 
            "三年今不见，千里每相思。", 
            "客枕新愁重，佣书旧业卑。", 
            "梁鸿仍海曲，与尔负明时。"
        ], 
        "title": "潮州东门城栖寄怀梁仲遂二首 其二", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "磴道千回转，连峰接凤皇。", 
            "山深民气朴，秋近谷风凉。", 
            "瀑布穿危石，梯田播晚秧。", 
            "数家临水住，羡尔好林塘。"
        ], 
        "title": "凤皇道中 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "山中五六月，云过雨来时。", 
            "岚气阴晴变，秋衣早晚宜。", 
            "畲民安世业，茶客话墟期。", 
            "行道未应倦，夕阳蝉满枝。"
        ], 
        "title": "凤皇道中 其二", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "群峰青不断，叠磴出林间。", 
            "雨洗飞龙径，云藏大鸟山。", 
            "南流收粤海，北峤拱闽关。", 
            "精舍何年筑，秋风有客还。"
        ], 
        "title": "抵饶平作 其一", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "鼓角声何处，残碑不可寻。", 
            "田功迫秋急，山气入城深。", 
            "旧俗仍高髻，遗民半客音。", 
            "驱车来访古，空作绣衣吟。"
        ], 
        "title": "抵饶平作 其二", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "南国中年节，西风下水船。", 
            "溪声喧百里，峰影蘸双莲。", 
            "野祭人呼鬼，温汤客试泉。", 
            "团栾明月上，照梦鹤山前。"
        ], 
        "title": "七月十五日饶溪舟次", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "独听荒鸡夜，天涯忆故人。", 
            "烟霞仍痼疾，雷雨负经纶。", 
            "梦寐孤灯影，文章断发身。", 
            "相思隔沧海，极目叹扬尘。"
        ], 
        "title": "寄怀谢四颂丞台湾 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "文武新茶火，君臣旧药笼。", 
            "泉香乖昔嗜，方古误书穷。", 
            "索醉归谋妇，佯痴近作翁。", 
            "信陵醇酒意，潦倒几英雄。"
        ], 
        "title": "寄怀谢四颂丞台湾 其二", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "秋水芙蓉国，斜阳燕子家。", 
            "青衫封敝簏，红烛赏残花。", 
            "历劫多情在，寻春故约差。", 
            "壶芦墩畔月，冷照旧琵琶。"
        ], 
        "title": "寄怀谢四颂丞台湾 其三", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "遥忆登临处，今应付卧游。", 
            "吹云孤笛夜，落月万山秋。", 
            "挂壁舆图改，寻碑屐齿留。", 
            "年来腰脚健，还似旧时不？"
        ], 
        "title": "寄怀谢四颂丞台湾 其四", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "落日琴冈路，秋风练水潮。", 
            "寄书迟远道，拔剑舞中宵。", 
            "当世自饥溺，此行何寂寥！", 
            "阳明碑下过，大树影萧萧。"
        ], 
        "title": "寄怀晓沧上杭兼示族人 其一", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "磊落吾宗彦，因君寄远思。", 
            "云山千里梦，花草六朝诗。", 
            "东观仍家学，南州共火维。", 
            "渡江惭旧族，一席尚经师。"
        ], 
        "title": "寄怀晓沧上杭兼示族人 其二", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "何处梅花洞，寒香不计年。", 
            "人稀集灵怪，山古足云烟。", 
            "安得夸娥力，为开混沌天。", 
            "呼龙种瑶草，游戏老芝田。"
        ], 
        "title": "寄怀晓沧上杭兼示族人 其三", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "漠漠江湖梦，秋心落百蛮。", 
            "藜床支北海，棋局隐东山。", 
            "沧海波无极，浮云影自閒。", 
            "汀州有芳草，愁采白蘋还。"
        ], 
        "title": "寄怀晓沧上杭兼示族人 其四", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "远水空江静，斜阳小市迟。", 
            "我来寻范蠡，久未见西施。", 
            "旧事翻诗卷，新愁集酒卮。", 
            "东山少丝竹，羡尔有花枝。"
        ], 
        "title": "访柳汀", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "通国正酣睡，忧时人独醒。", 
            "月怜今夕黑，天失古来青。", 
            "闭塞穷冬运，光明海上星。", 
            "荒鸡声满野，倚剑此同听。"
        ], 
        "title": "客窗夜话，同王晓沧作", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "绝代双鬟影，曾从海上看。", 
            "入山群石怪，倚树一庵寒。", 
            "岭瘴消文贝，岩香孕素兰。", 
            "飞鸦如喜客，啼出古林端。"
        ], 
        "title": "游双髻山 其一", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "古刹何年建，苔荒磴道斜。", 
            "双峰出霄汉，一室贮烟霞。", 
            "石气瘦崖树，泉香流涧花。", 
            "山僧忘梵诵，云卧冷袈裟。"
        ], 
        "title": "游双髻山 其二", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "君国无穷感，乾坤此夕心。", 
            "纷纭新旧事，慷慨短长吟。", 
            "家宴喧儿女，门符阅古今。", 
            "围炉閒守岁，莫负酒杯深！"
        ], 
        "title": "己亥除夕", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "吾国有爹亚，将为欧美游。", 
            "艰危天下局，慷慨老成谋。", 
            "新运开三世，雄心遍五洲。", 
            "南华楼上话，一夕定千秋。"
        ], 
        "title": "星洲喜晤容纯甫副使（闳），即送西行 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "七十尚如此，吾徒愧壮年！", 
            "排云叩阊阖，救日出虞渊。", 
            "异域扶公义，神州复主权。", 
            "柬之原未老，终仗力回天。"
        ], 
        "title": "星洲喜晤容纯甫副使（闳），即送西行 其二", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "廿载知名久，相逢瘴海春。", 
            "亚洲数先达，岭表有奇人。", 
            "南出终张楚，西行更哭秦。", 
            "风云看勃郁，万里送飞轮。"
        ], 
        "title": "星洲喜晤容纯甫副使（闳），即送西行 其三", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "鸡黍三年约，莺花二月时。", 
            "春随故人至，书慰老亲思。", 
            "海上惊相见，山中喜可知。", 
            "春篘酒方熟，莫遽数归期。"
        ], 
        "title": "喜谢颂臣由台至", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "一片长安月，随人万里寒。", 
            "独怜沧海客，同向越台看。", 
            "肝胆光能照，河山影未残。", 
            "浮云自西北，惆怅倚阑干。"
        ], 
        "title": "对月，同王户部", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "一别一年久，相思日几回。", 
            "桂林多胜境，藩伯况雄才！", 
            "未敢论时局，惟应借酒杯。", 
            "寄书无别语，千里索诗来。"
        ], 
        "title": "寄张坚白桂林", 
        "type": "律诗", 
        "yun": "灰"
    }, 
    {
        "author": "王易", 
        "era": "清", 
        "subtype": null, 
        "text": [
            "欲偿一岁苦，且尽今夕欢。", 
            "呼儿举明灯，粲粲罗杯盘。", 
            "村酤亦殊酽，薄饮聊辟寒。", 
            "语笑杂庄谐，中怀潜一叹。", 
            "自维瓠落姿，百忧催鬓残。", 
            "抵死固书城，外诱岂足干。", 
            "先公礼堂业，不坠良独难。", 
            "为学与作人，跬步虞冰渊。", 
            "丧乱惊接踵，屡逃锋镝端。", 
            "骨肉还乡园，托荫虚半椽。", 
            "儿长过我头，颇复知时艰。", 
            "娶妇更将雏，或解方衰颜。", 
            "豚蹄及菜根，随遇齐可安。", 
            "但期饱无愧，毋虑饥将殚。", 
            "朔陲蚩雾深，方邑血重殷。", 
            "吾辈信可修，幸民能苟全。", 
            "呵壁叩天心，福祸宜转关。", 
            "勉旃坚所守，长夜非漫漫。"
        ], 
        "title": "丁亥除夜感示诸儿", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "壶中九华迷行迹，却累涪翁嗟越壁。", 
            "邻笛曾闻吊故人，风烟何况怀先泽。", 
            "先公无鹤有琴书，洗心藏密矩不逾。", 
            "清摽尚友高友朱，疑接謦欬偕步趋。", 
            "七弦泠泠希太古，目送飞鸿落花雨。", 
            "莫问成亏昭氏鼓，自克饥寒缓辛苦。", 
            "归田宿愿追渊明，琴能有弦胜无声。", 
            "未办悬车辞逆旅，晓猿夜鹄空悲鸣。", 
            "承家坚子安庸鄙，拱载负薪惟守此。", 
            "金瓯顿缺阵云横，垩书伪报苍天死。", 
            "石马铜驼堕劫尘，敢云赪尾矜全鳞。", 
            "九鼎偏沉泗川水，双锋任跃延平津。", 
            "剧怜大雅沦狙驵，奚啻随珠投粪壤。", 
            "病骥经年伏枥愁，溟鹏甚日拿云上。", 
            "招先三绝壁千寻，百篇斗酒德愔愔。", 
            "忍令黄钟逐瓦釜，宜重神物轻兼金。", 
            "摩挲额尾窥池腹，绿篆银题森在目。", 
            "理轸低回味入禅，束刍想像人如玉。", 
            "吾宗旧契悦芝兰，风义相高蓬海山。", 
            "了知端士取端友，便托角里邀东园。", 
            "鲸波乍返鸱夷舸，龙椁终逃牧儿火。", 
            "稽首重翻抱膝吟，忘机祇合焚香坐。", 
            "竹洞寒泉思渺弥，鶤鸡欲舞雉朝飞。", 
            "好凭达者环中趣，长伴先生画里诗。"
        ], 
        "title": "尚友琴歌并序", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "植桐半亩荫，种竹一帘翠。", 
            "儿今皮骨坚，吾衰亦良慰。", 
            "三眼井边庐，是儿试啼地。", 
            "锦绷裹玉团，尤妙颔如意。", 
            "天命促文园，孤露才两岁。", 
            "当栗拜如仪，吊者叹其慧。", 
            "就学师不烦，临文哦易记。", 
            "恃宠骄友于，识大宥其细。", 
            "怒风卷重茅，千载偶然值。", 
            "信知忧患深，休休平旦气。", 
            "怜汝失怙恃，游方励汝志。", 
            "明发会有时，山辉岂终閟。"
        ], 
        "title": "己丑六月迪儿始壮为赋古风一章以勖之，时同客潭州", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "山空寂无言，流泉间琴筑。", 
            "伊难惬素心，推此一轮玉。", 
            "小坐石如冰，一雨树初沐。", 
            "清光万古青，为乐此宵独。", 
            "天造弥经纶，富媪宝川渎。", 
            "胡为惨不宁，四海沸羹粥。", 
            "日月不厌孤，临照几茅屋。", 
            "未许红尘人，来分处女烛。", 
            "平生志丘壑，苦自转车毂。", 
            "诘旦隔仙凡，徒留梦相续。"
        ], 
        "title": "莲谷对月", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "尘劳久何酬，随分聊看山。", 
            "傍风宿酲消，靧面朝霞殷。", 
            "高寒敝心目，渐觉稀绤单。", 
            "鸣空佩璆然，楚女低云鬟。", 
            "即此异人境，讵必穷跻攀。"
        ], 
        "title": "庐山道中（六首） 其一", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "回坡翳松阴，空翠入寥廓。", 
            "磴危单线悬，襟动野花落。", 
            "行客下笋舆，小步诩腰脚。", 
            "仆天邪许勤，未觉此间乐。", 
            "天地信不仁，此厚彼何薄。"
        ], 
        "title": "庐山道中（六首） 其二", 
        "type": "古风", 
        "yun": "药"
    }, 
    {
        "author": "王易", 
        "era": "清", 
        "subtype": null, 
        "text": [
            "断涧石磷峋，如虎复如兕。", 
            "何年推此中，万古永不起。", 
            "人言鸿濛初，是处即海底。", 
            "今看绕足云，昔叹极天水。", 
            "夺彼蛟鼍居，饷我溪山美。"
        ], 
        "title": "庐山道中（六首） 其三", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "险道割山腰，一径介然用。", 
            "累垂蚁行墙，迤逦蚤缘缝。", 
            "百丈悬晶帘，风严望期冻。", 
            "仙真闭重关，萝薜护酣梦。", 
            "庞公果可寻，行歌荷锄从。"
        ], 
        "title": "庐山道中（六首） 其四", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "万山簇如螺，离披著浓黛。", 
            "势亦自雄奇，朝昏变千态。", 
            "附庸蔚大邦，无名亦何害。", 
            "未容培塿骄，不与沧桑蜕。", 
            "求名乃亡名，敢持君子戒。"
        ], 
        "title": "庐山道中（六首） 其五", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": null, 
        "text": [
            "高冈楼观出，落落三四家。", 
            "动若鹳鸣垤，静如蜂罢衙。", 
            "百年门户开，天堑除戎华。", 
            "山灵岂媚夷，著意催岩花。", 
            "惊心为披发，含叹且回车。"
        ], 
        "title": "庐山道中（六首） 其六", 
        "type": "古风", 
        "yun": "麻"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "乱后相逢一慨然，剑矛炊淅自烽烟。", 
            "已无春色资挥麈，稍促霜华欲堕颠。", 
            "为郡尚虚三斟酝，浮家应办五湖船。", 
            "斯人合作词仙老，我亦迷阳畏不前。"
        ], 
        "title": "乱后一首赠癸叔", 
        "type": "律诗", 
        "yun": "先"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "一清无过中宵茗，百感都乘岁暮心。", 
            "窥户风来驱昼暖，知音人远节闲吟。", 
            "蟫书共命关天幸，燕幕繁忧信海深。", 
            "稍喜冲寒得归客，满收山色自江浔。"
        ], 
        "title": "中宵偶成", 
        "type": "律诗", 
        "yun": "侵"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "斯人已逐黄农逝，百世犹闻夷惠风。", 
            "一角湖楼春未远，万言杯水意何穷。", 
            "孤忠异代成冥契，去日劳生负此翁。", 
            "四海及今看鼎沸，津桥心事更谁同。"
        ], 
        "title": "退庐侍御逝二年矣近闻潜园丈道其在日憾不常见感成遥奠兼呈潜园", 
        "type": "律诗", 
        "yun": "东"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "年光蛇尾已难持，日夕鸡埘会有期。", 
            "欲办枯蜗成小隐，几烦文鲤托新诗。", 
            "扶床但顾痴儿笑，揽镜能无壮士疑。", 
            "羡子临风一杯酒，不同惊枕听寒鸱。"
        ], 
        "title": "岁晚寄雪抱", 
        "type": "律诗", 
        "yun": "支"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "环阶花影日迟迟，此意惟堪圣者知。", 
            "似妒雕梁栖乳燕，乍听碧树绕黄鹂。", 
            "繁香是处春常在，憔悴频年鬓已丝。", 
            "沾袖馀芳归未隐，深心收拾欲传谁。"
        ], 
        "title": "园望一首", 
        "type": "律诗", 
        "yun": "支"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "久催春色去横塘，十日园亭草树香。", 
            "照户深灯维寤寐，隔城严柝隐仓皇。", 
            "可无好梦留仙枕，傥许灵芬接上方。", 
            "望古忧天逐年少，剩持青鬓守书堂。"
        ], 
        "title": "雨夜", 
        "type": "律诗", 
        "yun": "阳"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "家弟声光石火如，孤编能博万嗟吁。", 
            "漫天风雨都秋气，避地江湖感索居。", 
            "款语十年今古泪，相怜一啄乱离馀。", 
            "百家诗句牛毛密，似此微名得亦虚。"
        ], 
        "title": "酬容九读思斋遗集兼简伯远", 
        "type": "律诗", 
        "yun": null
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "堠亭烽火已经年，跬步仍安井底天。", 
            "早乞闲身在春庑，剩馀青眼对桑田。", 
            "文章性道心如节，花鸟云山兴傥蠲。", 
            "稍惜衮师成幻现，菩提无树亦无禅。"
        ], 
        "title": "寄慰艾畦", 
        "type": "律诗", 
        "yun": "先"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "为读回肠当哭歌，东流真欲泪江河。", 
            "便同短气嗟荆棘，尚许缘情赋薜萝。", 
            "一叶舟怀鸥梦乐，十年书检蠹尘多。", 
            "天人骨肉秋相喟，隔巷时容戴笠过。"
        ], 
        "title": "酬撷华", 
        "type": "律诗", 
        "yun": "歌"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "扶头鲁酒笑无为，点鬓吴霜悟有涯。", 
            "三日园林集裙屐，五风芬郁照沦漪。", 
            "自非落落枚乘笔，对此汪汪叔度陂。", 
            "千古新亭流恨永，危阑烟柳苦低垂。"
        ], 
        "title": "甲戌上巳禊集玄武湖分均得为字", 
        "type": "律诗", 
        "yun": "支"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "为念湘阴老居士，安心无地只逃禅。", 
            "行藏草草真成梦，云树沉沉各一天。", 
            "夜雨秋池留此夕，松风琴韵忆当年。", 
            "蓬蒿羡子能高卧，苦我犹矜泊宅编。"
        ], 
        "title": "浔阳共彭晓山话因吟潭感赠晓山", 
        "type": "律诗", 
        "yun": "先"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "弦歌不掩鼓鼙声，郤曲空山念此行。", 
            "梦泊乡园三径冷，愁飞鬓角二毛生。", 
            "藏书倘幸逃秦劫，压境终忧坏鲁城。", 
            "一事且酬西笑意，万峰琼玉照窗明。"
        ], 
        "title": "别匡庐", 
        "type": "律诗", 
        "yun": "庚"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "横流滚滚促归耕，乔木阴阴念故荣。", 
            "井里尚衔君子泽，乱离曾子暮年情。", 
            "斜阳巷陌成今古，华屋山邱隔死生。", 
            "常得桃源深隐意，可无清酒酹渊明。"
        ], 
        "title": "伯奇招避地前塘里弟追怀少坡先生", 
        "type": "律诗", 
        "yun": "庚"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "迤逦寻春不厌深，放牛今异向桃林。", 
            "百昌婉娩舒新绿，一棹夷犹破晚阴。", 
            "在莒宁忘忧患日，沿洄谁识咏归心。", 
            "舂怀二十年来事，未许神州竟陆沉。"
        ], 
        "title": "三村偕伯庐看桃记丁已春游廿一年矣", 
        "type": "律诗", 
        "yun": "侵"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "凉灯急雨据团蒲，此夕应怜客思孤。", 
            "前路艰难廿年语，弥天烽火一锥无。", 
            "闻鸡汝幸怀宗国，舐犊吾真愧丈夫。", 
            "省识倚闾凝望苦，晨昏长誓护桑榆。"
        ], 
        "title": "久不见二儿书长句遣怀", 
        "type": "律诗", 
        "yun": "虞"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "三年忧患持冰檗，九服风云泣鬼神。", 
            "点鬓无情惊换岁，回车何地不迷津。", 
            "深杯自泻哀时泪，环堵难留片刻春。", 
            "世难天涯悬骨肉，最怜孤烛异乡人。"
        ], 
        "title": "除夜独坐念诸儿女", 
        "type": "律诗", 
        "yun": "真"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "接天青碧绣崚嶒，骀荡芳韶醉不胜。", 
            "生事一春销药裹，年光百计误藜灯。", 
            "破愁但以吟为槊，感旧从教泪作冰。", 
            "袖却承明挥翰手，溪山杖策我犹能。"
        ], 
        "title": "春尽日望野", 
        "type": "律诗", 
        "yun": "蒸"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "汉家陵阙绝音尘，万井烟芜雉亦驯。", 
            "桃梗已输河上土，梅花空作岭头春。", 
            "西台有涕挥皋羽，吴市何心托子真。", 
            "漫忆小园芳草绿，收京犹得月重轮。"
        ], 
        "title": "感怀答步曾兼寄仲詹石军", 
        "type": "律诗", 
        "yun": "真"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "周生直道闻天下，迩岁韬光有适园。", 
            "夜雨闭门无客啄，秋堂邀月厌蛩喧。", 
            "端居忍负苍生望，失守犹多瘉野言。", 
            "我亦随缘安雾隐，江山如此谢轮轩。"
        ], 
        "title": "赠适园", 
        "type": "律诗", 
        "yun": "元"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "江海风波惜此生，长歌清酌谢尘缨。", 
            "匏瓜无匹原非恨，纨扇初捐尚有情。", 
            "乍可团圞傲新月，稍怜啜泣助秋声。", 
            "汉皋玉佩高唐雨，一例人天误旧盟。"
        ], 
        "title": "七夕风雨遣兴", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": null, 
        "text": [
            "骤雨涨璧池，水阔文鳞出。", 
            "荷风荡漾之，石发梳清泌。", 
            "我来池上坐，空澄素襟溢。", 
            "天地无弃物，饲鱼抛㵎实。", 
            "谁为代呼庚，岂事茹去乙。", 
            "洋洋亦既来，果果原可必。", 
            "读易验中孚，亶矣豚鱼吉。"
        ], 
        "title": "饲鱼", 
        "type": "古风", 
        "yun": "质"
    }, 
    {
        "author": "弘历", 
        "era": "清", 
        "subtype": null, 
        "text": [
            "游山倏已晚，山房聊止歇。", 
            "油云傍夕生，清籁振林樾。", 
            "枕簟忽如秋，支颐逸兴勃。", 
            "响增挂岩瀑，馡送覃松葛。", 
            "鹤湿自梳翎，鱼戏仰承沫。", 
            "清赏契素襟，无眠待明发。", 
            "更拟放晴来，一宿栖崖月。"
        ], 
        "title": "香山夜雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "置酒且莫饮，听歌秦女休。", 
            "女休窈窕爣，持刃能报雠。", 
            "亦知杀人死，复抱不共羞。", 
            "二者难并行，取义生敢偷。", 
            "雠血溅素裙，雠身委荒邱。", 
            "志伸身亦全，遇赦岂所谋。", 
            "豫让烈男儿，吞炭空喑喉。"
        ], 
        "title": "秦女休行", 
        "type": "古风", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "三辅春望霖，宵衣劳靡已。", 
            "颇闻郑有麦，二釜庶可恃。", 
            "夏初膏泽沾，禾黍芃芃起。", 
            "乃复接封章，谓缺灌田水。", 
            "增我南顾忧，岂以此忘彼。", 
            "方筹补助策，惭愧民粟徙。", 
            "忽擘奏书囊，佳音纷满纸。", 
            "近远普优渥，高下艺稻芑。", 
            "沟壑差免沦，钱鏄还堪庤。", 
            "嗟予德诚薄，何幸获全美。", 
            "仰首盟高苍，勤民益勖已。"
        ], 
        "title": "闻河南得雨", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "并刀裂齐纨，制为素扇团。", 
            "本以禦炎暑，匪为障轻寒。", 
            "资用既有时，弃置应所安。", 
            "辞辇夙励志，专房岂固欢。", 
            "秋风不敢怨，君过非小弁。"
        ], 
        "title": "班媫妤世传怨歌行为班媫妤所作盖出于后人拟议为之且秋风团扇亦惟任时耳夫何怨之有乃作是诗以反之", 
        "type": "古风", 
        "yun": "寒"
    }, 
    {
        "author": "弘历", 
        "era": "清", 
        "subtype": null, 
        "text": [
            "风吹秋草子，寄生枯树中。", 
            "枯树无枝叶，托荫交茏葱。", 
            "草树非同根，尚自相依倚。", 
            "友朋怀二心，害不视乎此。"
        ], 
        "title": "树中草", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "穿池贮澄水，其上饶嘉木。", 
            "扶疏已成荫，重翠罨书屋。", 
            "秋夕月一方，夏晓风满谷。", 
            "净色与清听，天然远尘俗。", 
            "假山俨画屏，凉簟如腻玉。", 
            "禽音喧亦寂，花气清且淑。", 
            "年来万几暇，几度三庚伏。", 
            "匪惟契静宁，亦以参位育。"
        ], 
        "title": "池上作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "时晴时复雨，晴雨恰均宜。", 
            "晴偶蒸溽暑，雨过爽亦随。", 
            "寥天散徂云，轻籁当襟披。", 
            "逐景问农务，蓑笠来庞眉。", 
            "其语颇堪听，听馀喜可知。", 
            "高田黍垄沾，卑田稻秧齐。", 
            "时炎郁以壮，盛长畅生机。", 
            "时爽气益和，根茎发华滋。", 
            "愿此两月间，休徵恒若斯。", 
            "西成庶有望，可免寒与饥。", 
            "言言合吾意，农劳轸遐思。", 
            "此际纵时若，未敢即憙怡。"
        ], 
        "title": "爽", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "摇扇风即生，自然非勉强。", 
            "天炎风亦炎，气爽风亦爽。", 
            "谓风自扇出，风性应无两。", 
            "谓风不藉扇，扇收风何往。", 
            "祝鮀不能辨，公输难措想。", 
            "明有时而暗，泰山蔽一掌。", 
            "智有时而愚，扬声以止响。", 
            "倏忽丧混沌，神珠得罔象。", 
            "谁能去安排，豁然天地朗。"
        ], 
        "title": "摇扇", 
        "type": "古风", 
        "yun": "养"
    }, 
    {
        "author": "弘历", 
        "era": "清", 
        "subtype": null, 
        "text": [
            "百舌已无声，三庚适初伏。", 
            "清昼如小年，韦编静可读。", 
            "风来蝉度响，雨过花增馥。", 
            "物物注易简，奚待玩九六。", 
            "回忆阳生时，观象得来复。"
        ], 
        "title": "伏日读易", 
        "type": "古风", 
        "yun": "屋"
    }, 
    {
        "author": "弘历", 
        "era": "清", 
        "subtype": null, 
        "text": [
            "四序有代谢，七政无停止。", 
            "都来一消息，终古理如此。", 
            "短至未弥月，长景已旋晷。", 
            "数日阴云作，喜晴聊徙倚。", 
            "金乌渐南征，花影忽北徙。", 
            "声变蜩成蝉，色夺朱为紫。", 
            "年年纵一例，今昔终殊轨。", 
            "亶矣不俄延，所学嗟何似。"
        ], 
        "title": "日影（时季夏哉生魄）", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "裁锦裁锦可喻时，一疋锦段成万丝。", 
            "成之何其难，并刀错下顷刻乃毁之。", 
            "呜呼为学不慎者，可以深长思。"
        ], 
        "title": "裁锦词 其一", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "裁锦裁锦可喻人，恒情厌旧多喜新。", 
            "新衣固已佳，岂如旧衣称意而合身。", 
            "呜呼为交不恒者，可以度吾言。"
        ], 
        "title": "裁锦词 其二", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "裁锦裁锦可喻政，学而后入斯为正。", 
            "子皮信进贤，侨也善譬是以能为郑。", 
            "呜呼为量不宏者，可以倾耳听。"
        ], 
        "title": "裁锦词 其三", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "裁锦裁锦可喻离，锦花截处成云泥。", 
            "纵使天孙巧，报章已断咄咄空含悲。", 
            "呜呼为别不惜者，可以怀前期。"
        ], 
        "title": "裁锦词 其四", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "雨馀林翠深，暑涤波风爽。", 
            "一川通凤城，轻舟便来往。", 
            "晓岚傍山收，新涨沿溪长。", 
            "夹岸禾黍烟，满目丰亨象。", 
            "湛湛饱露华，与与亚皋壤。", 
            "回思杪春间，此景非所想。"
        ], 
        "title": "自西海泛舟进宫见岸傍禾黍油然喜而有作二首 其一", 
        "type": "古风", 
        "yun": "养"
    }, 
    {
        "author": "弘历", 
        "era": "清", 
        "subtype": null, 
        "text": [
            "雨多宜高地，雨少亦宜低。", 
            "何幸今岁佳，高低泽遍齐。", 
            "不宁沾近辅，亦且达远陲。", 
            "休徵讵予致，嘉贶自天垂。", 
            "敢因弛敬心，敬怠惟自知。"
        ], 
        "title": "自西海泛舟进宫见岸傍禾黍油然喜而有作二首 其二", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "山深夜逾静，洒然幽趣生。", 
            "天悬古镜光，河汉浴疏星。", 
            "益增白水白，那辨青山青。", 
            "竹牖自掩映，云窗含杳冥。", 
            "不见纤尘起，惟闻花气馨。", 
            "孤鹤嘹其影，老松拿怪形。", 
            "浮云聚复散，爽籁凄以清。", 
            "却哂宿碧月，此约竟未成。", 
            "平明命驾返，御园延公卿。", 
            "畴咨晓夜殷，暂尔心神宁。"
        ], 
        "title": "香山夜境", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "膏壤雨泽足，寥天云缕收。", 
            "日暄风散之，禾黍绿如油。", 
            "池塘可容与，九夏成三秋。", 
            "芬递露丛花，响增瀑水流。", 
            "问穑步野塍，逐景弄扁舟。", 
            "稍慰望岁怀，诗思益纷投。"
        ], 
        "title": "喜晴", 
        "type": "古风", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "梁上巢双燕，双燕生双雏。", 
            "羽毛䙰褷不能举，老燕顾复心踟蹰。", 
            "口黄腹馁望其哺，扇翅日向老燕呼。", 
            "雄去寻雀卵，雌来衔春驹。", 
            "但思饱汝儿岂知，物类亦有天伦乎。"
        ], 
        "title": "燕引雏", 
        "type": "古风", 
        "yun": "虞"
    }, 
    {
        "author": "弘历", 
        "era": "清", 
        "subtype": null, 
        "text": [
            "主母令妾进酒卮，酒中有酖主不知。", 
            "进酒主人死，不进主母疑。", 
            "两难萃一身，无已佯踣受主箠。", 
            "旁人告其故，主人双泪垂。", 
            "主母下堂妾升床，乃使黄裳而绿衣。", 
            "再拜主人前致辞，愿主还令主母归。", 
            "窃恐贪天僣地流，以为口实其奚宜。", 
            "是女知一未知二，不然其心乃险巇。", 
            "父天母地固常经，母若叛父岂可随。", 
            "使其倾酖主不觉，主母再进将何如。", 
            "移过主父媚主母，沽名违道孰甚斯。", 
            "以是为美风后世，微之毋乃未三思。"
        ], 
        "title": "反元稹将进酒乐府", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "凫胫短，鹤胫长，断长续短两俱殃。", 
            "鸢飞天，鱼跃渊，高下易置非所便。", 
            "狼在野，犬守户，苟殊其地各为苦。", 
            "伯仁瘦，王万肥，自适其适君莫非。"
        ], 
        "title": "君莫非", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "莳竹宜三庚，圃师有妙诀。", 
            "亦称消夏方，偶一试其说。", 
            "朝来宿雨收，爽风荡炎热。", 
            "择地取幽偏，带影移清绝。", 
            "欲疏不欲密，合散不合列。", 
            "已看琅玕浴，复如丝管咽。", 
            "窗外足橚椮，谷口增曲折。", 
            "翼翼白鹤游，翩翩紫燕颉。", 
            "佳信得平安，逸韵标高洁。", 
            "匪学隐士风，聊慕君子节。"
        ], 
        "title": "莳竹", 
        "type": "古风", 
        "yun": "屑"
    }, 
    {
        "author": "弘历", 
        "era": "清", 
        "subtype": null, 
        "text": [
            "君知妾有夫，不应赠妾双明珠。", 
            "明珠虽的皪，焉肯繫在红罗襦。", 
            "古有洁妇秋胡妻，黄金不顾节自持。", 
            "还君明珠如未见，我心匪石不可转。"
        ], 
        "title": "反张籍节妇吟籍不纳李师古之聘似矣而还君明珠双泪垂恨不相逢未嫁时又何以云乎汪薇辑诗伦方且谓足令郓帅失色吾以为郓帅有识将薄其人矣", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "静憩剪檠欣夜永，怒号隔户识风寒。", 
            "今朝未陟高峰顶，兴寄白云阿那端。"
        ], 
        "title": "夜", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "刻漏丁丁不暂停，眼中隙影耳中听。", 
            "例将三万六千日，漫拟求仙驻妙龄。"
        ], 
        "title": "刻漏", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "先漏春光如自喜，蕲留秋色了无愁。", 
            "如何卉里孤高种，也做偷寒送暖流。"
        ], 
        "title": "嘲梅菊 其一", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "难待徵君寒放鹤，早过宾客醉题糕。", 
            "失将梅菊本来面，未必滥觞非汝曹。"
        ], 
        "title": "嘲梅菊 其二", 
        "type": "绝句", 
        "yun": "豪"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "菊秀梅贞自可怜，护凋助长使争妍。", 
            "却虞后鲜真梅菊，为想橐驼顺木天。"
        ], 
        "title": "嘲梅菊 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "斋宫仍几此清哦，真觉光阴迅织梭。", 
            "静里检量一岁事，何期乐少祗忧多。"
        ], 
        "title": "冬至斋居", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "暖化蓬婆城外雪，晴开滴博戍间云。", 
            "初韶恰并新祥至，三捷应教一月闻。"
        ], 
        "title": "立春日春帖子二首 其二", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "打头笠子冷堆银，携得梅花过冻津。", 
            "谁道古今不相及，又逢觅句灞桥人。"
        ], 
        "title": "张若澄灞桥觅句图", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山参常静云参动，水任其流舟任停。", 
            "底用蕉边寻鹿梦，聊因鱼乐狎鸥汀。"
        ], 
        "title": "唐寅清溪垂钓图即用其韵", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "密洒徐飞三日连，玉霙盈尺积鳞田。", 
            "纵无白战搜吟兴，可少春来纪瑞编。"
        ], 
        "title": "雪", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "只宜烟浦更云涯，温室清芬特地佳。", 
            "恰似集灵会王母，玉真勃窣下瑶阶。"
        ], 
        "title": "咏水仙", 
        "type": "绝句", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "冰含太液未全消，回雁初来泽国迢。", 
            "疑是戍人愁蜀道，数声聊尔为宣骄。"
        ], 
        "title": "闻雁", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春来无兴问芳华，苑监瓶擎几朵斜。", 
            "恰似前年新雨后，一枝红影绿窗纱。"
        ], 
        "title": "山桃 其一", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "渔人未许言归日，佛子不禁微笑时。", 
            "云谢云开都不管，年年常自与春期。"
        ], 
        "title": "山桃 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "静安春泪写无悰，底睹山桃试冶容。", 
            "懊恼转教添尔许，青齐驿路忆相逢。"
        ], 
        "title": "山桃 其三", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "美人尘土都成例，花事今春似有缘。", 
            "偏我行春辜宿约，劳心日夜到金川。"
        ], 
        "title": "山桃 其四", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "殢人春节感无端，助感那堪酹静安。", 
            "正是朝来传禁火，两眶清泪一心寒。"
        ], 
        "title": "清明日静安庄酹酒 其一", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "青齐客岁魂堪断，同去谁期便永分。", 
            "小杜七言真触景，清明时节雨纷纷。"
        ], 
        "title": "清明日静安庄酹酒 其二", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "回峰合沓隔尘界，古木槎枒荫夏寒。", 
            "著个危亭筠堰畔，祗宜静者结金兰。"
        ], 
        "title": "题金铉白鸥话旧图", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "瑞霙作势正瀌瀌，冻浦渔舟不可招。", 
            "曾识王家真面目，试寻蹊径未云遥。"
        ], 
        "title": "吴应枚摹王维江村雪意图", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "蓟州南郭经行处，每有新诗赋物华。", 
            "十里绿阴笼客路，一湾流水护农家。"
        ], 
        "title": "蓟州道中作 其一", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "警跸何须户尽扃，问农常为六骖停。", 
            "今年春雨欣沾足，下隰高原一片青。"
        ], 
        "title": "蓟州道中作 其二", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春兰今日识其真，一种王香最可亲。", 
            "底事閒情遥望古，朅思泽畔品题人。"
        ], 
        "title": "春兰", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "村喜秋澜名不俗，来当春日景多清。", 
            "蘅皋蔚雨生机满，松嶂横云画意迎。"
        ], 
        "title": "秋澜村", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "有渰山云傍晚浓，春霖两度谒陵逢。", 
            "洗兵庆洽寰区愿，嘉贶欣承勉敬恭。"
        ], 
        "title": "夜雨二首 其一", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "方塘如鉴寝斋前，点滴声宜枕上传。", 
            "且喜一犁深益麦，何妨半夜不成眠。"
        ], 
        "title": "夜雨二首 其二", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "笠檐四柱绝纤尘，岚霭峰峦变态新。", 
            "底事亭中无坐客，让他千古看山人。"
        ], 
        "title": "董邦达山水小帧 其一 林岫空亭", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "青牛经雨莓苔润，绿凤因风韶濩铿。", 
            "冰雪雅怀深契处，介然静复洒然清。"
        ], 
        "title": "董邦达山水小帧 其二 孤石苍筠", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "丹青奇绝由心匠，寸楮收罗万叠山。", 
            "我亦因之步松径，翠微深处每忘还。"
        ], 
        "title": "董邦达山水小帧 其三 松云蔚秀", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "藉甚倪迂与大痴，筌蹄忘即两兼之。", 
            "平林翠黛无多景，雅称诗人意与迟。"
        ], 
        "title": "董邦达山水小帧 其四 平林翠黛", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "携得行縢便静观，溪村即景对秋澜。", 
            "板桥夜雨添新涨，茅屋晨光转薄寒。"
        ], 
        "title": "董邦达山水小帧 其五 溪村罨画", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "小立无须信步行，萧然梧竹喜双清。", 
            "曛黄未肯寻归路，为待宜人古月明。"
        ], 
        "title": "董邦达山水小帧 其六 梧竹延清", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "石矶跽饵荻芦苍，讵为槎头缩项鲂。", 
            "无尽烟波傲风月，任教清浊付沧浪。"
        ], 
        "title": "董邦达山水小帧 其七 芦矶独钓", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "渐染浓青作浅红，蓐收绘事比春工。", 
            "诗家体物谁深造，小杜风流老杜雄。"
        ], 
        "title": "董邦达山水小帧 其八 霜林步屧", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "几上谁教万嶂横，许多溪壑许多情。", 
            "恰如咏物初无句，意到淋漓信笔成。"
        ], 
        "title": "董邦达山水小帧 其九 烟峦叠翠", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "名山入剡一帆收，怨妇何须祝石尤。", 
            "只有江涛千古在，春花秋月自东流。"
        ], 
        "title": "董邦达山水小帧 其十 江涛帆影", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "不放雪来虞逊色，却遮风去为留香。", 
            "冻云未是无情者，惜玉应教独擅场。"
        ], 
        "title": "董邦达山水小帧 其十一 寒云梅坞", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "拣择云崖结草亭，威纡翠巘远为屏。", 
            "长松落落发天籁，便步丹梯试一听。"
        ], 
        "title": "董邦达山水小帧 其十二 松崖苔磴", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "飞流出峡鸣偏壮，偃盖过云翠更浓。", 
            "忆我昨秋策轻骑，中盘精舍那边逢。"
        ], 
        "title": "张若澄仿王蒙松涧鸣泉小幅", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "塞上秋虫夥，纷鸣抱露榛。", 
            "那曾催懒妇，却解动征人。", 
            "风物浑如昔，烟花且自新。", 
            "剡藤亲貌取，俯仰便成陈。"
        ], 
        "title": "络纬", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "塞雨滋秋野，金风助快晴。", 
            "翠峦新沐濯，红日越晶明。", 
            "草色犹含馥，溪流乍咽声。", 
            "底须虑泥滑，牧法马蹄轻。"
        ], 
        "title": "晴", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "一种清凉卉，数丛金碧纤。", 
            "画成尘外质，瓶贮静中馦。", 
            "相映金风拂，惟输玉露沾。", 
            "不须分彼此，佛手早经拈。"
        ], 
        "title": "题蒋溥画金莲花即用其韵", 
        "type": "律诗", 
        "yun": "盐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "旷野暮云收，寒光黯欲流。", 
            "风如矜朔塞，月已竞中秋。", 
            "飒景供澄观，陈编契静搜。", 
            "匪云誇博览，爱与古为谋。"
        ], 
        "title": "夕", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "中秋节自好，上塞景尤清。", 
            "咫尺广寒界，依微仙乐声。", 
            "雪开千嶂秀，风助一天晴。", 
            "邀得慈颜喜，山灵与有荣。"
        ], 
        "title": "中秋日侍皇太后宴 其一", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "翠几堆花饼，鲜盘侑野麋。", 
            "千秋最圆夜，五字又成时。", 
            "北斗悬金幕，南山献桂卮。", 
            "吴刚脩不到，轮外一枝枝。"
        ], 
        "title": "中秋日侍皇太后宴 其二", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "旃庐清夜分，候雁数声闻。", 
            "霜落才传信，沙平浅印文。", 
            "早来应挈子，可羡未离群。", 
            "木叶洞庭下，何须怨楚云。"
        ], 
        "title": "闻雁", 
        "type": "律诗", 
        "yun": "文"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "纳稼塞中早，寒暄候不同。", 
            "秋丰悦圃满，田穫觉山空。", 
            "升屋炊烟白，当垆浊酒红。", 
            "儿孙瓦盆熟，便以侑村翁。"
        ], 
        "title": "纳稼三首 其一", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "田家底为乐，秋好即无愁。", 
            "不识催租吏，浑成击壤游。", 
            "比邻皆有积，滞穗未曾收。", 
            "乘屋仍多暇，春寒不播牟。"
        ], 
        "title": "纳稼三首 其二", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "莎坂玉霜浓，垂鞭过碧峰。", 
            "烟村呼父老，穑事访从容。", 
            "故地原难较，今秋得未逢。", 
            "报章披更喜，大有慰三农。"
        ], 
        "title": "纳稼三首 其三", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "夷嵏筑閒馆，丘壑占幽偏。", 
            "落叶如听雨，开帘不捲烟。", 
            "景光新意趣，书史旧周旋。", 
            "道味真无斁，心恬足永年。"
        ], 
        "title": "题永恬居", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "黄华钟正色，必向御园开。", 
            "识得重阳节，刚从上塞回。", 
            "霜严信徒尔，日嫩特佳哉。", 
            "静对无穷趣，茱萸漫泛杯。"
        ], 
        "title": "菊", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "烟云朝暮变，紫翠槲枫兼。", 
            "籁动风满谷，波澄月一奁。", 
            "景深素秋杪，兴寄碧峰尖。", 
            "无尽藏真界，取之岂碍廉。"
        ], 
        "title": "山中杪秋 其一", 
        "type": "律诗", 
        "yun": "盐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "閒窗日影上，书室足清光。", 
            "谁谓山林内，而无翰墨香。", 
            "芸编堪汲古，菊节待重阳。", 
            "入画相应处，千峰罨一房。"
        ], 
        "title": "山中杪秋 其二", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "鹤羽千年白，松姿不老青。", 
            "惟兹真上瑞，堪以祝慈宁。", 
            "嘹亮声闻野，茏葱色满庭。", 
            "作朋瑶岛上，王母驾为停。"
        ], 
        "title": "敬题松鹤斋", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "三间敞白屋，万笏列青瑶。", 
            "少坐消尘虑，兴言托朗霄。", 
            "天花云外落，仙乐柏间飘。", 
            "不必天台畔，依然过石桥。"
        ], 
        "title": "石林精舍", 
        "type": "律诗", 
        "yun": "萧"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "一笠敞石室，四面延云林。", 
            "爱此朴而野，悠然静以深。", 
            "风树有声画，秋泉不操琴。", 
            "绳床坐无斁，藉用空尘心。"
        ], 
        "title": "云林石室", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "步步入幽奇，秋山讶改姿。", 
            "徒观无尽藏，胡乃太佳为。", 
            "入画筌忘矣，成诗壁勒之。", 
            "千章翠云幄，择胜自张移。"
        ], 
        "title": "万松寺叠旧作韵 其一", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "披户一凭停，地灵无不灵。", 
            "此翁犹矍铄，惟我爱观听。", 
            "风飏九韶乐，霜添万嶂青。", 
            "更疑葱翠顶，仙药育芝苓。"
        ], 
        "title": "万松寺叠旧作韵 其二", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "三度登穹塔，九秋纵远观。", 
            "目穷寥廓外，身在云霞端。", 
            "镇尔天籁发，飒然衣袂寒。", 
            "宇宙渺无极，吾心与共宽。"
        ], 
        "title": "登云罩寺定光塔", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "招提据东岭，龙象演西天。", 
            "为要增山景，非关种福田。", 
            "峣峰含宿润，澄宇敛秋烟。", 
            "却是初题句，乾隆己巳年。"
        ], 
        "title": "云净寺", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "禅室坐清秋，诸天云上头。", 
            "一心何挂碍，万景自纷投。", 
            "无暇搜佳句，惟教纪胜游。", 
            "山庄看已近，墙外石泉流。"
        ], 
        "title": "少林寺", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "林谷无过静，山房底用多。", 
            "翠霏峰四面，青罨户千螺。", 
            "门外杂鸣雨，崖间纷捲波。", 
            "那须天女散，一室俨维摩。"
        ], 
        "title": "雨花室", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "德晷星临昴，璇筒灰动葭。", 
            "亚阳钦旭卉，纪岁协昭华。", 
            "农庆丰书屡，兵销武偃遐。", 
            "幸蒙稠叠贶，祗励敬承加。"
        ], 
        "title": "长至日南郊礼成述事", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "南郊回法驾，北陆布同云。", 
            "洒宇霰先集，漫空雪继纷。", 
            "诗人应得句，祝史不烦文。", 
            "频叠邀鸿贶，寅虔先慰欣。"
        ], 
        "title": "雪（十一月十四日）", 
        "type": "律诗", 
        "yun": "文"
    }, 
    {
        "author": "王则修", 
        "era": "清", 
        "subtype": null, 
        "text": [
            "列国纷纷兵革起，干戈匝地狼烟紫。", 
            "积尸遍野血成河，伤心惨目有如是。", 
            "吾闻塞奥衅先开，毕竟威廉为祸始。", 
            "雄心妄欲混舆图，不想群猴难虎视。", 
            "兵连祸结五经年，一旦雄风随草靡。", 
            "天心厌乱悔兵戈，特重美人执牛耳。", 
            "会盟华府作葵邱，歃血载书同盛轨。", 
            "军储制限十年间，未许亭台增壁垒。", 
            "大者八九可成行，小者五六供驱使。", 
            "隆隆炮舰卸轻装，百万舟师还制止。", 
            "或散归农事春耕，或授一廛出夫里。", 
            "九州不见烟尘生，壮士免赴沙场死。", 
            "从兹世界大平和，甲兵尽洗天河水。", 
            "君不见武王伐纣告成功，牛放桃林马归市。", 
            "又不见汉高灭楚定国基，弓藏高庙悬弧矢。", 
            "古来兵凶与战危，圣主偶用非得已。"
        ], 
        "title": "弭兵行", 
        "type": "古风", 
        "yun": "纸"
    }, 
    {
        "author": "王则修", 
        "era": "清", 
        "subtype": null, 
        "text": [
            "赤嵌城高雉堞百，参差高瓦鳞鳞碧。", 
            "中有楼阁三百年，耸出云霄与天迫。", 
            "当年结构自何人，闻说红夷工累石。", 
            "筑楼西向海门东，睥睨风樯连舟舶。", 
            "俨如铜雀倚天高，又似蜃楼嘘气积。", 
            "空中楼阁现奇观，日月星辰去咫尺。", 
            "此楼经历几沧桑，雄规壮模犹如昔。", 
            "偶临绝顶四徘徊，无限雄心生羽翮。", 
            "北望玉山插天寒，南瞻旗鼓两峰擘。", 
            "晓日东溟足下生，西屿落霞眼底赤。", 
            "上接云汉摘星斗，俯瞰鹿耳春潮白。", 
            "壮哉鲲溟一霸图，可怜地主经三易。", 
            "茫茫何处辨草鸡，渺渺不见荷人迹。", 
            "楼形依旧屹台阳，至今说与谈瀛客。"
        ], 
        "title": "赤嵌楼", 
        "type": "古风", 
        "yun": "陌"
    }, 
    {
        "author": "王则修", 
        "era": "清", 
        "subtype": null, 
        "text": [
            "诗学源流远，贞淫寓美刺。", 
            "谁将三百篇，以意来逆志。", 
            "上窥古风谣，下逮及五季。", 
            "说诗如司空，风流不著字。", 
            "斯为真言诠，可作诗家秘。", 
            "近世少元音，词多反害意。", 
            "谁知诗律细，不徒誇腹笥。", 
            "班宋擅诗名，香艳各有致。", 
            "岛瘦与郊寒，亦自成一帜。", 
            "古来诗歌盛，至唐称美备。", 
            "不为淫靡词，惟以明大义。", 
            "叠韵并双声，得此犹馀事。", 
            "试观杜诗史，忠义深托寄。", 
            "我台诸诗伯，岂少幽人思。", 
            "愿与相切磋，风雅敦古谊。"
        ], 
        "title": "论诗（五古）", 
        "type": "古风", 
        "yun": "寘"
    }, 
    {
        "author": "王则修", 
        "era": "清", 
        "subtype": null, 
        "text": [
            "驿垣坏尽岂无因，慢客羁留恼杀人。", 
            "东里有词群是赖，晋宫宾馆又重新。", 
            "谁具文章润色才，有词东里独恢恢。", 
            "尊严郑命无轻亵，全赖公孙黼黻来。", 
            "不堪币重困封邻，一纸遗书晋相陈。", 
            "羞杀范宣无令德，剧怜象齿自焚身。", 
            "敬恭义惠道兼赅，况复精通政治才。", 
            "善喻庇身同美锦，何堪学制使人来。", 
            "子弟田畴诲殖赅，郑人教养仰贤才。", 
            "公孙毕竟称慈母，郇黍流膏遍草莱。"
        ], 
        "title": "子产", 
        "type": "古风", 
        "yun": null
    }, 
    {
        "author": "王鑨", 
        "era": "清", 
        "subtype": "七言绝句", 
        "text": [
            "雪冻云埋路未经，乌兰新战血痕腥。", 
            "春深牧马蓬根断，大夏河边草不青。"
        ], 
        "title": "塞上曲", 
        "type": "绝句", 
        "yun": "青"
    }, 
    {
        "author": "王衢", 
        "era": "清", 
        "subtype": "五言律诗", 
        "text": [
            "何因成佛果，花雨散诸天。", 
            "指点菩提树，心参解脱禅。", 
            "慈云现孤掌，明月印空拳。", 
            "一握摩挲相，真香护大千。"
        ], 
        "title": "和查元鼎佛手原韵 ", 
        "type": "律诗", 
        "yun": "先"
    }, 
    {
        "author": "王衢", 
        "era": "清", 
        "subtype": "七言律诗", 
        "text": [
            "交情自古推平仲，四九年华伯玉知。", 
            "欲證是非凭益友，敢言天命拟先师。", 
            "芝兰得契香能久，松柏有心寿可支。", 
            "海上于今鸣独鹤，纵无人见亦闻之。"
        ], 
        "title": "和查少白五十初度七律四则 其一", 
        "type": "律诗", 
        "yun": "支"
    }, 
    {
        "author": "王衢", 
        "era": "清", 
        "subtype": "七言律诗", 
        "text": [
            "同调相逢自不孤，砚田肯使久荒芜。", 
            "嘤鸣比兴莺求友，翔翥威仪凤引雏。", 
            "失马试看吾辈达，移山莫笑乃翁迂。", 
            "英雄几见邀庸福，青眼何愁雪满颅。"
        ], 
        "title": "和查少白五十初度七律四则 其二", 
        "type": "律诗", 
        "yun": "虞"
    }, 
    {
        "author": "王衢", 
        "era": "清", 
        "subtype": "七言律诗", 
        "text": [
            "神仙眷属木兰舟，浮海飘然事壮游。", 
            "工部感秋犹有兴，陶朱致富或承羞。", 
            "营巢不碍梁间燕，唤雨何劳陌上鸠。", 
            "自古才人多入幕，岂惟王粲独登楼。"
        ], 
        "title": "和查少白五十初度七律四则 其三", 
        "type": "律诗", 
        "yun": "尤"
    }, 
    {
        "author": "王衢", 
        "era": "清", 
        "subtype": "七言律诗", 
        "text": [
            "介眉相对菊花樽，更喜茱萸插帽繁。", 
            "不饮醉翁知酒意，能文才子鍊诗魂。", 
            "浪仙合用南金铸，佛顶难教俗手扪。", 
            "海上成连弹古调，寻常丝竹莫须论。"
        ], 
        "title": "和查少白五十初度七律四则 其四", 
        "type": "律诗", 
        "yun": "元"
    }, 
    {
        "author": "王麟生", 
        "era": "清", 
        "subtype": "五言律诗", 
        "text": [
            "空阶三寸雪，小阁一枝镫。", 
            "夜色静如此，春风来未曾。", 
            "榻虚衾似水，杯浅酒成冰。", 
            "归梦向何处，江楼最上层。"
        ], 
        "title": "二月初五夜雪", 
        "type": "律诗", 
        "yun": "蒸"
    }, 
    {
        "author": "王麟书", 
        "era": "清", 
        "subtype": null, 
        "text": [
            "凤九员外古之狂，生友死友醉忽忘。", 
            "少年杀贼桐树冈，贼平弃刃归故乡。", 
            "故乡荦确文山阳，日星在上分光芒。", 
            "古朴拙塞为文章，有司苦以绳尺量。", 
            "行年七十身且强，山行百里携糇粮，闲来觅醉如渴羌。"
        ], 
        "title": "赠庐陵胡凤九员外", 
        "type": "古风", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "华灯夜照柘枝舞，满地香云散花雨。", 
            "豪竹哀丝送眉语，红氍毹捧宫妆古。", 
            "安知座有伤心人，东风吹律声不春。", 
            "满堂花作可怜色，浩劫欲化无边身。", 
            "归倚客窗愁目遇，震魄惊魂吟大句。", 
            "舍兵无法向人说，大九州方沉战气。"
        ], 
        "title": "得伯瑶和章叠前韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "万石捧云郁飞舞，神龙出布状元雨。", 
            "寒鸦无语杜鹃语，心悯大忠来吊古。", 
            "等是金鳌背上人，悲歌重写沁园春。", 
            "河山一统初破碎，繄余更属浮萍身。", 
            "零丁洋边与君遇，灵威庙前诵遗句。", 
            "同揩远目青山间，一发中原夕阳气。"
        ], 
        "title": "风雨中与季平游东山，谒双忠、大忠祠，兼寻水帘亭、紫云岩诸胜，叠与伯瑶夜话韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "群胡竞作天魔舞，㣼利天宫下兵雨。", 
            "空山月黑翁仲语，欲灭皇风扫三古。", 
            "满目女娲抟土人，濛濛梦入蟪蛄春。", 
            "直甘大地作布施，何惜恒河沙等身？", 
            "是何世界今顿遇，一切法消偈四句。", 
            "相期出挽阳九厄，日轮天转黄人气。"
        ], 
        "title": "叠韵答夏季平见赠", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "东海饿蛟作人舞，万里炮云挟枪雨。", 
            "相公款关奉盟语，玉斧一挥恨终古。", 
            "天南流落忠义人，披发呼天天不春。", 
            "臣军请缨云请剑，疏草劫烬馀吟身。", 
            "伤心岂独士不遇，涕泪花前吟赠句。", 
            "妇人醇酒足此生，老天不喜英雄气。"
        ], 
        "title": "柳汀赠诗述及台事，叠韵答之", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "留衣废亭石云舞，卓锡古泉冷飞雨。", 
            "持赠山僧有才语，畀与大颠共千古。", 
            "渡海来为南粤人，五年伤别兼伤春。", 
            "生似昌黎厄磨蝎，终日坎壈缠其身。", 
            "名山幸与名贤遇，留镇山门藉诗句。", 
            "千年重出起衰手，睒睒中天北斗气。"
        ], 
        "title": "游东岩叠韵答柳汀（东岩在潮阳县）", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "庭院无人燕交舞，手订别风證淮雨。", 
            "渊渊如闻金石语，皋比兀坐形容古。", 
            "君是羲皇以上人，胸中碑板蕴古春。", 
            "侍儿亦作古妆束，翩翩玉立何长身？", 
            "练浦秋风始君遇，一春屡诵惊人句。", 
            "手书直迫瘗鹤铭，上皇山樵饶道气。"
        ], 
        "title": "叠韵赠林生", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "七忠祠前陈羽舞，闪闪云旗降风雨。", 
            "荒山夜出英灵语，如闻此会足千古。", 
            "谁其尸者狮山人，万里来话琼林春。", 
            "会者齐吴楚闽粤，来祝带血啼鹃身。", 
            "此会惜君未得遇，五日江风阻诗句。", 
            "西台莫唱朱鸟吟，东山尚蟠冷龙气。"
        ], 
        "title": "祝文信国公生日日，得伯瑶风雨中见怀诗答寄，叠前韵 其一", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "痴龙兀挟云阵舞，海天十日九风雨。", 
            "脉脉隔江不得语，冒雨寻僧禅趣古。", 
            "何期海上听潮人，心花怒发天地春。", 
            "豪吟杜陵洗兵马，天涯慰我哀时身。", 
            "开缄喜若与君遇，顿释愁怀诵佳句。", 
            "云阴蔽天无斗牛，漫倚楼阑看剑气。"
        ], 
        "title": "祝文信国公生日日，得伯瑶风雨中见怀诗答寄，叠前韵 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "前溪后溪海气黄，东山西山山色苍。", 
            "临昆邑徙新兴乡，谁欤主者韩侍郎？", 
            "辟佛不得来南方，其年元和国号唐。", 
            "八千里路嗟潮阳，岭云不热关雪凉。", 
            "泰山北斗公文章，安知天使文蛮疆？", 
            "畀易椎结为冠裳，止八阅月教泽长。", 
            "风雷驱鳄宵奔亡，祷雨大湖岁乃穰。", 
            "两至相度溪山旁，乃移新邑居中央。", 
            "先立学校登秀良，馀事更为游山忙；", 
            "去乃留衣老僧堂。", 
            "公德在民民不忘，千年雄邑成金汤。", 
            "祠公东山慰民望，青山碧海开堂皇。", 
            "公衣冠坐清而刚，森森古木皆甘棠。", 
            "官吏习礼交趋跄，春秋荐馨如烝尝；", 
            "推公遗教道益彰。", 
            "讲院前辟环书廊，后翼以楼奉文昌。", 
            "祀朱子兼周程张，斋舍书声夜琅琅。", 
            "我归黔突初不遑，前年韩山留瓣香，今年东山陈脩羊。", 
            "为赵天水何敢当，海南閒弄明月光。", 
            "海水四立天苍茫，山精白日争披猖。", 
            "安得巨刃摩天扬，手馘长鲸剸封狼。", 
            "思公不见心徬徨，骑麟披发下大荒。", 
            "狮山山人何昂藏，万里访我浮海航。", 
            "宝剑夜解千金装，出示肝胆腾光芒。", 
            "相与谒公神慨慷，誓继公志回澜狂。", 
            "骨蕝仇国无能强，磨蝎厄宫无能殃。", 
            "手持芙蓉方南翔，中天霞拥双凤凰。", 
            "前山龙首扶云骧，南风吹雨声浪浪。"
        ], 
        "title": "韩祠歌同夏季平作", 
        "type": "古风", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "南天珍木瑰奇绝，花作红霞絮白雪。", 
            "文章万丈见光燄，谁意飘零更高洁。", 
            "峤南火维见雪稀，忽飘扣砌沾罗衣。", 
            "初晴林雨苞全坼，微遇山风絮竞飞。", 
            "团为雪球散雪气，海国遍寻遗种地。", 
            "炎荒得此太奇景，赤日行天雪花坠。", 
            "芦花秋雪杨花春，入眼偏惊夏雪新。", 
            "旁人莫妄疑轻薄，此花肝胆原轮囷。", 
            "入时自作风流格，尚留清白人间说。", 
            "偶教痼疾起烟霞，劫火不妨烧雪魄。", 
            "奇花曾为吟春红，长夏仍教住雪中。", 
            "英雄心性由来热，待竟苍生衣被功。"
        ], 
        "title": "棉雪歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "大阴黑、耀灵匿，天上风云惨无色。", 
            "飞虎伏、神龙蛰，龙化为松虎化石。", 
            "君不见南海之滨、东山之阴，松苍苍兮石碧。", 
            "松石间，谁所祠？", 
            "睢阳张许双灵旗。", 
            "前游者驱鳄韩昌黎，后则啼鹃带血之文文山来题词。", 
            "诸公皆与此松此石深相知。", 
            "当松髯兮怒张、石齿兮愤吐，恍惚见斥庭凑，骂禄山而拒蒙古。", 
            "安知佛骨未焚、别出胡神欲代今天作之主。", 
            "大海茫茫，环起胡虏，叛臣不必定在节使府。", 
            "坐令绛灌无文、随陆不武，衣冠道丧道实苦。", 
            "松耶、石耶？", 
            "安得风云复奉尔为龙而为虎？", 
            "吁嗟乎！", 
            "长白山上有石虎立而参天，下为松花江，松涛万壑飞龙泉。", 
            "天昔生真人于其间，真人去今几世而几年。", 
            "漫漫者海，生尘生烟，遮山蜃气而蛟涎。", 
            "何来精卫口衔木石欲填海。", 
            "哀哉！", 
            "海深不可填。", 
            "我登东山，远睇长白，北向哀泪，匪泪伊血。", 
            "古人不我待，谁文章而谁气节。", 
            "但见石非石兮、松非松，乃古人肝胆之轮囷、冠绂之从容，愿拜石作丈、松作公。", 
            "我昔在韩山，有石曰双旌。", 
            "种松其间，畀成梁栋，支大厦之倾而惜其迟生。", 
            "松灵石顽，谁使松化石？", 
            "长此冥冥。", 
            "匪石实顽，石能补西北之天倾。", 
            "无奈娲皇日听笙簧谢不能，百神不敢言石言其事。", 
            "松声谡谡嗟天醉，风云兮不来，空山兀抱龙虎气。"
        ], 
        "title": "东山松石歌和郑生", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "向夕阳燄息，赤道收热风。", 
            "高台旷登眺，疏星缀圆穹。", 
            "团团海上月，涌出东山东。", 
            "山海浩一色，凉波碧濛濛。", 
            "光华变云气，缤纷间青红。", 
            "坐对开心颜，不辞清尊空。", 
            "谁家双玉笛，吹月高城中。", 
            "同唱苏仙词，旷代情为钟。", 
            "栖乌若相答，哑哑啼烟丛。", 
            "把酒怀古人，今月仍古同。", 
            "下界劫尘灰，不到广寒宫。", 
            "欲归访嫦娥，安得桥如虹！", 
            "醉看群宾散，斜月西岩钟。"
        ], 
        "title": "萧台宴月和季平韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "二松之间屋压头，老丞哦诗夜不休。", 
            "新篇连牍晓寄我，爽气欲扑山中楼。", 
            "楚山矗矗楚水流，楚材自昔推奇尤。", 
            "但使能坚季布诺，人间何患无曹丘。", 
            "吁嗟乎！", 
            "匈奴嫚书姿嘲弄，季布之言竟何用。", 
            "樊哙方行十万众。"
        ], 
        "title": "答柳丞", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "乐莫乐兮新相知，悲莫悲兮初别离。", 
            "鮀江水黄海水绿，与君一夜东西驰。", 
            "凤皇台边客帆卸，遥忆维舟九龙夜。", 
            "欲知别后相思深，茫茫江海愁人心。"
        ], 
        "title": "舟泊凤皇台寄怀季平", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "大鹏海上居，南徙乘天风。", 
            "抟扶不得力，坠落荒山中。", 
            "郁郁无可语，大鹏良自苦。", 
            "群鸟怪大鹏，将毋客傲主。", 
            "丹山有异鸟，其名曰凤皇。", 
            "出为天下瑞，世但惊文章。", 
            "凤皇翔八极，南与大鹏遇。", 
            "无以栖凤皇，且借梧桐树。", 
            "乌鸢尔勿嚇，鸴鸠尔勿笑。", 
            "毛羽虽尔同，嗟尔不同调。", 
            "凤皇语大鹏，冲天终有时。", 
            "勉哉培风力，慎勿负所期。", 
            "六月息不得，大鹏心自热。", 
            "茫茫九天云，独与凤皇别。"
        ], 
        "title": "凤皇别寄季平", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "墨风一夜驱云起，龙气濛濛万山里。", 
            "轩窗如闻瀑布声，天下奇观宁有此？", 
            "纷纷众史画格卑，嗟君抗古森雄奇。", 
            "下追西庐上北苑，中间直蹑黄大痴。", 
            "填胸磊块化丘壑，臆造桃源付耕凿。", 
            "胡尘不到画里天，如此江山殊不恶。", 
            "平生画山不画人，四海无人堪写真。", 
            "此图忽著人者两，草庐对语空山春。", 
            "口读君诗目君画，众木槎枒群石怪。", 
            "动摇古壁愁欲飞，骇视云中忽龙挂。", 
            "岂惟城市生山林，风云惨澹开胸襟。", 
            "可怜祗向画图见，孤负苍生霖雨心。"
        ], 
        "title": "芷谷居士画大幅水墨云山、瀑布二图，并题句见赠，长句赋谢", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "丈夫生当为祖豫州，渡江誓报祖国雠，中原不使群胡留。", 
            "不然当作李邺侯，翩然衣白与帝游，天家骨肉畀无尤。", 
            "胡为祗学谪仙醉，到处吟诗题酒楼。", 
            "今日何日东山陬，云阴阴兮风飕飕，山中五月如清秋，补禊曲水觞可流。", 
            "座中主客清且修，黄公后人今状头，裴中令裔新政优。", 
            "兰陵诸萧才力遒，人师我愧东家丘。", 
            "儒书无能解国忧，仡仡食古心不休。", 
            "飞蓬自转落叶下，谁实作俑为车舟。", 
            "坐令机械生西欧，古制破裂不可收，天地日月驱作球。", 
            "小儒咋舌大儒叹，径欲问天穷所由，天公方醉了不酬。", 
            "万事变灭如浮沤，山川虽缺仍金瓯。", 
            "陇头飞鸟入妖梦，夜半鸣狐思火篝。", 
            "何如沉醉与天共，乞君大白为我浮。", 
            "浮之不尽群客醉，何妨呼酌车前驺。", 
            "自有此山数游者，昌黎文山皆吾俦。", 
            "彼皆身取千古去，乃畀我任今日愁。", 
            "海门西望海色幽，眼中一醉无五洲。"
        ], 
        "title": "东山酒楼放歌", 
        "type": "古风", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "岩岩古潮阳，有山峙其东。", 
            "下为信国祠，额榜曰大忠。", 
            "丹青半剥落，冠笏犹清雄。", 
            "我来主此山，私淑怀愚衷。", 
            "载稽登科记，降神缅维崧。", 
            "是为夏五月，万树榴花红。", 
            "令辰纪端二，致祝叩寝宫。", 
            "忆公昔驻此，酹张许二公。", 
            "祠碑俨在壁，马冢荒原中。", 
            "炎精忽不祀，支天难为功。", 
            "我今酹公酒，司令仍祝融。", 
            "胡风西北来，边愁浩无穷。", 
            "河山易破碎，回顾忧心忡。", 
            "何以邀公灵，海气天濛濛。", 
            "寒鸦几夕阳，懔懔思英风。"
        ], 
        "title": "己亥五月二日东山大忠祠祝文信国公生日 其一", 
        "type": "古风", 
        "yun": "东"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "公生端平间，厥岁曰丙申。", 
            "谁云火德衰，魁杓指朱鹑。", 
            "郁郁富田乡，紫云气氲氤。", 
            "日月既合朔，其夕生伟人。", 
            "天鸡声一鸣，龙挟云而神。", 
            "安知阳九厄，遂肇揽揆辰。", 
            "朝纲正颓坠，正士多丧沦。", 
            "真魏两大儒，不使秉国钧。", 
            "震电惊明堂，天意为之嗔。", 
            "空下罪己诏，满目嗟胡尘。", 
            "咄咄蒙古师，迫人过女真。", 
            "是岁楚蜀吴，将帅奔命频。", 
            "所幸奇渥温，斥地北海滨。", 
            "姑缓南牧师，匪曰虏气驯。", 
            "小朝誇天堑，文学仍彬彬。", 
            "公生二十年，宝祐纪丙辰。", 
            "一举冠东南，对策登紫宸。", 
            "忠肝发古谊，识者王应麟。", 
            "蹉跎二十年，遂成不朽身。", 
            "得年四十七，为寿千万春。"
        ], 
        "title": "己亥五月二日东山大忠祠祝文信国公生日 其二", 
        "type": "古风", 
        "yun": "真"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "公生阅己亥，逮今十有二。", 
            "公甫四龄时，头角已顿异。", 
            "屠维大渊献，于时岁方次。", 
            "念天生公心，畀出为国瑞。", 
            "安知国多难，飘萍感身世。", 
            "艰难道路间，将相名空寄。", 
            "当题词东山，已表殉忠志。", 
            "天倾不可拄，孔孟付仁义。", 
            "溯题词距今，六百廿一岁。", 
            "三豕又渡河，来公驻师地。", 
            "春水和平桥，读公碑上字。", 
            "东山拜公祠，红棉昼飞絮。", 
            "一朵莲花峰，海风吹欲坠。", 
            "落日望帝啼，血洒英雄泪。", 
            "宜振者人心，宜作者士气。", 
            "所愿藉公灵，斯道或不匮。", 
            "寿酒跻公堂，敬表希贤意。", 
            "此意良无穷，种树为之记。", 
            "桂蕴九天香，松郁千年翠。", 
            "夜望魁斗光，正照南离位。"
        ], 
        "title": "己亥五月二日东山大忠祠祝文信国公生日 其三", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "公诗纪生日，实始山中作。", 
            "客，唱酬夕飞爵。", 
            "筑堂面大江，文笔峰崿崿。", 
            "自号曰文山，姑写山中乐。", 
            "于时军国事，平章付秋壑。", 
            "茫茫天下计，铁铸六州错。", 
            "浮沉一麾守，山居未能廓。", 
            "白雁渡江来，皋亭北风恶。", 
            "嗟公困奔走，百折志不弱。", 
            "辛苦立二王，海滨足难托。", 
            "流涕赴燕时，哀歌日光薄。", 
            "指南与吟啸，两集未零落。", 
            "屡吟初度诗，乾坤声寂寞。", 
            "四年五章在，俯仰感今昨。", 
            "即今为公寿，宁止陈杯杓。", 
            "华表倘归来，请赋南飞鹤。"
        ], 
        "title": "己亥五月二日东山大忠祠祝文信国公生日 其四", 
        "type": "古风", 
        "yun": "药"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "庭蕉实方黄，荔子丹离离。", 
            "撷之用荐馨，薄寄千秋思。", 
            "有明萧黄门，实肇为斯祠。", 
            "去今三百年，往烈谁攀追？", 
            "兰陵二生者，为我陈牲牺。", 
            "祝公自公义，繄我宁独尸。", 
            "佳客万里来，新射策丹墀。", 
            "与公天上名，俱书白玉碑。", 
            "此来上公寿，香火缘可知。", 
            "彬彬潮人士，登堂同观仪。", 
            "肃雍俎豆间，如见天人姿。", 
            "左张而右陆，磊落雄须眉。", 
            "东山富奇石，为虎为龙螭。", 
            "石气上为星，寒燄生尾箕。", 
            "睢阳两忠臣，半夜来灵旗。", 
            "比邻倘相呼，应诉君国悲。", 
            "愿公勿复悲，来歆此寿卮。", 
            "同堂祝公者，愿公为之师。", 
            "同持忠义心，以为治平基。", 
            "运会值大同，一统兼华夷。", 
            "岁岁此祝公，清芬生鼎彝。", 
            "勿诵炎午文，勿歌皋羽辞。", 
            "渊渊金石声，风雨方催诗。"
        ], 
        "title": "己亥五月二日东山大忠祠祝文信国公生日 其五", 
        "type": "古风", 
        "yun": "支"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "峨峨飞凤岭，凤去巢不留。", 
            "迢迢飞龙径，龙睡空山秋。", 
            "道逢山中叟，古意何绸缪？", 
            "贶我以神龟，云昔嘉林游。", 
            "误落世网中，灵囿怀故俦。", 
            "再拜谢佳贶，出山云幽幽。", 
            "细观背上文，纵横成九畴。", 
            "神灵具四目，乃与仓圣侔。", 
            "幸未逢刳钻，导引故自优。", 
            "区区忧养生，何事劳蜉蝣？", 
            "老桑不尔祸，灵蓍行尔求。", 
            "愿尔安食息，千岁一出头。", 
            "无须左胁书，重光瑞王侯。", 
            "吾生似放翁，筑堂思山陬。", 
            "三复蒙庄言，曳尾行归休。"
        ], 
        "title": "神龟祠", 
        "type": "古风", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "三饶设治初，颇用忧山贼。", 
            "孤城依山立，陶筑资民力。", 
            "至今古砖文，分堵姓名勒。", 
            "倭寇海上来，东风战云黑。", 
            "濒海虽蹂躏，严城晏游息。", 
            "百里控山川，亦古诸侯国。", 
            "王公设险心，实用辅其德。", 
            "同治元二间，黄巾势危迫。", 
            "距关民气勇，乃过丸泥塞。", 
            "承平岁已久，生齿益繁殖。", 
            "吏治浸不修，宽假恣奸慝。", 
            "外教乘隙来，从者纷相惑。", 
            "山川固云险，寇已入门阈。", 
            "山田岁两熟，民生在稼穑。", 
            "年荒百货贵，菜茹当肉食。", 
            "道上逢老农，喘汗有饥色。", 
            "谁为富教谋？用奏循良绩。", 
            "为尔祝坻京，为尔云螟𧑞。", 
            "驱车过山邑，怀古心焉恻。", 
            "峨峨望海岭，秋风浩无极。"
        ], 
        "title": "三饶述怀", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "柑花开，吴王来；", 
            "柑结子，吴王死。", 
            "吴王一死不复生，西风吹入童谣声。", 
            "我有射虎之弓斩蛇剑，独立回顾贼星敛。", 
            "柑花年年落复开，满林柑子金累累。", 
            "尔身自文发自断，白马潮来吴命短。"
        ], 
        "title": "闻童谣作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "江城残腊客思亲，爆竹声中历又新。", 
            "忽忆四年前此夕，柏庄家宴满堂春。"
        ], 
        "title": "除夕示五弟时甫三绝句 其一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "草草杯盘饯岁筵，莫嫌风味逊从前。", 
            "满城多少贫儿屋，难过钱荒米贵年。"
        ], 
        "title": "除夕示五弟时甫三绝句 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一尊今夕弟兄同，镜里愁颜醉转童。", 
            "自笑呆痴老难卖，横戈还想立奇功。"
        ], 
        "title": "除夕示五弟时甫三绝句 其三", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "宝帐春寒夜不眠，卸妆入坐绮窗前。", 
            "玉屏花影珠帘月，一勺香泉浸水仙。"
        ], 
        "title": "春寒", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "生花妙手夺春工，莫笑金银气太浓。", 
            "网得西施肯相赠，风裳水佩出吴宫。"
        ], 
        "title": "吴秀才赠水仙花赋谢 其一", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "矾弟兰兄总绝尘，入门便作十分春。", 
            "珊珊一片凌波影，更遣陈王赋洛神。"
        ], 
        "title": "吴秀才赠水仙花赋谢 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "骤暖还寒昨夜风，江城东望晓溟蒙。", 
            "不知春色在何处？三十二峰烟雨中。"
        ], 
        "title": "雨中春望", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "冰雪空山绝点尘，王维笔下妙生春。", 
            "男儿自保黄金膝，除却梅花不拜人。"
        ], 
        "title": "为林生题拜梅图 其一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "逋仙风格本来尊，冷抱梅花自闭门。", 
            "只合三公向妻跪，不曾轻去谒刘孙。"
        ], 
        "title": "为林生题拜梅图 其二", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "韩江别思满扁舟，春水新添五尺流。", 
            "一路青山送眉妩，鹧鸪声里到汀州。"
        ], 
        "title": "送王晓沧之汀州", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "江楼听雨散春声，家国茫茫百感生。", 
            "四载故山今夜月，不曾流照到金城。"
        ], 
        "title": "元夕无月感赋 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "火树银花句懒吟，望京楼畔客愁深。", 
            "他年见月应回忆，寒雨春灯此夕心。"
        ], 
        "title": "元夕无月感赋 其二", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一官留滞凤凰城，十载能诗旧有名。", 
            "江上新词传唱遍，晓风残月柳耆卿。"
        ], 
        "title": "赠柳参军", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "两山眉黛送春娇，十里平湖晓长潮。", 
            "红入桃花青入柳，东风人立赤阑桥。"
        ], 
        "title": "题画", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "倚竹何人问永嘉，满城锦幄护香霞。", 
            "自从谢客标名后，已占春风第一花。"
        ], 
        "title": "牡丹诗二十首 其一", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何事天香欲吐难，百花方奉武皇欢。", 
            "洛阳一贬名尤重，不媚金轮独牡丹。"
        ], 
        "title": "牡丹诗二十首 其二", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "唤回三十六宫春，万种千名色顿新。", 
            "种遍长安无旧品，果然单父是花神。"
        ], 
        "title": "牡丹诗二十首 其三", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一捻留红笑玉环，渔阳鼙鼓迫潼关。", 
            "天教仙鹿先衔去，不许看花到荦山。"
        ], 
        "title": "牡丹诗二十首 其四", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "花发唐宫御宴稀，娇红如泣怨斜晖。", 
            "临轩莫念元舆赋，更遣君王泪满衣。"
        ], 
        "title": "牡丹诗二十首 其五", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "春光占断几番风，更道花开顷刻中。", 
            "谁信泥金书碧瓣？岭云关雪谶文公。"
        ], 
        "title": "牡丹诗二十首 其六", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "赏花人倚玉阑干，丽质天生欲品难。", 
            "雪岭墨池才子笔，枉教来比李端端。"
        ], 
        "title": "牡丹诗二十首 其七", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "玛瑙盘盛金镂杯，重看浓艳锦城开。", 
            "尚书只惯修降表，底事和酥赠客来？"
        ], 
        "title": "牡丹诗二十首 其八", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "带酒朝看国色酣，群芳管领此花堪。", 
            "梃边惊艳降王长，无复强词说小南。"
        ], 
        "title": "牡丹诗二十首 其九", 
        "type": "绝句", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "赏春不惜醉婆娑，琼岛奇花此一窠。", 
            "留与子孙看亦得，偏教眼福老来多。"
        ], 
        "title": "牡丹诗二十首 其十", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "汴京纳土说钱王，陌上看花兴未忘。", 
            "留得家风忠孝在，相公裁表进姚黄。"
        ], 
        "title": "牡丹诗二十首 其十一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "漫买胭脂乱抹涂，吴公精鉴世间无。", 
            "花阴一线猫儿眼，妙绝谁知午景图？"
        ], 
        "title": "牡丹诗二十首 其十二", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "锦绣天街盆景新，十分红闹帝京尘。", 
            "人间富贵终嫌骤，便作堂花不耐春。"
        ], 
        "title": "牡丹诗二十首 其十三", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "看到奇花眼欲迷，不须惊走笑山妻。", 
            "天津桥上闻鹃客，忍断残香付马蹄。"
        ], 
        "title": "牡丹诗二十首 其十四", 
        "type": "绝句", 
        "yun": "齐"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "五云捧出缕金黄，欲遣陈州胜洛阳。", 
            "自辟花中新世界，可怜人枉说妖祥。"
        ], 
        "title": "牡丹诗二十首 其十五", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "绝代才人集影园，宫袍黄染墨香温。", 
            "扬州风月群花笑，争捧金罍上状元。"
        ], 
        "title": "牡丹诗二十首 其十六", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "爱教花里筑妆楼，霞彩云芳艳影留。", 
            "传与姑苏新样好，春风扶上美人头。"
        ], 
        "title": "牡丹诗二十首 其十七", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "花落花开怨别离，锦屏人更惜芳时。", 
            "珊珊亭畔寻香梦，重唱风流玉茗词。"
        ], 
        "title": "牡丹诗二十首 其十八", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东来花种满西园，谁与乘槎客细论。", 
            "从此全球作香国，五洲花拜一王尊。"
        ], 
        "title": "牡丹诗二十首 其十九", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "漫说中人赋十家，春风争买走香车。", 
            "梦中彩笔新传得，要代欧阳更品花。"
        ], 
        "title": "牡丹诗二十首 其二十", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "有客婆娑大海南，白牛岩畔访禅庵。", 
            "颠僧老死文公去，细雨松花扑石龛。"
        ], 
        "title": "游白牛岩二首（白牛岩在潮阳县） 其一", 
        "type": "绝句", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海色山光文起楼，才人遗墨壁间留。", 
            "春林石气漾寒碧，落日倚栏云满头。"
        ], 
        "title": "游白牛岩二首（白牛岩在潮阳县） 其二", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "但无丝竹有东山，要乞丹青补黛鬟。", 
            "莫被比邻文信国，满前姬侍笑儒酸。"
        ], 
        "title": "乞萧生作东山丝竹图 其一", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "中年哀乐宜丝竹，此意惟应逸少知。", 
            "恰好流觞逢曲水，管弦添写在山时。"
        ], 
        "title": "乞萧生作东山丝竹图 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "名园高馆最玲珑，藤影花光护绮栊。", 
            "璎珞四垂珠万串，一春长住紫云中。"
        ], 
        "title": "丘园八咏为顺德龙山家仲迟驾部（诰桐）作八首 其一 紫藤花馆", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海色天容共一池，群花寒浸碧涟漪。", 
            "临流化尽春衫影，绝似唐宫浣露时。"
        ], 
        "title": "丘园八咏为顺德龙山家仲迟驾部（诰桐）作八首 其二 碧漪池", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "垂虹影落碧波寒，流尽春花春欲阑。", 
            "独有春愁流不去，中原一发倚阑看。"
        ], 
        "title": "丘园八咏为顺德龙山家仲迟驾部（诰桐）作八首 其三 流春桥", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "收尽云光夜见星，临波面面敞珠棂。", 
            "眼中碧海无风浪，人卧乾坤一草亭。"
        ], 
        "title": "丘园八咏为顺德龙山家仲迟驾部（诰桐）作八首 其四 涵碧亭", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "漠漠梨云出梦迟，春风花径独行时。", 
            "别开冷艳幽香境，来写吾家左掖诗。"
        ], 
        "title": "丘园八咏为顺德龙山家仲迟驾部（诰桐）作八首 其五 淡白径", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "琴酒名园载月过，开轩花气漾文波。", 
            "不妨四立相如壁，消受芙蓉艳福多。"
        ], 
        "title": "丘园八咏为顺德龙山家仲迟驾部（诰桐）作八首 其六 壁花轩", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "雄风赋罢气飞腾，还似兰台快共登。", 
            "沧海不尘天若洗，观星人立最高层。"
        ], 
        "title": "丘园八咏为顺德龙山家仲迟驾部（诰桐）作八首 其七 浣风台", 
        "type": "绝句", 
        "yun": "蒸"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天半寒光幻绮霞，倚楼人正赋尖叉。", 
            "屏风写出赚山景，万树燕支六出花。"
        ], 
        "title": "丘园八咏为顺德龙山家仲迟驾部（诰桐）作八首 其八 绛雪楼", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "春泉流涧晓潺潺，古院无人尽日閒。", 
            "落尽碧桃归未得，望仙桥畔望家山。"
        ], 
        "title": "东山春思 其一", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "云壑风泉入画图，水帘亭畔客怀孤。", 
            "海桐花发山桑熟，细雨春林叫鹁鸪。"
        ], 
        "title": "东山春思 其二", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "云气溟蒙大海南，看山人再访禅庵。", 
            "泉声冷尽高僧锡，满地花香雨一龛。"
        ], 
        "title": "游白牛岩用前游韵 其一", 
        "type": "绝句", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万方多难此登楼，眼底云山翠欲流。", 
            "欲吊红棉旧吟客，落花飞絮满江头。"
        ], 
        "title": "游白牛岩用前游韵 其二", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "岩翠潮光共一楼，江山今日顿风流。", 
            "诸天洗出云雷气，供养群仙坐上头。"
        ], 
        "title": "与季平、柳汀饮东山酒楼 其一", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "六百年中电掣回，东山又见状元来。", 
            "平生心醉文丞相，莫问他人借酒杯。"
        ], 
        "title": "与季平、柳汀饮东山酒楼 其二", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "花气濛濛酒半醺，掀髯休笑故将军。", 
            "谈兵杜牧狂言甚，只向尊前念紫云。"
        ], 
        "title": "与季平、柳汀饮东山酒楼 其三", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "浣花天气雨初晴，也当鳌头宴锦城。", 
            "一片千秋七星石，水帘亭畔看题名。"
        ], 
        "title": "与季平、柳汀饮东山酒楼 其四", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "三字千秋澹定村，大书留处万灵尊。", 
            "他年乞与和平里，同證名贤雪爪痕。"
        ], 
        "title": "季平为书“澹定村”三大字、并书赠“马来西极、龙卧南阳”二语为楹帖赋谢 其一", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "下笔真成千丈强，更将龙卧许南阳。", 
            "何当窥井重炎火，天马西来汉道昌。"
        ], 
        "title": "季平为书“澹定村”三大字、并书赠“马来西极、龙卧南阳”二语为楹帖赋谢 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "暮雨潇潇客未行，吴娘别后最关情。", 
            "玉关杨柳无消息，惆怅高楼夜笛声。"
        ], 
        "title": "雨中与季平待柳汀不至，戏寄 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东风吹絮点前汀，绿满龙津旧酒亭。", 
            "恼乱儿童无处促，柳花飞去作浮萍。"
        ], 
        "title": "雨中与季平待柳汀不至，戏寄 其二", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "无奈城南老树何，柔花弱蔓引交柯。", 
            "精灵倘识神仙过，来听江楼倚剑歌。"
        ], 
        "title": "雨中与季平待柳汀不至，戏寄 其三", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海天漠漠云不行，淫霖十日难为情。", 
            "何堪风雨怀人夕，更听猿啼三峡声。"
        ], 
        "title": "得柳汀答诗，知方卧病，次前韵三首 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "坐拥文君思柳汀，梦中螃蟹来旗亭。", 
            "不知别我向何处，大海茫茫风阁萍。"
        ], 
        "title": "得柳汀答诗，知方卧病，次前韵三首 其二", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东方未明奈乐何，广庭珊树交枝柯。", 
            "玉清嬿婉太白病，行雨洞中方醉歌。"
        ], 
        "title": "得柳汀答诗，知方卧病，次前韵三首 其三", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一时佳话遍江城，海上喧传击钵声。", 
            "莫怪霓裳众仙集，洞天新署小朱明。"
        ], 
        "title": "西园雅集作 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "平地楼台气更奇，半閒遗址草迷离。", 
            "待将银汉金茎笔，重赋升庵八咏诗。"
        ], 
        "title": "西园雅集作 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "难得平原十日留，岭梅初熟麦方秋。", 
            "剧惭秦缶乌乌语，唱向延晖楼上头。"
        ], 
        "title": "西园雅集作 其三", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天上文昌气似珠，吟声万里合笙竽。", 
            "黔云台雨姑苏月，写入西园雅集图。"
        ], 
        "title": "西园雅集作 其四", 
        "type": "绝句", 
        "yun": "虞"
    }, 
    {
        "author": "王鑨", 
        "era": "清", 
        "subtype": "五言律诗", 
        "text": [
            "霜落松杉劲，场空黍稷收。", 
            "回云余暮雨，古大畏寒秋。", 
            "寂寂村烟断，荒荒野水流。", 
            "兵戈身已老，忍泪向旄丘。"
        ], 
        "title": "西郊", 
        "type": "律诗", 
        "yun": "尤"
    }, 
    {
        "author": "王鑨", 
        "era": "清", 
        "subtype": "七言律诗", 
        "text": [
            "夕阳衰草伴寒丘，老树阴风吹敝裘。", 
            "月落孤城残角暮，钟鸣旅馆夜心秋。", 
            "独怜处世才无用，翻恨经年战未休。", 
            "剩有东都闲故旧，同携鲁酒上高楼。"
        ], 
        "title": "夕阳", 
        "type": "律诗", 
        "yun": "尤"
    }, 
    {
        "author": "王国维", 
        "era": "清", 
        "subtype": null, 
        "text": [
            "绛蜡红梅竞作花，客中惊又度年华。", 
            "离离长柄垂天斗，隐隐轻雷隔巷车。", 
            "斟醁醑，和尖叉。", 
            "新词飞寄舍人家。", 
            "可将平日丝纶手，系取今宵赴壑蛇。"
        ], 
        "title": "鹧鸪天 庚申除夕和吴伯宛舍人", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "莫斗婵娟弓样月，只坐蛾眉，消得千谣诼。", 
            "臂上宫砂那不灭，古来积毁能销骨。", 
            "手把齐纨相诀绝，懒祝西风，再使人间热。", 
            "镜里朱颜犹未歇，不辞自媚朝和夕。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "谁道江南秋已尽，衰柳毵毵，尚弄鹅黄影。", 
            "落日疏林光炯炯，不辞立尽西楼暝。", 
            "万点栖鸦浑未定，潋滟金波，又幂青松顶。", 
            "何处江南无此景，只愁没个閒人领。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "帘幕深深香雾重，四照朱颜，银烛光浮动。", 
            "一霎新欢千万种，人间今夜浑如梦。", 
            "小语灯前和目送，密意芳心，不放罗帏空。", 
            "看取博山闲袅凤，濛濛一气双烟共。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "斗觉宵来情绪恶，新月生时，黯黯伤离索。", 
            "此夜清光浑似昨，不辞自下深深幕。", 
            "何物尊前哀与乐，已坠前欢，无据他年约。", 
            "几度烛花开又落，人间须信思量错。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "百尺朱楼临大道，楼外轻雷，不间昏和晓。", 
            "独倚阑干人窈窕，闲中数尽行人小。", 
            "一霎车尘生树杪，陌上楼头，都向尘中老。", 
            "薄晚西风吹雨到，明朝又是伤流潦。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "落日千山啼杜宇，送得归人，不遣居人住。", 
            "自是精魂先魄去，凄凉病榻无多语。", 
            "往事悠悠容细数。", 
            "见说他生，又恐他生误。", 
            "纵使兹盟终不负，那时能记今生否。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "落落盘根真得地，涧畔双松，相背呈奇态。", 
            "势欲拚飞终复坠，苍龙下饮东溪水。", 
            "溪上平岗千叠翠，万树亭亭，争作拿云势。", 
            "总为自家生意遂，人间爱道为渠媚。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "窈窕燕姬年十五，惯曳长裾，不作纤纤步。", 
            "众里嫣然通一顾，人间颜色如尘土。", 
            "一树亭亭花乍吐。", 
            "除却天然，欲赠浑无语。", 
            "当面吴娘誇善舞，可怜总被腰肢误。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "绝顶无云，昨宵有雨，我来此地闻天语。", 
            "疏钟暝直乱峰回，孤僧晓度寒溪去。", 
            "是处青山，前生俦侣，招邀尽入閒庭户。", 
            "朝朝含笑复含颦，人间相媚争如许。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "绰约衣裳，凄迷香麝，华灯素面光交射。", 
            "天公倍放月婵娟，人间解与春游冶。", 
            "乌鹊无声，鱼龙不夜，九衢忙杀闲车马。", 
            "归来落月挂西窗，邻鸡四起兰釭灺。"
        ], 
        "title": "踏莎行 元夕", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "阁道风飘五丈旗，层楼突兀与云齐。", 
            "空馀明月连钱列，不照红葩倒井披。", 
            "频摸索，且攀跻。", 
            "千门万户是耶非。", 
            "人间总是堪疑处，惟有兹疑不可疑。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "万项蓬壶，梦中昨夜扁舟去。", 
            "萦回岛屿，中有舟行路。", 
            "波上楼台，波底层层俯。", 
            "何人住。", 
            "断崖如锯，不见停桡处。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "列炬归来酒未醒，六街人静马蹄轻。", 
            "月中薄雾漫漫白，桥外渔灯点点青。", 
            "从醉里，忆平生。", 
            "可怜心事太峥嵘。", 
            "更堪此夜西楼梦，摘得星辰满袖行。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "姑苏台上乌啼曙，剩霸业，今如许。", 
            "醉后不堪仍吊古。", 
            "月中杨柳，水边楼阁，犹自教歌舞。", 
            "野花开遍真娘墓，绝代红颜委朝露。", 
            "算是人生赢得处。", 
            "千秋诗料，一抔黄土，十里寒螀语。"
        ], 
        "title": "青玉案", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "水抱孤城，雪开远戍，垂柳点点栖鸦。", 
            "晚潮初落，残日漾平沙。", 
            "白鸟悠悠自去，汀州外，无限蒹葭。", 
            "西风起，飞花如雪，冉冉去帆斜。", 
            "天涯。", 
            "还忆旧，香尘随马，明月窥车。", 
            "渐秋风镜里，暗换年华。", 
            "纵使长条无恙，重来处、攀折堪嗟。", 
            "人何许，朱楼一角，寂寞倚残霞。"
        ], 
        "title": "满庭芳", 
        "type": "词", 
        "yun": "麻"
    }, 
    {
        "author": "王国维", 
        "era": "清", 
        "subtype": null, 
        "text": [
            "阅尽天涯离别苦，不道归来，零落花如许。", 
            "花底相看无一语，绿窗春与天俱暮。", 
            "待把相思灯下诉，一缕新欢，旧恨千千缕。", 
            "最是人间留不住，朱颜辞镜花辞树。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "天末同云黯四垂，失行孤雁逆风飞。", 
            "江湖寥落尔安归。", 
            "陌上金丸看落羽，闺中素手试调醯。", 
            "今朝欢宴胜平时。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "沉沉戍鼓，萧萧厩马，起视霜华满地。", 
            "猛然记得别伊时，正今日、邮亭天气。", 
            "北征车辙，南征归梦，知是调停无计。", 
            "人间事事不堪凭，但除却、无凭两字。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "天公应自嫌寥落，随意著幽花。", 
            "月中霜里，数枝临水，水底横斜。", 
            "萧然四顾，疏林远渚，寂寞天涯。", 
            "一声鹤唳，殷勤唤起，大地清华。"
        ], 
        "title": "人月圆 梅", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "得水月光活，能诗画意深。", 
            "直将垂钓意，自證妙明心。", 
            "残魄支天地，扁舟阅古今。", 
            "秋江妙无际，何处访拿音？"
        ], 
        "title": "题王寿山先生钓月图", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "残暑酷未已，迫人无少休。", 
            "晚云低送日，凉雨飒生秋。", 
            "叶落声何急，苗枯病或瘳。", 
            "眼看时物变，聊用写离忧。"
        ], 
        "title": "秋暑得雨", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "花发日南天，看花独惘然。", 
            "春风吹白发，海雨湿红棉。", 
            "梦落蛮云外，愁生越鸟边。", 
            "天涯鸾凤侣，飘泊又经年。"
        ], 
        "title": "感春和覃孝方 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "春山二三月，东风桐始花。", 
            "花中么凤穴，花下美人家。", 
            "风软传吴语，溪香浣越纱。", 
            "相思寄红豆，相望隔青霞。"
        ], 
        "title": "感春和覃孝方 其二", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "君到罗浮去，蓬莱在眼前。", 
            "文章小虫鸟，奴隶古神仙。", 
            "呼日出云海，驱龙起洞天。", 
            "安期如可遇，休话避秦年。"
        ], 
        "title": "送实甫游罗浮", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "五十尚如此，百年将奈何？", 
            "文章新岁月，涕泪旧山河。", 
            "暂作支离叟，难求安乐窝。", 
            "南飞孤鹤在，聊取祝东坡。"
        ], 
        "title": "寿兰史五十", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "伯子天下士，十年知汝名。", 
            "相思黄歇浦，相见赵佗城。", 
            "落日秋山色，寒涛大海声。", 
            "九边田牧计，击楫送君行。"
        ], 
        "title": "赠张伯纯（通典）", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "红荔将军树，青山野吏亭。", 
            "孤亭何洒落？大树久飘零。", 
            "松鼠窥书幌，莎鸡上画屏。", 
            "欲寻坡老记，梌叶满空庭。"
        ], 
        "title": "野吏亭", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "独溯梅江上，舟轻喜得风。", 
            "奇峰陡横翠，愁客正推篷。", 
            "绝出群山表，惊逢旧梦中。", 
            "前因待相證，惭愧与师同。"
        ], 
        "title": "舟中望阴那山", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "梅口临江住，蕉阳近郭居。", 
            "犬牙百里地，雁足一行书。", 
            "雨雪忧方大，风尘道岂殊？", 
            "寒云时极目，早晚报双鱼。"
        ], 
        "title": "潮州喜晤温慕柳同年，别后却寄四首之一", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "皎皎雕陵鹊，南飞送喜鸣。", 
            "贡珍宁玉抵，安素易巢成。", 
            "山月闻声晓，天河渡影清。", 
            "不群名自噪，多恐太分明。"
        ], 
        "title": "白鹊", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "岭南雄直气，老笔未曾颓。", 
            "台榭冷秋色，江山沈霸才。", 
            "树从秦代古，花是汉时栽。", 
            "落日此舒写，萧萧风雨来。"
        ], 
        "title": "颐山农部为作朝台吊古图于箑并题一律，次韵答之", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "苦忆江南柳，秋条近若何。", 
            "西风怀抱恶，故国别离多。", 
            "黄叶还乡梦，红牙晓岸歌。", 
            "小星光自好，惆怅隔明河。"
        ], 
        "title": "寄怀柳汀", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "苦忆扶风马，南州客梦遥。", 
            "读书双瀑雨，归棹九江潮。", 
            "远思兼秋发，离怀借酒消。", 
            "风云儿女气，寥落向虹桥。"
        ], 
        "title": "寄怀荦飞、隽卿 其一", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "苦忆扶风马，之罘别几年。", 
            "岛云怀义士，海月话神仙。", 
            "扫地焚香静，悲秋得句先。", 
            "门前双髻影，漠漠入愁烟。"
        ], 
        "title": "寄怀荦飞、隽卿 其二", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "南戒山河色，纷罗指上纹。", 
            "登台劳远目，叠磴起层云。", 
            "近海无安土，孤城易夕曛。", 
            "北来飞雁急，秋信更相闻。"
        ], 
        "title": "和絜斋世丈西园秋兴，次翁覃溪阁学韵 其一", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "旧是尚书宅，寒花带石移。", 
            "空传堂逸老，且著客吟诗。", 
            "水引枯池活，方求病树治。", 
            "无人行径处，野蔓尚离离。"
        ], 
        "title": "和絜斋世丈西园秋兴，次翁覃溪阁学韵 其二", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "略得山林意，开书读树根。", 
            "移兰粗辟畹，隔竹曲通门。", 
            "故里无归计，新亭有泪痕。", 
            "罗浮仍管领，丹诀共诗论。"
        ], 
        "title": "和絜斋世丈西园秋兴，次翁覃溪阁学韵 其三", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "东海容高卧，西风紧作凉。", 
            "官闲生道气，楼小受池光。", 
            "老圃传新法，名山发旧藏。", 
            "无穷飞动意，觅句自巡廊。"
        ], 
        "title": "和絜斋世丈西园秋兴，次翁覃溪阁学韵 其四", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "车笠交游广，相逢且越歌。", 
            "闻鸡长剑动，挥麈落花多。", 
            "庭实三秋桂，乡思十里荷。", 
            "西园图雅集，未许俗宾过。"
        ], 
        "title": "和絜斋世丈西园秋兴，次翁覃溪阁学韵 其五", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "粉壁留题处，重传驱鳄文。", 
            "亭台含远意，钟鼎诵先芬。", 
            "官借栽花暇，人疑运甓勤。", 
            "臣心难自遣，目极海天云。"
        ], 
        "title": "和絜斋世丈西园秋兴，次翁覃溪阁学韵 其六", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "小试经营策，居然道可行。", 
            "笛材留砌笋，羹料采园英。", 
            "奇石搜能出，方塘浚益清。", 
            "已无年少想，一笑谢长缨。"
        ], 
        "title": "再和絜斋世丈西园秋兴，次蒋砺堂相国韵 其一", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "老屋三分水，危楼一道虹。", 
            "不妨官舍乐，略与故园同。", 
            "榕叶喧秋雨，荷花韵晓风。", 
            "南来筹所得，但觉避权工。"
        ], 
        "title": "再和絜斋世丈西园秋兴，次蒋砺堂相国韵 其二", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "异宝南方富，庭交玉树柯。", 
            "园林经岁久，花石阅人多。", 
            "历历先朝史，茫茫大海波。", 
            "明夷箕子意，休问故宫禾。"
        ], 
        "title": "再和絜斋世丈西园秋兴，次蒋砺堂相国韵 其三", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "但有郁林石，难为越使装。", 
            "道从三古变，身任百川障。", 
            "小住芙蓉国，新题薜荔墙。", 
            "宣尼浮海叹，同此恨栖遑。"
        ], 
        "title": "再和絜斋世丈西园秋兴，次蒋砺堂相国韵 其四", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "五言律诗", 
        "text": [
            "大隐在城市，天南见此人。", 
            "我来沧海上，相遇粤江滨。", 
            "谈笑情文古，交游意气真。", 
            "为君吟赠句，一棹五洲春。"
        ], 
        "title": "赠潘翔初", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "抱江城郭夕阳红，百口初还五岭东。", 
            "关吏钓鳌疑海客，舟人驱鳄话文公。", 
            "九秋急警传风鹤，万里愁痕过雪鸿。", 
            "独倚柁楼无限恨，故山回首乱云中。"
        ], 
        "title": "潮州舟次", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "凄绝天涯雁叫群，秋江一棹入斜曛。", 
            "阴那山色云中现，篷辣滩声雨里闻。", 
            "隔岭树疑孤塔露，得风帆带乱峰奔。", 
            "平生去国怀乡感，只合江头醉十分。"
        ], 
        "title": "舟入梅州境", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "秋风送暑夜光寒，高会依然似子桓。", 
            "弹指仙凡相隔易，称心人月并圆难。", 
            "樨香客里新诗卷，潮满天涯旧将坛。", 
            "犹有山河留影在，不妨千里且同看。"
        ], 
        "title": "中秋夕乌石冈眺月同三弟崧甫作", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "海上归来意怆然，石梁重自认秦鞭。", 
            "一庵斜日坠红叶，万嶂秋空开碧莲。", 
            "家近洞天宜入道，人经浩劫欲逃禅。", 
            "松楸古墓枌榆社，早结仙家未了缘。"
        ], 
        "title": "乙未秋日归印山故居，因游仙人桥作二首 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "溪转峰回石气阴，悬崖高阁客登临。", 
            "虹腰一角连山合，雪乳千年古洞深。", 
            "入穴人疑营窟世，题桥诗总杂仙心。", 
            "中年学道时偏早，领略樨香思不禁。"
        ], 
        "title": "乙未秋日归印山故居，因游仙人桥作二首 其二", 
        "type": "律诗", 
        "yun": "侵"
    }, 
    {
        "author": "王则修", 
        "era": "清", 
        "subtype": "七言绝句", 
        "text": [
            "不独沉巫俗可移，荒凉邺邑起疮痍。", 
            "多君治绩推兴利，渠水长流十二支。"
        ], 
        "title": "西门豹", 
        "type": "绝句", 
        "yun": "支"
    }, 
    {
        "author": "王则修", 
        "era": "清", 
        "subtype": "七言绝句", 
        "text": [
            "诗家心血佛家禅，一岁消磨剩锦笺。", 
            "腊酒送归乾净土，吟魂缕缕起浓烟。"
        ], 
        "title": "贾岛祭诗（七绝先韵）", 
        "type": "绝句", 
        "yun": "先"
    }, 
    {
        "author": "王懿荣", 
        "era": "清", 
        "subtype": null, 
        "text": [
            "司农堂前百宝罗，乙爵辛卣相击摩。", 
            "周季保彝季悆鼎，郘钟鲁䵼■王盉。", 
            "更有召中生姒鬲，世间此物存岂多。", 
            "鲰生登堂拓百本，青毡翠墨亲摩挲。", 
            "考文释器徵所出，长安易水太山阿。", 
            "卣曰父辛爵曰乙，先后亳社追猗那。", 
            "爵上土花没瑶饰，一文当柱形如禾。", 
            "中流及缘作亚字，朝饯馈献应同科。", 
            "乙辛柔日皆内事，古义简所无枝柯。", 
            "更有一器特精好，是名曰盉读如和。", 
            "从禾得声非后起，我于音学无偏颇。", 
            "世人争诟歌麻部，尽随娑媻改娑婆。", 
            "尤附会者周桼呁，宁知两罍释非讹。", 
            "此文唯■不可读，姬殊之夫名孰何。", 
            "一鼎一彝皆季氏，悆也保也字未磨。", 
            "作鬲召中君奭裔，旧姻生姒茑与萝。", 
            "奇者鲁内小臣䵼，陪臣助祭锵鸣珂。", 
            "侯生作器登明堂，骏奔欲奏清庙歌。", 
            "更从郘钟识郘后，共公庚舆谥靡陀。", 
            "郘子公族美田事，不须赤芾兼雕戈。", 
            "作钟八肆宀县四堵，革亦曰金嚻戈鼓则鼍。", 
            "传闻此钟出岸曲，当随沂泗入黄河。", 
            "司农读书天禄阁，古文奇字共切磋。", 
            "从兹蒐采富藏弆，大收仓籀穷羲娥。", 
            "愧余装治止墨本，箧笥渗漯生青螺。", 
            "是日拓者人尽酒，吴孙二胡颜已酡。"
        ], 
        "title": "潘伯寅侍郎滂喜斋拓先秦彝器歌", 
        "type": "古风", 
        "yun": "歌"
    }, 
    {
        "author": "王懿荣", 
        "era": "清", 
        "subtype": null, 
        "text": [
            "昔年曾刻《南塘集》，今朝喜得戚家刀。", 
            "刀轻如纸光如水，两行款识秋芒豪。", 
            "上镌万历十年字，是时公居蓟镇地。", 
            "登州戚氏岳家军，铸刀初成姓为记。", 
            "忆昔浙闽与三边，公所到处皆凌烟。", 
            "虏酒朔风不成醉，精神炯炯三百年。", 
            "几经流传济南驿，徐侯得之若拱壁。", 
            "银函未改明时装，鸊鹈血染苔花碧。", 
            "我今持节过莱阳，下马直上徐侯堂。", 
            "徐侯宝刀举相赠，知余团练兼御防。", 
            "千金挂树生不疑，楚弓楚得千古奇。", 
            "即今防边无二义，关东诸将何离披。", 
            "北洋舟师更无论，一掷二千六百万。", 
            "遂令穷岛逞天骄，海夹虾夷任滋蔓。", 
            "朝廷命我治乡兵，徐侯与我同岁生。", 
            "俯仰东南天半壁，酒酣斫地泪纵横。"
        ], 
        "title": "戚武毅公宝刀歌谢莱阳徐明府桂宝同年", 
        "type": "古风", 
        "yun": null
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "结交愁忆少年场，无计能疏鬓上苍。", 
            "旧国莫忘三户在，东篱犹挺一枝强。", 
            "多情笔砚真催老，万劫图书孰补亡。", 
            "传语故人勤护惜，小山丛桂待君芳。"
        ], 
        "title": "以近照寄贻仲詹题句", 
        "type": "律诗", 
        "yun": "阳"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "十幅蒲帆上暮江，二年云木照疏窗。", 
            "自非臣朔饥难死，便使奴星气已降。", 
            "万里鸿嗷歌怨咽，三秋蚁穴梦纷庞。", 
            "乌衣门巷人谁识，孤负春来燕子双。"
        ], 
        "title": "来澄江一年矣追念袁山偶成", 
        "type": "律诗", 
        "yun": "江"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "坰野诛茅客有家，蟫编犹守旧生涯。", 
            "移山似入愚公谷，挂席何劳长者车。", 
            "陇上牛羊齐一饱，乱馀桃李已三华。", 
            "虫天蚁梦休回首，坐拥熏炉到日斜。"
        ], 
        "title": "杏岭閒居", 
        "type": "律诗", 
        "yun": "麻"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "齿脱初惊老渐临，江潭摇落感同深。", 
            "冯夷鼓怒昏东海，誇父淩虚弃邓林。", 
            "食肉本无飞虎相，知天聊隐候虫吟。", 
            "守玄尚白吾何择，愁绝虞卿去国心。"
        ], 
        "title": "脱齿", 
        "type": "律诗", 
        "yun": "侵"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "长星杯酒劝无应，苦荈劳新乐有朋。", 
            "至此尚为娱老计，半生真笑在家僧。", 
            "一庐梅隐君能健，万壑松涛我欲冰。", 
            "乞与岁阑分锦字，海天云树碧层层。"
        ], 
        "title": "寄阜西吴门后梅隐庐", 
        "type": "律诗", 
        "yun": "蒸"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "久从东海想成连，失喜南云落锦笺。", 
            "地绾双江看蚁聚，天留一曲俾龙眠。", 
            "披裘倘谢渔竿手，走笔应除玉局仙。", 
            "分取听秋庐畔绿，小窗春意得油然。"
        ], 
        "title": "学庵居虔州听秋草庐画竹见贻却寄", 
        "type": "律诗", 
        "yun": "先"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "江流入海万波鳞，谁识庐山面目真。", 
            "十上建言关大计，千秋谬解作词人。", 
            "琼楼玉宇终馀梦，芳草天涯忍送春。", 
            "锋隙三冬逋客泪，瓣香今又及兹辰。"
        ], 
        "title": "宛社十一集祝坡公第九百十一生日", 
        "type": "律诗", 
        "yun": "真"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "业尘共堕三千界，吾弟长行廿五年。", 
            "垂老已枯思旧泪，孤吟频触落花天。", 
            "鹃啼蝶梦封初合，女嫁儿婚事半悬。", 
            "地下有闻宜莞尔，在阴雏鹤唳晴鲜。"
        ], 
        "title": "暮春旬又三日思斋逝世二十五周年", 
        "type": "律诗", 
        "yun": "先"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "至此沉冥百忧尽，酿空烟雨压秋头。", 
            "刺天万木争先出，刮眼千岗翠欲收。", 
            "泉语詈人心怯怯，云衣随步影浮浮。", 
            "山游便拟长安乐，西笑三年许竟酬。"
        ], 
        "title": "登牯岭", 
        "type": "律诗", 
        "yun": "尤"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "相怜往日柳依依，憔悴年光觉渐非。", 
            "诗酒佯狂吾岂敢，风云自奋子能希。", 
            "群龙野战悲神陆，一雁孤飞下落机。", 
            "省识忧天怀旧意，知君重减沈腰围。"
        ], 
        "title": "得步曾书并诗", 
        "type": "律诗", 
        "yun": "微"
    }, 
    {
        "author": "王易", 
        "era": "清", 
        "subtype": "七言律诗", 
        "text": [
            "三尺犹堪口晦明，独怜萧屑满商声。", 
            "登临共拟劳壶榼，羁旅谁期各弟兄。", 
            "夜气初严琴席冷，微吟真谢茗瓯清。", 
            "块然似我终成梦，怕近中秋客意惊。"
        ], 
        "title": "秋窗坐雨感赋寄忏庵瘦弟", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": null, 
        "text": [
            "池塘快雨晴，爽籁拂习习。", 
            "洒然片刻间，花事聊收拾。", 
            "云英带露瀼，烟锄翻地湿。", 
            "芬芳蝶竞随，□斑蜂远集。", 
            "桃李分应让，画图羞弗及。", 
            "纷敷不辨名，一律幽香裛。", 
            "生意既可观，清赏适以给。", 
            "先秋种秋花，秋色侵寻入。", 
            "因思为学方，凡事豫则立。"
        ], 
        "title": "种秋花", 
        "type": "古风", 
        "yun": "缉"
    }, 
    {
        "author": "弘历", 
        "era": "清", 
        "subtype": null, 
        "text": [
            "诗中杜老集大成，天然古淡足佳句。", 
            "风烟万里瞿塘秋，夺造化工归咏赋。", 
            "最爱归云返照奇，每欲形容意难赴。", 
            "词臣家法传北苑，爰教老笔写烟树。", 
            "滃滃叆叆满谷白，槿篱茅舍依微露。", 
            "天外一棱独迥绝，映带红霞正秋暮。", 
            "江声澎湃疑聒耳，树色苍凉信消虑。", 
            "杜句佳矣图之难，双美合并岂神助。", 
            "何必崎岖历剑关，即坐江楼观滟滪。"
        ], 
        "title": "董邦达画杜甫诗意歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "覆釜大导师，结言过我庐。", 
            "便扫柴门径，伫立以待诸。", 
            "指点云里栈，看师卓锡徐。", 
            "呼童炊胡麻，荐以雨后𬞞。", 
            "念此尘世身，饥饱常与俱。", 
            "设能忘身世，其乐复何如。"
        ], 
        "title": "拟古四首 其一 王右丞维（饭僧）", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "我有好古怀，在山怀绮季。", 
            "古人不可见，之子乃其类。", 
            "荷裹脱粟饭，童将漉酒器。", 
            "山水最佳处，期君君不至。", 
            "虚掷此芳晨，颓然成独醉。"
        ], 
        "title": "拟古四首 其二 孟山人浩然", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "凉夜寂无眠，幽斋此独坐。", 
            "竹树暗影流，风月今宵颇。", 
            "静对谁共言，翻使双眉锁。", 
            "一别两萧条，知君应似我。"
        ], 
        "title": "拟古四首 其三 韦左司应物", 
        "type": "古风", 
        "yun": "哿"
    }, 
    {
        "author": "弘历", 
        "era": "清", 
        "subtype": null, 
        "text": [
            "谪居亦吾分，岂为簪组累。", 
            "况此林泉佳，足养烟霞志。", 
            "□笼吟晚籁，鸥鹭盟素意。", 
            "时曳溪边杖，幽花弄明媚。", 
            "野人相往来，所谈无俗事。", 
            "傍浦问鱼苗，向天数雁字。", 
            "三闾不我遥，欲访行且置。"
        ], 
        "title": "拟古四首 其四 柳员外宗元", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "既雨喜新晴，轩楹倚明发。", 
            "翔云净碧宇，举首见晨月。", 
            "规影乍就匡，蟾彩未肯歇。", 
            "飘萧梧竹风，引我逸兴勃。", 
            "却惜圆镜光，背人从出没。", 
            "拟待吟秋轮，九夏去已忽。"
        ], 
        "title": "晓月（时六月十九日）", 
        "type": "古风", 
        "yun": "月"
    }, 
    {
        "author": "弘历", 
        "era": "清", 
        "subtype": null, 
        "text": [
            "徂云净碧天，峦影弄烟翠。", 
            "问农兼游山，露坂策轻骑。", 
            "雨足恰宜旸，景物畅新霁。", 
            "爽挹禾黍风，铜雀鸣将至。", 
            "颇可冀仓箱，不啻香饼饵。", 
            "荷锄者农夫，警跸何须避。", 
            "眉放为逢年，我尔同兹意。"
        ], 
        "title": "青龙桥西", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "明季能诗家，孰与渤海俦。", 
            "偶然披此图，喜复晤青邱。", 
            "纱幮对快晴，爽风荡轻裯。", 
            "胡乃滃勃云，不离几案头。", 
            "妙哉施可堂，眠云意何悠。", 
            "幼文图成之，老笔殊难侔。", 
            "昔读大全集，旷若乘虚舟。", 
            "末由涉其籓，如望沧瀛洲。", 
            "是诗久成诵，叫绝杯屡浮。", 
            "乃今见手迹，动我逸兴幽。", 
            "由来出伦材，美备原可求。", 
            "诗情鸟云飞，字法龙空游。", 
            "适然成三绝，展卷不忍收。", 
            "曾闻白云亭，高躅传郭休。", 
            "亦越浮云诗，閒澹忆苏州。", 
            "古人渺其远，谁能胜一筹。", 
            "正如彼行云，踪迹难延留。", 
            "云留固已佳，与之偕由由。", 
            "云去亦云得，绝无得失愁。", 
            "虚堂清昼閒，无梦寻庄周。", 
            "拈来一赓韵，讵论工与不。", 
            "惟以纪时日，乾隆丙寅秋。"
        ], 
        "title": "题徐贲眠云轩图用高季迪韵", 
        "type": "古风", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "玉华古名寺，育桂特标奇。", 
            "乳窦淙细泉，蟠根于以滋。", 
            "偶来云外赏，乍睹月中姿。", 
            "茏葱密叶间，开此三两枝。", 
            "垂粟尚未丹，含韵偏葳蕤。", 
            "山风过寺墙，冷芬殊可披。", 
            "不辨六月杪，恰如仲秋时。", 
            "地灵夺天工，神妙乃若斯。", 
            "指似江南人，为我别然疑。"
        ], 
        "title": "早桂", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "春晴令人愁，秋晴令人喜。", 
            "年年秋复春，安能彼易此。", 
            "愁春晴偏多，飞尘暗桃李。", 
            "喜秋晴则鲜，积霖病糜芑。", 
            "今岁寔厚幸，夏初甘雨美。", 
            "自是常适均，原隰遍薿薿。", 
            "兹乃孟秋月，宜旸念无已。", 
            "昨夜细雨零，诘朝云势驶。", 
            "方虞辜望岁，倏忽西风起。", 
            "徂云无留踪，气爽天高矣。", 
            "秋蝉亮其声，閒花繁厥蕊。", 
            "凭轩有馀乐，拈吟聊复尔。", 
            "嗟予望蜀心，矻矻何时止。", 
            "自讼还自怜，近臣安喻是。"
        ], 
        "title": "秋晴", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "向晚散翔云，举首见新月。", 
            "借助露华风，隐映桂香窟。", 
            "引弓犹未满，较眉略已阔。", 
            "清景会今宵，寒光送天末。", 
            "即事忆年来，拈髭逸兴发。"
        ], 
        "title": "新秋月", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "新秋虽觉炎，朝暮馀清爽。", 
            "鉴湖渺澄碧，太虚涵万象。", 
            "西山倒影来，螺纹如指掌。", 
            "至理在天地，妙契归俯仰。"
        ], 
        "title": "秋夜泛湖依旧作赋唐文皇爽气澄兰沼诗韵 其一", 
        "type": "古风", 
        "yun": "养"
    }, 
    {
        "author": "弘历", 
        "era": "清", 
        "subtype": null, 
        "text": [
            "常怀唐文皇，致治亦云既。", 
            "其对杜淹时，犹云可谏未。", 
            "即此延访心，岂恃九重贵。", 
            "五字景物诗，一派中和气。"
        ], 
        "title": "秋夜泛湖依旧作赋唐文皇爽气澄兰沼诗韵 其二", 
        "type": "古风", 
        "yun": "未"
    }, 
    {
        "author": "弘历", 
        "era": "清", 
        "subtype": null, 
        "text": [
            "蝉声尚恋梧，芦花已贴沼。", 
            "光阴迅若兹，安能假分杪。", 
            "良夜正悠悠，佳景吟了了。", 
            "漏下玉绳低，素娥抱孤皎。"
        ], 
        "title": "秋夜泛湖依旧作赋唐文皇爽气澄兰沼诗韵 其五", 
        "type": "古风", 
        "yun": "筱"
    }, 
    {
        "author": "弘历", 
        "era": "清", 
        "subtype": null, 
        "text": [
            "石头城，袁粲死，褚渊生。", 
            "石头城，死非死，生岂生。", 
            "直笔无须南史来，后世此风何其衰。", 
            "民之秉彝好懿德，子野作传空复材。"
        ], 
        "title": "石头城", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "晏子为齐相，驷马驾高轩。", 
            "旄旗夹两途，大盖拥其前。", 
            "御者尚扬扬，意气甚哆然。", 
            "乃其自不足，深心在式辕。", 
            "智哉御者妻，识之窥门间。", 
            "读此可自警，匪为婴荐贤。"
        ], 
        "title": "读史", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "仗剑适千里，安可暂离身。", 
            "即使徐君求，亦将此义陈。", 
            "徐君知季子，季子知徐君。", 
            "不道使车回，乃作泉下人。", 
            "解剑挂树间，牢骚难具论。", 
            "但谓践信义，未识吴王孙。"
        ], 
        "title": "挂剑台", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "鱼喜江湖鸟喜天，物各得所性自全。", 
            "意欲爱之乃害之，适如驱鱼之獭驱爵鹯。", 
            "嗟哉煦煦为仁流，放生之事於是传。", 
            "市井小儿谋利巧，深渊取鱼树罗鸟。", 
            "持鬻街头供放生，犹然自咎所获少。", 
            "刚幸九死得一生，駾喙未定魂犹惊。", 
            "因缘仍复遭网罟，终为几上之菹釜中烹。", 
            "君不见自从人好行小惠，林泉之物乃少全其类。"
        ], 
        "title": "放生", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "孟秋月过望，祝融御早旋。", 
            "况度处暑节，残暑应已蠲。", 
            "迩日热稍剧，转觉苦歊烦。", 
            "炎官恣婪尾，白帝疑无权。", 
            "轻风纵送爽，赤日势正晅。", 
            "亦知匪久长，有如深春寒。", 
            "时令苟不协，孜孜心鲜安。", 
            "或谓借郁蒸，坚好益大田。", 
            "今秋兆已佳，宜旸穫倍焉。", 
            "或谓当秋热，恐有疾病人。", 
            "已嫌意靡适，更听言两端。", 
            "至理契中庸，因悟为君难。"
        ], 
        "title": "热（时七月十八日）", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "晚荷弄馀芳，摇曳临秋池。", 
            "徼露纵有意，承晖觉无姿。", 
            "西皞令肃若，南国香销兮。", 
            "美人寂不采，骚客谁为题。", 
            "似怀纨扇怨，如抱凉蝉悲。", 
            "飒沓振清籁，疑唱秋风词。", 
            "偶披稚圭传，名言颇似之。", 
            "湛静安舒者，亦戒於后时。"
        ], 
        "title": "晚荷", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "玉露被町疃，金风飏旌帜。", 
            "六御向金阙，千队陈车骑。", 
            "黄云纷夹途，珠颗累垂穗。", 
            "寔坚复寔好，既铚亦既艾。", 
            "力田更逢年，惟农劳所致。", 
            "念自春徂秋，孜孜常廑意。", 
            "屈指西郊路，往还岁数四。", 
            "筹量雨与旸，一刻安能置。", 
            "复虑黍与稻，高下难全备。", 
            "睹兹大有收，喜出人拟议。", 
            "租赋庶无虑，仓箱差可积。", 
            "凭舆稍洽怀，敢诩丰登瑞。", 
            "十歉而一丰，获荣以为愧。"
        ], 
        "title": "七月二十八日命驾进宫时届西成坻京恊庆凭舆纵目斐然成章亦歌其事云尔", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "淮海伊古称泽国，迩来灾祲何其多。", 
            "壬戌大浸民其鱼，屈指五载曾未过。", 
            "今秋淮黄乃并涨，鱼行於地鸟处河。", 
            "白日镇见蛟龙斗，当秋安得仓箱罗。", 
            "草根荐为盘上菹，守臣所奏非传讹。", 
            "嗟嗟灾馀我赤子，元气未复将如何。", 
            "仓粟库帑尔莫惜，沟壑待救难蹉跎。", 
            "眷焉顾之潸焉涕，我政有失乖天和。"
        ], 
        "title": "复闻淮海所属州县被水亟命地方大吏加意抚恤南顾恻然因成长句", 
        "type": "古风", 
        "yun": "歌"
    }, 
    {
        "author": "弘历", 
        "era": "清", 
        "subtype": null, 
        "text": [
            "龈额恢恢太古器，形模不假雷霄制。", 
            "易漆以陶岂无为，我於重华窥其义。", 
            "谏者十人争小事，不如渭汭初所试。", 
            "焦尾断纹浑可弃，五弦七弦惟汝置。", 
            "元音澹泊从兹嗣，譬如佺羡面之粹，况以内养无火气。"
        ], 
        "title": "宋瓷琴", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "不箱而服犁而耕，谁赋尔质玉人能。", 
            "丙吉问罢即肖形，尚疑望月牟然鸣。", 
            "奏刀无惧於庖丁，试看觲角为牺牲。", 
            "汝独樗也不和羹，短尾秃速腹彭亨。", 
            "清泉白草心无营，导食有术仙方成，骑过函关一样青。"
        ], 
        "title": "汉玉牛", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "墨辛夷开香满庭，井栏底用护花铃。", 
            "东风却未曾吹得，欲撷芳菲意转停。"
        ], 
        "title": "芍药", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "登善当时司检校，韩冯摹本反无真。", 
            "因知直道在千古，非以其书究以人。"
        ], 
        "title": "题褚摹兰亭卷", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "庭槐嘉荫绿婆娑，雨足郊原乐事多。", 
            "愁喜幻缘都遣尽，閒情赢得阅清和。"
        ], 
        "title": "浴佛日漫作", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鸣梢晓日凤城西，润逼郊原绿意齐。", 
            "鱼海洗兵蓬苑丽，清和景物待新题。"
        ], 
        "title": "首夏幸圆明园西直门外即目三首 其一", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "嘉禾入夏麦临秋，接叶阴中唤雨鸠。", 
            "敢懈宵衣并旰食，讵图后乐祗先忧。"
        ], 
        "title": "首夏幸圆明园西直门外即目三首 其二", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "来往兰衢每问农，为生庆慰为无悰。", 
            "麦芒润露桑阴满，此景常年得未逢。"
        ], 
        "title": "首夏幸圆明园西直门外即目三首 其三", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "御园自是湖光好，山色还须让静宜。", 
            "乍别林扉刚半载，初来恰值小年时。"
        ], 
        "title": "初夏香山杂咏 其一", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山容经雨鬟初沐，松吹因风籁益清。", 
            "更喜烟云无定态，半川阴霭半川晴。"
        ], 
        "title": "初夏香山杂咏 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "苔磴花茵坐憩诸，层峦刘览会心馀。", 
            "拈毫无暇搜奇句，却恐山灵笑懒疏。"
        ], 
        "title": "初夏香山杂咏 其三", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "径曲阴浓藏岨峿，不见人行□人语。", 
            "林稀乍似咫尺间，行来又复迟尔许。"
        ], 
        "title": "初夏香山杂咏 其四", 
        "type": "绝句", 
        "yun": "语"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "步入仙岩药草芬，钟声时隔碧峰闻。", 
            "茶烟一缕才升鼎，冉冉铺空便作云。"
        ], 
        "title": "初夏香山杂咏 其五", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "清和林谷静无尘，回忆忧欣底是真。", 
            "绝塞销兵春雨足，得教岩馆暂怡神。"
        ], 
        "title": "初夏香山杂咏 其六", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "到逢三伏犹无暑，况是清和雨后来。", 
            "半晌不妨聊止息，一心何处惹尘埃。"
        ], 
        "title": "题静室 其一", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "松籁萝烟净有馀，好从云外卜山居。", 
            "仙人石室芝英长，不解求仙莫浪锄。"
        ], 
        "title": "题静室 其二", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "自叙曾闻世有三，丹阳里巷艳丛谈。", 
            "张颠元奘多倾服，草圣禅机青出蓝。"
        ], 
        "title": "僧怀素自叙真迹卷 其一", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "云中龙爪不模糊，妙法曾经悟担夫。", 
            "豪宕精神枯淡志，恍看李氏醉僧图。"
        ], 
        "title": "僧怀素自叙真迹卷 其二", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "暮雨才收夜雨随，忻馀翻觉助清悲。", 
            "天中节近麦秋好，合是常年共赏时。"
        ], 
        "title": "夜雨感旧", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "日远何堪已阅期，惟因路便一临之。", 
            "蒲樽三奠悲无那，又是天中节届时。"
        ], 
        "title": "静安庄酹酒", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "泽坛蒇事回仙苑，小仗黄麾御陌排。", 
            "三日玉阶疏问寝，先咨温凊谒思斋。"
        ], 
        "title": "北郊礼成诣畅春园问安道中即目三首 其一", 
        "type": "绝句", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "菜畦黍陇接村篱，雨足郊原事事宜。", 
            "官柳毵髿晨露润，绿阴浓处翠华移。"
        ], 
        "title": "北郊礼成诣畅春园问安道中即目三首 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "高槐初听试声蝉，饼饵香风飏晓烟。", 
            "一例轻舆凭眺处，题诗也觉胜常年。"
        ], 
        "title": "北郊礼成诣畅春园问安道中即目三首 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "夜雨才收晓雨霏，因风拂面一丝丝。", 
            "忽然急点催如注，松坞云庄信步归。"
        ], 
        "title": "山行遇雨之作 其一", 
        "type": "绝句", 
        "yun": null
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "别山常见生云霭，比入山中不见云。", 
            "始悟山游云是伴，云山共我倩谁分。"
        ], 
        "title": "山行遇雨之作 其二", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "瀑声犹是宵来响，山色都因雨后佳。", 
            "最喜盈眸堆湿润，不教纤翳惹澄怀。"
        ], 
        "title": "山行遇雨之作 其三", 
        "type": "绝句", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "经年唐侃琴音寂，好是山深过雨初。", 
            "欲借散怀先属付，抚弦切莫奏关雎。"
        ], 
        "title": "香山听唐侃弹琴", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "雨净天光云敛空，御湖初递芰荷风。", 
            "琉璃世界虚明景，只拟银河路可通。"
        ], 
        "title": "泛月 其一", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "扁舟又泛今宵月，一梦还思旧岁人。", 
            "正待寻欢期适兴，无端即景更伤神。"
        ], 
        "title": "泛月 其二", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "尽驱骤暑送微寒，荷芰香中荡木兰。", 
            "恰到湖心飞急点，阵云来自玉峰端。"
        ], 
        "title": "平湖雨渡 其一", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "未逾十日又符期，恰接前番彻底滋。", 
            "今岁田功加倍好，持盈益励奉无私。"
        ], 
        "title": "平湖雨渡 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "烟丝斜拂布帆风，上下琉璃镜影中。", 
            "蝉咽蜗盘花递馥，当前乐趣物情同。"
        ], 
        "title": "平湖雨渡 其三", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "茸茸细草缛松阴，松下行吟畅远襟。", 
            "施树凌霄花自落，绿云为地布黄金。"
        ], 
        "title": "松阴", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "翠色屏垂玉色绅，平湖汇处石磷磷。", 
            "盘山记得天成寺，曾作图中对瀑人。"
        ], 
        "title": "题张若澄翠嶂观泉图", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "枝上蝉声作复停，年来听处不堪听。", 
            "夏中饶有萧秋意，水阁微风冷画屏。"
        ], 
        "title": "蝉", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "殢云低黯羃沧池，一阵凉风万缕丝。", 
            "弄棹伊人浑似我，昨来雨渡御湖时。"
        ], 
        "title": "董邦达仿郭熙山水", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "国香自合独称兰，国色还须让牡丹。", 
            "偶尔写生涵至理，世间两美合应难。"
        ], 
        "title": "邹一桂牡丹兰花折枝", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "雨来不辨遥山色，雨过犹听近瀑声。", 
            "尽涤炎嚣生飒爽，夕阳返照一川明。"
        ], 
        "title": "晚晴 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "目送徂云螮蝀东，蔚蓝天色净高空。", 
            "生衣披处池亭敞，消受荷花面面风。"
        ], 
        "title": "晚晴 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "移得新篁翠影翻，便教快雨润龙孙。", 
            "田功消息今年好，馀事怡情略可论。"
        ], 
        "title": "晚晴 其三", 
        "type": "绝句", 
        "yun": "元"
    }, 
    {
        "author": "王灏", 
        "era": "清", 
        "subtype": null, 
        "text": [
            "春到江南，东风著意催芳草。", 
            "乳莺啼晚。", 
            "林外孤峰小。", 
            "暗数年华，半向邯郫老。", 
            "伤怀抱。", 
            "青衫湿了。", 
            "无个人知道。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "王灏", 
        "era": "清", 
        "subtype": null, 
        "text": [
            "拍岸银涛，狂飙助、壮怀激发。", 
            "睇望处、空濛烟雨，速山如抹。", 
            "一幅移来摩诘画，数行挥就张颠笔。", 
            "任轻舟、荡漾涉江湄，寻明月。", 
            "田横岛，风波息。", 
            "闽海屿，麈灰灭。", 
            "叹斜阳衰草，断戈残戟。", 
            "绿柳青莎梨雨足，白蘋红蓼蛩声咽。", 
            "问行踪、勾漏觅丹砂，违京阙。"
        ], 
        "title": "满江红 泛海", 
        "type": "词", 
        "yun": null
    }, 
    {
        "author": "王灏", 
        "era": "清", 
        "subtype": null, 
        "text": [
            "菡萏香残荔子红。", 
            "榕阴绿覆小池东。", 
            "昨夜梦回江水上，今朝身在画屏中。", 
            "人忆别，意无穷。", 
            "那时分手忒匆匆。", 
            "蟀声断续垂杨路，千里关山皓月同。"
        ], 
        "title": "鹧鸪天 忆别", 
        "type": "词", 
        "yun": null
    }, 
    {
        "author": "王灏", 
        "era": "清", 
        "subtype": null, 
        "text": [
            "柏酒俄惊新令节。", 
            "客舍迢遥，望玉京双阙。", 
            "红旭才临宫漏澈。", 
            "早梅逗处琼楼雪。", 
            "咫尺云山千万叠。", 
            "目断长安，难把雄心灭。", 
            "欲寄塞鸿鸿影绝。", 
            "空庭依旧霜天月。"
        ], 
        "title": "凤栖梧 潜阳元日", 
        "type": "词", 
        "yun": null
    }, 
    {
        "author": "王灏", 
        "era": "清", 
        "subtype": null, 
        "text": [
            "芳郊草绿，雨霏霏、将近花朝时候。", 
            "乍暖乍睛寒尚峭，醺作飞琼遍覆。", 
            "万树冰澌，一帘玉映，忆得人如旧。", 
            "剡溪夜访。", 
            "至今韵事还又。", 
            "猛想昔日梁园，邹枚授简，顷刻千言就。", 
            "握管如君多逸思、犹伴阶除鹤瘦。", 
            "强半春光，凄迷烟柳，把韶华催骤。", 
            "杏花开也，上林沽遍春酒。"
        ], 
        "title": "百字令 送潜阳金肯公初赴燕台", 
        "type": "词", 
        "yun": null
    }, 
    {
        "author": "王灏", 
        "era": "清", 
        "subtype": null, 
        "text": [
            "小亭帘幕，微风起、吹乱一湖新碧。", 
            "雨过横塘香更远，遥望水天一色。", 
            "露滴圆珠，光摇翠盖。", 
            "叠浪翻琼雪。", 
            "菱歌响处，白鸥时起时没。", 
            "试问鹤锡名区，胭脂废井，胜事皆陈迹。", 
            "著屐频来闲眺望，梦裹浑忘是客。", 
            "误落尘寰，神仙富贵，两字蹉跎失。", 
            "梧桐疏影，莫教辜负明月。"
        ], 
        "title": "百字令·雪湖荷亭眺望", 
        "type": "词", 
        "yun": null
    }, 
    {
        "author": "王灏", 
        "era": "清", 
        "subtype": null, 
        "text": [
            "梨花春掩，小庭幽、怎地春光难售。", 
            "飞雪漫随风荡漾，还似冬残时候。", 
            "杏脸娇含，柳眉愁蹙，妆点溪山瘦。", 
            "瑶台月下，尽教独自消受。", 
            "追忆放鹤亭边，灞桥驴上，风景依然旧。", 
            "碎玉声声寒欲诉，是处珠悬檐溜。", 
            "小阁焚香，茶烟一缕，图史娱清昼。", 
            "立来久矣，窗前忽讶君叩。"
        ], 
        "title": "百字令", 
        "type": "词", 
        "yun": "宥"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "琅琊贻朴制，雍国勒鸿篇。", 
            "承燧宜冬日，含华悦意田。", 
            "文房欣璧合，美质得天全。", 
            "尤喜唐庚语，静为用永年。"
        ], 
        "title": "题晋砚", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "灵珀含精气，仙胎托古松。", 
            "一丸无满缺，四序识春冬。", 
            "屈草祥祛佞，嘉禾瑞兆农。", 
            "书传诚或有，目睹未曾逢。"
        ], 
        "title": "灵珀诗", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "写照应非古，羲轩谁所传。", 
            "俨兹瞻日角，敬与保天全。", 
            "暑雨宁侵幌，薰风尚入弦。", 
            "睪然兴景仰，筹治勉勤乾。"
        ], 
        "title": "朕既藏历代帝后名臣像於南薰殿为文以记之并成是诗", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "岁辞催景换，律转觉春融。", 
            "宝胜扶银蒜，莲檠缀玉虫。", 
            "韶华归桂苑，和气满璇宫。", 
            "一夜兮新旧，祈年硕屡丰。"
        ], 
        "title": "除夕", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "元日乾清宴，本支百世亲。", 
            "丰年占首岁，和气霭韶辰。", 
            "柏叶浮醽醁，椒花焕柍桭。", 
            "银笺将玉管，次第荅光春。"
        ], 
        "title": "元旦乾清宫宴诸王即席得句", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "白屋眄江天，林泉意洒然。", 
            "奇踪惊独见，绝唱幸犹全。", 
            "古树围青嶂，平桥界碧川。", 
            "香光论福慧，真透画禅禅。"
        ], 
        "title": "庄麟翠雨轩图", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "霭霭云容重，霏霏雪势飏。", 
            "继冬敷宿润，首岁发新祥。", 
            "梅阁风增馥，瑶台夜有光。", 
            "斋居届祈谷，敬慰意何长。"
        ], 
        "title": "雪（正月四日）", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "雪霁亦云可，年前三白过。", 
            "迷离融日彩，景色凑春和。", 
            "冰箸垂檐细，银花缬树多。", 
            "时晴临缩本，玉枕较如何。"
        ], 
        "title": "晴", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "诗屏七岁阅，霁景六街清。", 
            "春好新沾雪，金穰恰应庚。", 
            "光风天宇丽，嫩日午窗晴。", 
            "爆竹鸣丰豫，端倪始帝城。"
        ], 
        "title": "斋宫叠癸亥春正旧作韵", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "人日何称七，根荄二五精。", 
            "正逢春景丽，恰喜瑞霙并。", 
            "仙木辉朱户，银花点绣楹。", 
            "对时频自省，期以副舆情。"
        ], 
        "title": "人日", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "石径度流泉，奇探小有天。", 
            "树垂冰作雨，砌暖玉生烟。", 
            "屈膝红墙绕，蜎蜎紫阁连。", 
            "不如深翠处，精舍足幽偏。"
        ], 
        "title": "淑清院", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "灯夕度逡巡，仙踪纪此辰。", 
            "自来传燕九，都为惜华春。", 
            "节物年增富，风光日又新。", 
            "堂堂阅驹隙，脉脉感蓍薪。"
        ], 
        "title": "燕九", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "春光罨𨏥车，春水乐鸢鱼。", 
            "冰先桃花解，波含柳色如。", 
            "峣峰明积素，甫野润新畬。", 
            "绝胜常年景，诗成庆慰馀。"
        ], 
        "title": "卢沟桥", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "兰若通衢左，山僧岂厌幽。", 
            "颇能具功德，辄与暂停留。", 
            "映户苍松老，听经白鸽稠。", 
            "设询喧寂性，分别起心不。"
        ], 
        "title": "弘恩寺题壁", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "将礼曼殊域，重临凹字城。", 
            "资耕春野润，趁意客途晴。", 
            "考古参疑信，观民计歉赢。", 
            "豫游侯度勉，思日谨持盈。"
        ], 
        "title": "过涿鹿郡", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "春云轻缀宇，晨露净消尘。", 
            "红日寒犹浅，青郊景渐新。", 
            "意行怜路近，岁熟觉风醇。", 
            "西岭岚烟散，迎人玉障皴。"
        ], 
        "title": "晓行即景", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "武帐多馀暇，晴光拂綵旄。", 
            "吼风飞夏服，写月挽乌号。", 
            "于古称观德，斯今可习劳。", 
            "重轮连命中，得句亦因豪。"
        ], 
        "title": "习射", 
        "type": "律诗", 
        "yun": "豪"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "清苑临华盖，光风拂绮筵。", 
            "省方延岳牧，赐食侑笙弦。", 
            "岁稔人心豫，时康礼教便。", 
            "繄予敷德泽，勖尔善承宣。"
        ], 
        "title": "至保定赐直𨽻总督方观承及其属吏宴", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "暮景拂穹庐，寒光发望舒。", 
            "铙歌喧玉管，壁烛灿金蕖。", 
            "校阅材官罢，畴咨机务馀。", 
            "云何遣清暇，欹案一翻书。"
        ], 
        "title": "夕", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "灵邱疏远派，广利浚通渠。", 
            "惟此田功要，庶因民气舒。", 
            "崇祠瞻像设，便道憩幽居。", 
            "壁有前题字，年光默想馀。"
        ], 
        "title": "灵济祠乾隆十年命高斌引唐河之水以兴水利而建祠于此以祀河神西巡过此因成是诗", 
        "type": "律诗", 
        "yun": "鱼"
    }, 
    {
        "author": "王灏", 
        "era": "清", 
        "subtype": null, 
        "text": [
            "大雅久沦丧，斯道在东林。", 
            "先正有遗徽，穹然山水深。", 
            "浩渺纵孤舟，云居远追寻。", 
            "登涉怀往迹，旷望悦幽心。", 
            "群峰散平湖，空翠来苍岑。", 
            "伊人虽缅邈，虚室悬鸣箴。", 
            "矧兹溯流风，因之白雪吟。", 
            "投琼意何厚，赓歌良不任。", 
            "自昔期古处，靡靡遂至今。", 
            "日月忽西驰，岁暮苦寒侵。", 
            "愿言告良友，努力嗣徽音。"
        ], 
        "title": "高忠宪公水居", 
        "type": "古风", 
        "yun": "侵"
    }, 
    {
        "author": "王灏", 
        "era": "清", 
        "subtype": "五言律诗", 
        "text": [
            "高卧一无虑，柴门多夕晖。", 
            "不知山径远，翻讶故人稀。", 
            "凉月下疏竹，清风怀采薇。", 
            "隔林烟火动，处处荷锄归。"
        ], 
        "title": "山居", 
        "type": "律诗", 
        "yun": "微"
    }, 
    {
        "author": "王则修", 
        "era": "清", 
        "subtype": "五言律诗", 
        "text": [
            "极目屯峰上，经年玉屑纷。", 
            "天池龙起雨，松壑鹤披云。", 
            "彷佛新高映，浑疑富士分。", 
            "谁言青不老，头白对斜曛。"
        ], 
        "title": "屯山积雪（五律文韵）", 
        "type": "律诗", 
        "yun": "文"
    }, 
    {
        "author": "王则修", 
        "era": "清", 
        "subtype": "七言律诗", 
        "text": [
            "四十年前曾谒圣，彬彬礼乐肃宗风。", 
            "迄今芹藻香谁采，自昔鸾旗影已空。", 
            "美富宫墙千古仰，高坚道德万人崇。", 
            "欣看鲁殿岿然在，无复秦灰劫火红。"
        ], 
        "title": "谒台北文庙感赋", 
        "type": "律诗", 
        "yun": "东"
    }, 
    {
        "author": "王则修", 
        "era": "清", 
        "subtype": "七言律诗", 
        "text": [
            "骑鲸人去老梅妍，古色寒香二百年。", 
            "数点欲流亡国泪，一枝尚带故宫烟。", 
            "魂归月下心偏冷，春涌阶前品是仙。", 
            "正气独扶王气在，漫将无地为伊怜。"
        ], 
        "title": "延平郡王祠古梅", 
        "type": "律诗", 
        "yun": "先"
    }, 
    {
        "author": "王则修", 
        "era": "清", 
        "subtype": "七言律诗", 
        "text": [
            "欲从何处遇仙姬，长板桥头杵捣时。", 
            "一碗琼浆甘若蜜，两情胶漆固于丝。", 
            "良姻本是由天定，佳偶难为隔地移。", 
            "千古裴航真艳福，洞房韵事至今遗。"
        ], 
        "title": "蓝桥", 
        "type": "律诗", 
        "yun": "支"
    }, 
    {
        "author": "王则修", 
        "era": "清", 
        "subtype": "七言律诗", 
        "text": [
            "丹山片羽下幽蹊，幻作虬枝碧汉齐。", 
            "猩色遥连官道晚，浓阴密布驿亭低。", 
            "萧萧风动看仪舞，翼翼花飞送马蹄。", 
            "劫后剩桐零落尽，让他威镇赤城西。"
        ], 
        "title": "凤凰木", 
        "type": "律诗", 
        "yun": "齐"
    }, 
    {
        "author": "王则修", 
        "era": "清", 
        "subtype": "七言律诗", 
        "text": [
            "一种生成异物传，身披鳞甲动秋烟。", 
            "宛如社鼠穿墉固，亦似城狐据地偏。", 
            "穴里春饥寻蚁食，峰头日暮作龙眠。", 
            "无能血战玄黄野，流落高冈但蜿蜒。"
        ], 
        "title": "穿山甲（七律限先韵）", 
        "type": "律诗", 
        "yun": "先"
    }, 
    {
        "author": "王则修", 
        "era": "清", 
        "subtype": "七言律诗", 
        "text": [
            "一向屯兵事垦田，参军拓地至沙连。", 
            "泉甘土美难容弃，食尽身歼剧可怜。", 
            "姓字尚留原上石，岁时争献墓头钱。", 
            "小儒立马秋风里，碑碣搜寻为怆然。"
        ], 
        "title": "林圯", 
        "type": "律诗", 
        "yun": "先"
    }, 
    {
        "author": "王则修", 
        "era": "清", 
        "subtype": "七言律诗", 
        "text": [
            "高冠爱戴气熊熊，百战居然武士风。", 
            "敌忾何知头尽秃，示威不怕血流红。", 
            "生成敢死灵禽勇，一例狂奔走狗功。", 
            "怪底子安曾作檄，鼓他人世决雌雄。"
        ], 
        "title": "斗鸡", 
        "type": "律诗", 
        "yun": "东"
    }, 
    {
        "author": "王则修", 
        "era": "清", 
        "subtype": "七言律诗", 
        "text": [
            "翩翩鹤驾下瀛东，三祝华封万姓同。", 
            "犵草绿迎金辇过，蛮花红待玉车通。", 
            "旌旗耀日前星动，扈从如云少海洪。", 
            "一道省耕廑睿念，不徒巡狩慕遗风。"
        ], 
        "title": "皇太子巡台（七律限东韵）", 
        "type": "律诗", 
        "yun": "东"
    }, 
    {
        "author": "王则修", 
        "era": "清", 
        "subtype": "七言律诗", 
        "text": [
            "果然经正思无偏，开卷披吟见昔贤。", 
            "个个名高兼望重，篇篇玉润又珠圆。", 
            "吉光片羽人争贵，不胫双飞世共传。", 
            "三百年来文献考，非徒诗学得真诠。"
        ], 
        "title": "题台湾诗醇", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "石抱太古春，花作香雪海。", 
            "不知天地心，倚杖空山待。"
        ], 
        "title": "题画梅石 其一", 
        "type": "古风", 
        "yun": "贿"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "瘦石护寒梅，盎盎回春意。", 
            "借君铁笛声，吹起群山睡。"
        ], 
        "title": "题画梅石 其二", 
        "type": "古风", 
        "yun": "寘"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "看云不作狄梁公，屈身几以牝朝终。", 
            "看云不作杜陵翁，许身稷契仍诗穷。", 
            "男儿生果抱雄志，眼光到处古人避。", 
            "我所思兮大海南，岛上看云有奇士。", 
            "丹青貌形不貌神，茫茫四海谁写真。", 
            "直取乾坤万古眼，写入一气相氲氤。", 
            "阳云出冬阴云夏，鲁马赵牛物交化。", 
            "置身云外看云中，云之君兮纷来下。", 
            "眼前所见云非云，中有看者精神存。", 
            "古今万事云变灭，嗟哉郁郁何纷纷！", 
            "不见卿云峦缦色，但见浮云蔽西北。", 
            "坐令下士怀百忧，高天无青日不白。", 
            "平生长剑空倚天，未能划断云连绵。", 
            "亦知阴霾势非久，其奈勃郁当吾前。", 
            "登高丘兮望远海，八表停云有人在。", 
            "世间难得吉祥云，望气空怜成五采。", 
            "九渊沉沉蛰者龙，云兮虽起当谁从？", 
            "雷霆收声电收影，眼见闭塞将成冬。", 
            "天地心留画图里，云生海山吸海水。", 
            "淋漓元气大九州，霖雨苍生卧龙起。"
        ], 
        "title": "题菽园看云图", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "秋风万里南归客，欲耕无田住无宅。", 
            "重阳无酒无黄花，更嗟不及陶彭泽。", 
            "五年客里逢重阳，江山信美嗟吾乡。", 
            "黄花犹向战场发，次公虽醒何能狂？", 
            "青山入城誇富贵，卜居已失山家味。", 
            "每逢佳节欲登高，却嫌山有金银气。", 
            "湘子桥颓石欲枯，文公祠古寒秋芜。", 
            "潮州老守挂冠去，南来吾道行益孤。", 
            "海气昏昏天欲坠，且食蛤蜊知许事。", 
            "满城风雨铸新诗，幸无败兴催租吏。"
        ], 
        "title": "重阳作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "鹤舒台边蹑紫烟，龙泉寺畔斟碧泉。", 
            "千峰云气酿秋色，踏云访客安期仙。", 
            "湖菊流黄涧蒲翠，花簇秋觞修禊事。", 
            "斜阳一角明玉虹，满目白云下山去。"
        ], 
        "title": "题禾梅农白云修禊图", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "冉冉古琅玕，结根广莫野。", 
            "取之作律筒，持用觉天下。", 
            "当世无伦伶，谁是知音者？", 
            "空教二帝女，攀枝泪如泻。", 
            "竹枝有叶叶有阴，云封嶰谷无凤吟。", 
            "九嶷山高湘水深，题君此图伤我心。"
        ], 
        "title": "题画竹", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "船头伐鼓升船旗，潮州老守今南归。", 
            "天公予閒兼予健，人生七十古所稀。", 
            "方今中朝重耆硕，衮衮公卿头毕白。", 
            "但非策免皆固留，夜望三台自深惜。", 
            "如公此行今所难，文书十上辞一官。", 
            "即论知止亦高绝，况复远识时能观？", 
            "大海茫茫正龙战，老眼饱看犹健饭。", 
            "布帆无恙归去来，且喜春江鱼价贱。", 
            "公家旧住蕲黄间，结庐更向霍太山。", 
            "儿孙教识忠孝字，馀事广种山中田。", 
            "公归自得山中乐，累我中年别怀恶。", 
            "何时寄我山居图，相思远慰南飞鹤。"
        ], 
        "title": "送李伯质太守归里", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "东风夜入说剑堂，引杯自醉梅花乡。", 
            "韩江有客远相忆，江声正搅愁人肠。", 
            "闻鸡欲舞谁相与，神州陆沈剧堪虑。", 
            "祗今海上无仙山，缥缈飞楼寄何处？", 
            "蟠桃花发天为春，安知沧海方扬尘？", 
            "与君行觅咏诗地，我亦苍茫独立人。"
        ], 
        "title": "早春有怀兰史，用高常侍人日寄杜拾遗韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "蓝溪水，清而蓄，中有双鸳鸯，旁有连理木。", 
            "上多贤者居，吾丘世聚族。", 
            "岁在蛇，贤人嗟，秋风吹折连理花。", 
            "文鸳一夜死，鸯殉其雄死自矢。", 
            "于时九月天雨霜，月魄将死未死尚有光如珥，流照人间烈妇里。", 
            "妇年三八缺未完，千古完名付彤史。", 
            "夫有烈妇夫不死，妇死先令夫有子，去夫之死三日耳！", 
            "蓝溪水，清且长，滨溪行建烈妇坊；", 
            "上书天语为褒扬，下书妇氏廖夫曰丘德祥。", 
            "海可枯，石不烂，巍坊永永蓝溪岸。"
        ], 
        "title": "蓝溪烈妇篇为上杭族人德祥妻廖氏作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "吾门有何生，其才清且美。", 
            "弱冠赫有声，不愧名家子。", 
            "火色法宜贵，祗忧不寿尔。", 
            "奈何衿未青，一鸣竟长已。", 
            "有妇氏曰萧，从容殉之死。", 
            "吁嗟乎！", 
            "造物忌才尤忌名，何生惟有才，不幸与之撄。", 
            "烈哉妇！", 
            "乃以一死婉婉上与造物争。", 
            "才虽可死名不死，岂非赖此闺中英？", 
            "君不见崧里之山高嶪嶪，崧里之水扬益洁。", 
            "中有峨峨双绰楔，天荒地老名不灭。"
        ], 
        "title": "崧里烈妇篇为门下士大埔何寿慈妻萧氏作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "山气化云云化水，玉龙飞挂空山里。", 
            "七十二峰云水中，仙人夜半呼龙起。", 
            "空山有客晨搜奇，濛濛龙气寒须眉。", 
            "消遥台上吸云水，散作人间无数诗。", 
            "我来寻山看龙挂，犹幸读诗如读画。", 
            "朅来复见揽胜图，置身忽入清凉界。", 
            "此山自合巢古仙，谁教凿险通人烟？", 
            "世人奔走仙人笑，山中讲学声琅然。", 
            "奇峰尽矗青莲朵，何意人间飞劫火。", 
            "神仙楼变豪客居，古洞碑流党人祸。", 
            "山中流水长潺潺，山云一出何时还。", 
            "我披画图望云水，七十二峰相对閒。", 
            "安得将山还大古，谢绝时人作山主。", 
            "餐云饮水吟仙诗，呼龙耕烟垦瑶圃。"
        ], 
        "title": "题兰史西樵揽胜图", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "一石天下才，敢云独八斗。", 
            "郁郁信陵君，平生付醇酒。"
        ], 
        "title": "答敬南见赠，次原韵 其一", 
        "type": "古风", 
        "yun": "有"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "名士刘景升，世家袁公路。", 
            "把酒论英雄，彼哉何足数！"
        ], 
        "title": "答敬南见赠，次原韵 其二", 
        "type": "古风", 
        "yun": "遇"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "世无仓海君，谁发诛秦意？", 
            "一击天下惊，奋起龙虎气。"
        ], 
        "title": "答敬南见赠，次原韵 其三", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "尉佗昔帝粤，独为陆生折。", 
            "宝剑千金装，南来景前哲。"
        ], 
        "title": "答敬南见赠，次原韵 其四", 
        "type": "古风", 
        "yun": "屑"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "噫嘻乎嗟哉！", 
            "魔风夜扇大海水，妖鸟西飞金两翅，飞啄群龙龙半死。", 
            "神龙不死何时起，金仙铅泪流不止。", 
            "此劫茫茫古无似，不数汉家燕啄矢。", 
            "谁为铸剑歼厥妖？", 
            "当代吾思欧冶子。", 
            "于时日蚀团黄月华紫，乃采天精抉地髓。", 
            "天帝下观万灵侍，雷公、电母、风伯、雨师听驱使。", 
            "祥金跃出洪炉里，铸成双剑神无比。", 
            "昆崙为砺沃礁砥，陆斩虎狮水剧兕。", 
            "妖鸟哀号张大嘴，群魔乞命等羊豕。", 
            "一挥再挥试神技，乃使五洋沉军舰、六洲平战垒。", 
            "于是天地乃清宁，璧合二仪珠五纬。", 
            "告太平者有太史，一统之朝古无此。", 
            "神剑依然发刃始，老我不才称剑士，布衣长揖归田里。", 
            "噫嘻乎嗟哉！", 
            "当代吾思欧冶子。"
        ], 
        "title": "欧冶子歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "一舟之外天连水，万里空明月轮起。", 
            "七洲洋里看月行，数遍春宵古无此。", 
            "舟行双轮月只轮，青天碧海无纤尘。", 
            "茫茫海水镕作银，著我飞楼缥缈独立之吟身。", 
            "少陵太白看月不到处，今宵都付渡海寻诗人。", 
            "月轮天有居人在，中间亦有光明海。", 
            "不知今宵可有南去乘舟人，遥望地球发光彩。", 
            "地球绕日日一周，日光出地月所收。", 
            "此时月光照不到，尚有大地西半球。", 
            "此时月光随我来南游，大千界中有此舟。", 
            "更著此月来当头，舟中吴讴答越讴。", 
            "月光夜照花枝幽，中有蛮姬十队并作天魔舞。", 
            "东音西音四起声咿嚘，嫦娥应自怨幽独，不及人间儿女同无愁。", 
            "安知人海群龙方血战，蜗国蚊巢纷告变。", 
            "月光遍照六大洲，万怪千奇机械见。", 
            "剩此同舟胡越犹一家，各抱月华共欢宴。", 
            "自从中朝海禁开，年年月月泛月有人来。", 
            "忽然今月属吾有，此时此地此景真奇哉！", 
            "吸月屡罄葡萄杯。", 
            "独惜南溟岛国尽隶他人属，坐叹热带之下无雄才。", 
            "人间万事纷变灭，方见月圆旋月缺。", 
            "四万八千修月仙，玉斧长劳竟何说。", 
            "固知盈亏之理原循环，大地山河终古不改色。", 
            "即今圆相虽未全，一出已令天下悦。", 
            "天上之月海底明，上下两月齐晶莹。", 
            "两月中间一舟走，飞轮碾海脆作玻璃声。", 
            "月兮西落而东生，北舟莽莽方南行。", 
            "天经自纵地纬横，此时吐吞八极诗方成，天鸡喔喔呼潮鸣。", 
            "自是诗中海权大，万里南天开海界。", 
            "月华夜夜供豪吟，月神不怪海神怪。", 
            "明朝待看海上无数之奇峰，明宵舟泊宾童龙。", 
            "澜沧江头看月去，江花江柳春溶溶。"
        ], 
        "title": "七洲洋看月放歌（二月十三夜）", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "亚洲一片云头恶，群花摧折雌风虐。", 
            "护花幡立海东南，裼裘公子方行乐。", 
            "千红万紫开春中，团圆月照何王宫。", 
            "粗豪莫笑虬髯客，妩媚全胜羊鼻公。", 
            "第一楼头人第一，天女散花香满室。", 
            "中宵醉卧海云红，梦遣黄人捧朝日。"
        ], 
        "title": "天南第一楼放歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "南风吹大海，日轨走南陆。", 
            "我行君尚留，慷慨念时局。", 
            "神方置不用，谁起国病笃？", 
            "同抱救世心，栖栖行海曲。", 
            "空言要何补？长身祗食粟。", 
            "此来已三月，共惜流光速。", 
            "群山送我行，海气清而肃。", 
            "眷念君平生，抱道过王蠋。", 
            "临歧为我歌，高响振林木。", 
            "林中双异鸟，飞鸣正相逐。", 
            "勉哉保令名，何必愧异服。"
        ], 
        "title": "留别晓沧，次题行教图韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "五岭东来势忽止，阴那山自云中起。", 
            "山在云中不可见，得云山乃留真面。", 
            "我生爱山尤爱云，策马寻山看云变。", 
            "阴那之奇无不有，擎空突兀拿云手。", 
            "大云放作天下雨，小云留赠山中友。", 
            "登山不学昌黎哭，游山岂作开云祝？", 
            "高秋十日云沉沉，山灵知客嫌秋阴。", 
            "狞云忽散秋宇净，古柏荣枯护禅定。", 
            "倚天五叶开青莲，奇峰顿落琳宫前。", 
            "上有飞仙来往之天桥，下有茶香万斛之流泉。", 
            "山中寺古逾千年，开山何人潘了拳。", 
            "金光明现身丈六，昔曾入梦来清源。", 
            "吁嗟乎！", 
            "占山须占天下奇，作佛须作云雨师。", 
            "万里中原腾旱气，愿驱群云出山去。", 
            "留云不遣遣云阴，山与祖师俱惭愧。"
        ], 
        "title": "阴那山行", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "秋风吹冷松江水，谢览兰芳仍竟体。", 
            "晴窗搦笔写秋英，芳心不向霜前死。", 
            "眼中九畹无閒田，突兀拳石安花间。", 
            "花幽石瘦各自媚，风茎露叶何娟娟？", 
            "北平今日谁飞将？一枕幽香酣玉帐。", 
            "借花陶写英雄心，岂特离骚当梵唱？", 
            "梦破中原夕照红，幽兰开落荒山中。", 
            "莫教无土孤根露，花里残经写大空。"
        ], 
        "title": "画兰曲", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "七百年来掩尘土，石与大夫俱氏古。", 
            "大夫何许人？", 
            "乃是紫虚仙人四世孙。", 
            "宅在梅州州北门。", 
            "眼前不见大夫宅，止见大夫下马石。", 
            "石立宣和之四年。", 
            "大夫手铸镇宅钱。", 
            "古钱出土铜锈紫，留与后人知宅址。", 
            "钱铸何年石能语，此石不刻党人碑，又不贡筑艮岳兼花移。", 
            "大夫五马何逶迤？", 
            "留题七星岩石方来归。", 
            "大夫归来立石日，天子尚未蒙尘时。", 
            "当国者谁蔡太师。", 
            "吁嗟时事已可知。", 
            "大夫下马心应悲，朝更代改宅何有？", 
            "大夫名在马骨朽。", 
            "惟有此石长不刓，大书深刻苔花寒。", 
            "摩挲欲具袍笏拜，当作到氏奇礓看。"
        ], 
        "title": "古大夫宅下马石歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "五金之用铁为广，惜哉竟付降王长。", 
            "上供铸柱下铸床，更铸贪痴佞佛想。", 
            "有铁不遣铸五兵，又不铸器资民生。", 
            "峨峨两塔奉敕造，民间观者如风倾。", 
            "梅水东来避灾地，上有先朝修慧寺。", 
            "眼中突兀窣堵波，不惜乌金铸文字。", 
            "谁欤铭者工祝词，贤劫千佛森威仪。", 
            "皇图欲仗佛力固，安知天降香孩儿。", 
            "一铁围山一世界，劫火中烧万法坏。", 
            "巍然此塔九百年，相轮夜转罡风快。", 
            "岂惟牛角难长延，眼看宋蹶元明颠。", 
            "敬州遗事共谁说，塔端铃语缺不圆。", 
            "塔铸何时岁乙丑，有大力者负以走。", 
            "十五乙丑塔乃倾，敢信佛缘能不朽。", 
            "自从象教嗟中衰，中分净土参耶回。", 
            "竞假天堂地狱说，乘虚与佛争东来。", 
            "东来明星张国燄，炮雨枪云铁飞舰。", 
            "天经唪罢万灵噤，海旂飐处千官谄。", 
            "与之抗者谈真空，白莲万朵开魔风。", 
            "谁云此獠有佛性，妖腾怪踔巾何红？", 
            "此亦当今一张角，满地黄花乱曾作。", 
            "国成谁秉邪召邪，聚铁群惊铸此错。", 
            "黄金台边铁血殷，六龙西幸趋函关。", 
            "麻鞋何日见天子？小臣足茧哀荒山。", 
            "梅山苍苍梅水碧，雄心陶写付金石。", 
            "眼駴残铁南汉年，古锈斑斓铁花积。", 
            "当时铸者知何人，寺荒塔坏朝屡新。", 
            "小南强花空供养，即今诸佛无完身。", 
            "铁不得用铁之辱，海风夜啸蛟涎浊。", 
            "神州莽莽将陆沉，诸天应下金仙哭。", 
            "谓佛不灵佛傥灵，睡狮一吼狞而醒。", 
            "破敌神兵退六甲，开山力士驱五丁。", 
            "五岭雄奇积煤铁，矿政未修民曷殖！", 
            "地不爱宝资中兴，会须富国兼强国。", 
            "吾国平等存佛心，纷纷种教休交侵。", 
            "行看手铸新世界，采山有诏需南金。", 
            "人天同庆回末劫，王气宁容霸气杂。", 
            "神力永镇阎浮提，何须四万八千塔？"
        ], 
        "title": "南汉敬州修慧寺千佛铁塔歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "佛寺藏山间，仙岩伏寺后。", 
            "世少好事人，奇境閟荒陋。", 
            "白昼秉烛游，青山携鹤友。", 
            "入寺复出寺，呀然见洞口。", 
            "守门无仙犬，容我踏云走。", 
            "引人渐入胜，平步势不陡。", 
            "殿宇当中开，千人坐能受。", 
            "远怀混沌初，巧出造化手。", 
            "万石造一洞，一洞含万有。", 
            "备具人物形，胚胎脱怪丑。", 
            "藏之九地底，遂致长不朽。", 
            "涉冬石气温，留观遂能久。", 
            "石燕殊骄人，钟乳富自守。", 
            "举族作仙禽，得天抑何厚？", 
            "谁实开杀机，采捕入药臼。", 
            "为袪六气淫，致损千年寿。", 
            "嗟尔洞天居，安乐焉可狃。", 
            "大声自何来，隐作风雷吼。", 
            "疑为地轴转，否或潜龙斗。", 
            "我欲往探之，阴沉不可究。", 
            "于时烛见跋，天光时隐漏。", 
            "入洞复出洞，石云湿两袖。"
        ], 
        "title": "燕子岩", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "枯木寒鸦夕照迟，大书深刻壁间词。", 
            "淋漓元气千秋笔，俨雅堂前第二碑。"
        ], 
        "title": "乞夏季平重书文信国沁园春词并拙作双忠庙联语二首 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "轮囷肝胆定交初，同吊双忠古愤摅。", 
            "留与南疆谈掌故，水曹楹帖状元书。"
        ], 
        "title": "乞夏季平重书文信国沁园春词并拙作双忠庙联语二首 其二", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "起家任子旧星郎，四省屏藩廿载强。", 
            "归去楼台无地筑，一帆春水问鸳鸯。"
        ], 
        "title": "题絜斋丈鸳湖舟隐图十首 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "唱彻陂塘买未能，乡心閒写大吴绫。", 
            "秋来烟雨楼头梦，饱啖蒪鲈羡季鹰。"
        ], 
        "title": "题絜斋丈鸳湖舟隐图十首 其二", 
        "type": "绝句", 
        "yun": "蒸"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "前身等是戒禅师，百八钟声入妙词。", 
            "画上湖船最风景，荷花国里写苏诗。"
        ], 
        "title": "题絜斋丈鸳湖舟隐图十首 其三", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "尊前金缕按清歌，春日宜人诗意多。", 
            "更比王夫人福好，湖山偕隐傲东坡。"
        ], 
        "title": "题絜斋丈鸳湖舟隐图十首 其四", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "卸帆亭畔怅离群，天末看云念卯君。", 
            "何日扁舟遂归计，联床风雨话湖云。"
        ], 
        "title": "题絜斋丈鸳湖舟隐图十首 其五", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "嵩云岱雪思依依，琴鹤南来未得归。", 
            "有客西州说遗爱，十年泪满蜀人衣。"
        ], 
        "title": "题絜斋丈鸳湖舟隐图十首 其六", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "欲回天地入孤舟，家住由拳古越州。", 
            "为语君王正尝胆，未容少伯五湖游。"
        ], 
        "title": "题絜斋丈鸳湖舟隐图十首 其七", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "我家海上有鸳湖，烟柳风荷丙舍图。", 
            "百口渡江无宅住，绿篷鳄海念东都。"
        ], 
        "title": "题絜斋丈鸳湖舟隐图十首 其八", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "窥江虏马气方骄，难遣雄心郁怒潮。", 
            "便住张融船亦好，莫教风景似南朝。"
        ], 
        "title": "题絜斋丈鸳湖舟隐图十首 其九", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "横流满目未能安，持节天南仗汉官。", 
            "蓑笠烟波渔父梦，不妨聊写画图看。"
        ], 
        "title": "题絜斋丈鸳湖舟隐图十首 其十", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "廿载承恩玉殿前，丹青气格老幽燕。", 
            "南来话雨旌门里，为写屏风鳄海天。"
        ], 
        "title": "谢诏安林呈材游戎（天骥）惠画 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "石骨松心海鹤姿，将军风格本权奇。", 
            "何当挥洒惊人笔，画出登坛拜将时。"
        ], 
        "title": "谢诏安林呈材游戎（天骥）惠画 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "梦醒三更画角吹，万山深处客来时。", 
            "坏墙半堵双流寺，重出梅溪旧勒碑。"
        ], 
        "title": "饶平杂诗 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "战裙化蝶野云香，百丈埔前废庙凉。", 
            "碧绣苔花残瓦尽，更无人拜许娘娘。"
        ], 
        "title": "饶平杂诗 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海云南护六龙奔，凄绝辞郎酒满尊。", 
            "一曲平元万行泪，红螺洲上望崖门。"
        ], 
        "title": "饶平杂诗 其三", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "二凤杨家旧有声，薛家父子亦知名。", 
            "祗今谁讲阳明学，莫怪南来道不行。"
        ], 
        "title": "饶平杂诗 其四", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "循名曾记御屏留，龙眼城中故宅秋。", 
            "残局庙堂多水火，苦将遗句忆廉州。"
        ], 
        "title": "饶平杂诗 其五", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "程斋残稿付虫鱼，逸老堂空冷故居。", 
            "未敢乡词荐蘋藻，千秋遗议两尚书。"
        ], 
        "title": "饶平杂诗 其六", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "山城落叶客衣单，海气阴阴夕照残。", 
            "愁向尊君台上望，九秋风雨北来寒。"
        ], 
        "title": "饶平杂诗 其七", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东南风急怒潮雄，此去闽关有路通。", 
            "望海峰头秋满眼，故乡遥隔战云中。"
        ], 
        "title": "饶平杂诗 其八", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "翠柏森森岭势回，九仙亭畔绣衣来。", 
            "空严铁佛冷无语，笑指山花落复开。"
        ], 
        "title": "饶平杂诗 其九", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "南坛墓碣蚀苔斑，华表飘零怅鹤还。", 
            "欲觅先臣旧精舍，西风残照满金山。"
        ], 
        "title": "饶平杂诗 其十", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "班春车畔紫芝新，梦入黄山夜有神。", 
            "爱说吾家两贤令，胜朝循迹话遗民。"
        ], 
        "title": "饶平杂诗 其十一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "椎结遗风尚宛然，凤皇山畔种畬田。", 
            "山中自作槃瓠国，更在佗王左纛前。"
        ], 
        "title": "饶平杂诗 其十二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "古洞云深锁百花，香泉飞饮万人家。", 
            "春风吹出越溪女，来摘山中待诏茶。"
        ], 
        "title": "饶平杂诗 其十三", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "莫笑山农语不经，豆棚閒话倚锄听。", 
            "量沙测水关何术，争说潭灵井更灵。"
        ], 
        "title": "饶平杂诗 其十四", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "山中城雉郁嵯峨，山外长鲸万里波。", 
            "休向麻姑买沧海，桑田变后战争多。"
        ], 
        "title": "饶平杂诗 其十五", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "径畔行人拜更勤，中原灾旱正如焚。", 
            "九龙潭畔呼龙起，重向人间作雨云。"
        ], 
        "title": "饶平杂诗 其十六", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "轧轧车声水满陂，溪山佳处客行迟。", 
            "林腰一抹炊烟淡，知是人家饭熟时。"
        ], 
        "title": "山村即目 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一角西风夕照中，断云东岭雨濛濛。", 
            "林枫欲老柿将熟，秋在万山深处红。"
        ], 
        "title": "山村即目 其二", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "山田一雨稻初苏，村景宜添七月图。", 
            "鸡犬惊喧官牒下，农忙时节隶催租。"
        ], 
        "title": "山村即目 其三", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "痛哭秋风又一年，觚棱梦落练江天。", 
            "拾遗冷作诸侯客，袍笏空山拜杜鹃。"
        ], 
        "title": "东山感秋词，次康步崖中翰题壁韵五首 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天涯心逐白云飞，瑟瑟秋芦点客衣。", 
            "回首大宛山上月，更无缄札问当归。"
        ], 
        "title": "东山感秋词，次康步崖中翰题壁韵五首 其二", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "斜日江声走急滩，残棋别墅局方难。", 
            "后堂那有閒丝竹？陶写东山老谢安。"
        ], 
        "title": "东山感秋词，次康步崖中翰题壁韵五首 其三", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "寒蛟海上趁人来，漠漠秋尘扫不开。", 
            "满目桑田清浅水，五云楼阁失蓬莱。"
        ], 
        "title": "东山感秋词，次康步崖中翰题壁韵五首 其四", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "冷落山斋运甓身，天门八翼梦无因。", 
            "西风吹起神州恨，麈尾清谈大有人。"
        ], 
        "title": "东山感秋词，次康步崖中翰题壁韵五首 其五", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "莽莽罗浮别旧封，将台移筑武坛峰。", 
            "乡心万里怀金马，军令三秋肃石龙。"
        ], 
        "title": "寄马介堂高州 其一", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "洗太营边锦伞收，潘仙亭畔石船留。", 
            "一条丁水铜鱼寨，照见将军仗钺游。"
        ], 
        "title": "寄马介堂高州 其二", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "翠水西流铁舰通，𥑪州极目海云红。", 
            "弓刀小驻元戎队，满地秋芜宋故宫。"
        ], 
        "title": "寄马介堂高州 其三", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "金城秋柳碧毵毵，久罢军中扪虱谈。", 
            "何日伏波酬大志，更携铜柱表交南。"
        ], 
        "title": "寄马介堂高州 其四", 
        "type": "绝句", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "板桥斜日柳毵毵，秋入蛮乡客兴酣。", 
            "休唱前溪后溪曲，六朝金粉忆江南。"
        ], 
        "title": "东柳汀", 
        "type": "绝句", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "奏刀劳琢寿山云，古色斑斓缪篆文。", 
            "留与后贤珍印谱，便应传是汉将军。"
        ], 
        "title": "沈艾孙为刻石章三，赋此为谢二首 其一", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "西风万里客登台，如斗黄金愧此才。", 
            "睥睨千秋仗神笔，狼居胥石勒名来。"
        ], 
        "title": "沈艾孙为刻石章三，赋此为谢二首 其二", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "十月虹桥买棹行，临昆山色眼中横。", 
            "更无东晋残碑在，一抹寒芜故县城。"
        ], 
        "title": "游灵山护国禅院作 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "漠漠荒山仗佛开，千年古木半摧颓。", 
            "惟应一勺灵泉水，曾照元和太守来。"
        ], 
        "title": "游灵山护国禅院作 其二", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "便访山僧亦偶然，何曾同證石头禅？", 
            "三书难定儒林案，笑看中天北斗悬。"
        ], 
        "title": "游灵山护国禅院作 其三", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "铜壶水竭荔无阴，镜塔荒凉古藓深。", 
            "妙法莲华随劫尽，萧萧落叶写经心。"
        ], 
        "title": "游灵山护国禅院作 其四", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "唐颠宋蹶电中过，佛法其如世运何？", 
            "一例称师更称祖，可怜人拜大峰多。"
        ], 
        "title": "游灵山护国禅院作 其五", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "难振宗风似昔年，两山狮象卧寒烟。", 
            "佛门各斗无边法，僧讼传家袖影田。"
        ], 
        "title": "游灵山护国禅院作 其六", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "无复山神护法时，萧条赐额冷云楣。", 
            "重扶一片空山石，来读先朝运使碑。"
        ], 
        "title": "游灵山护国禅院作 其七", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "山钟飞作郡楼声，访古人来百感生。", 
            "叶叶莲花开怪石，留衣亭畔独题名。"
        ], 
        "title": "游灵山护国禅院作 其八", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "閒向山僧理旧闻，佛楼携客话秋云。", 
            "谁知八部天龙力，曾护昌黎谏佛文。"
        ], 
        "title": "游灵山护国禅院作 其九", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "寒钟声送暮云飞，铜绣桥边客棹归。", 
            "极目隔江烟树里，峡山孤塔上斜晖。"
        ], 
        "title": "游灵山护国禅院作 其十", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "拜将坛高卓义旗，五洲睽目属雄师。", 
            "当时力保危台意，只有军前壮士知。"
        ], 
        "title": "有感书赠义军旧书记四首 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "宰相有权能割地，孤臣无力可回天。", 
            "啼鹃唤起东都梦，沈郁风云已五年。"
        ], 
        "title": "有感书赠义军旧书记四首 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "凤凰台上望乡关，地老天荒故将閒。", 
            "自写鄂王词在壁，从头整顿旧河山。"
        ], 
        "title": "有感书赠义军旧书记四首 其三", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "谁能赤手斩长鲸，不愧英雄传里名。", 
            "撑起东南天半壁，人间还有郑延平。"
        ], 
        "title": "有感书赠义军旧书记四首 其四", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "故人天末缄诗至，格似龙标供奉多。", 
            "不愧南中称十子，一时人望属西河。"
        ], 
        "title": "林氅云郎中（鹤年）寄题蚝墩忠迹诗册，追忆旧事，次韵遥答 其一", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "笔端浩气满乾坤，桑海归来义愤存。", 
            "碎破河山同感慨，更将忠迹表蚝墩。"
        ], 
        "title": "林氅云郎中（鹤年）寄题蚝墩忠迹诗册，追忆旧事，次韵遥答 其二", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "当时痛哭割台湾，未肯金牌奉诏还。", 
            "仓葛哀呼竟何补，全军难保武峦山。"
        ], 
        "title": "林氅云郎中（鹤年）寄题蚝墩忠迹诗册，追忆旧事，次韵遥答 其三", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "英雄愧说郑延平，目断残山一角青。", 
            "何日天戈竟东指，誓师海上更留铭。"
        ], 
        "title": "林氅云郎中（鹤年）寄题蚝墩忠迹诗册，追忆旧事，次韵遥答 其四", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "黯黯归云拥海槎，浪纾筹策事量沙。", 
            "岛中义士依然在，伏腊年年奉汉家。"
        ], 
        "title": "林氅云郎中（鹤年）寄题蚝墩忠迹诗册，追忆旧事，次韵遥答 其五", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "经史无功世贱儒，空山披褐感潜夫。", 
            "斩新花样愁经眼，颠倒天吴紫凤图。"
        ], 
        "title": "林氅云郎中（鹤年）寄题蚝墩忠迹诗册，追忆旧事，次韵遥答 其六", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "尊酒东山拜大忠，浩歌人尚气如虹。", 
            "残篇重检王炎午，来祭庐陵信国公。"
        ], 
        "title": "林氅云郎中（鹤年）寄题蚝墩忠迹诗册，追忆旧事，次韵遥答 其七", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "徙尽虹桥桥畔蚝，北风吹客冷萧骚。", 
            "沁园一阕君须记，落木斜阳句更豪。"
        ], 
        "title": "林氅云郎中（鹤年）寄题蚝墩忠迹诗册，追忆旧事，次韵遥答 其八", 
        "type": "绝句", 
        "yun": "豪"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "床头莸草参诗草，门外松声答水声。", 
            "坐对溪山安砚席，方田如罫赋春耕。"
        ], 
        "title": "寄答陈梦石明经（崧）即题其东溪吟章 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "身原博士非关具，天遣穷人最是诗。", 
            "消受时名但馀技，空山谁识老经师？"
        ], 
        "title": "寄答陈梦石明经（崧）即题其东溪吟章 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "别怀难共海云开，更向何人借酒杯？", 
            "本领依然心计拙，可怜还唱渭城来。"
        ], 
        "title": "鮀浦将发，寄许韫伯", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "红云四照酒光浓，开宴蓬莱顶上峰。", 
            "手拨劫尘看世界，茫茫人海战群龙。"
        ], 
        "title": "酒楼题句", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海上我来寻大侠，如君何让古朱家。", 
            "北胡南越英雄在，落日萧萧广柳车。"
        ], 
        "title": "澳门有赠", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "五百年中局屡新，两朝柔远畅皇仁。", 
            "自颁一纸蠲租诏，坐看江山换主人。"
        ], 
        "title": "澳门杂诗 其一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "遮天妙手蹙舆图，误尽苍生一字租。", 
            "前代名臣先铸错，莫将割地怨庸奴。"
        ], 
        "title": "澳门杂诗 其二", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不是花门也自留，中朝全盛有人忧。", 
            "当时但笑书生见，非策方今信鹿洲。"
        ], 
        "title": "澳门杂诗 其三", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "大西洋国竞惊奇，前代文人易受欺。", 
            "一笑于今不相称，可怜穷已似波斯。"
        ], 
        "title": "澳门杂诗 其四", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "冶叶倡条编茁芽，双瞳剪水髻堆鸦。", 
            "春风吹化华夷界，真见葡萄属汉家。"
        ], 
        "title": "澳门杂诗 其五", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "两园新旧傍山开，花下轻车走若雷。", 
            "逢著人天安息日，亚当亲挟夏娃来。"
        ], 
        "title": "澳门杂诗 其六", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天主堂高十字支，筑从新教未行时。", 
            "嵌空万石玲珑甚，独少流传景教碑。"
        ], 
        "title": "澳门杂诗 其七", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "谁从异代纪倭氛，曾比欧西早驻军。", 
            "犹有蜻蛉洲上客，残坊剔藓读和文。"
        ], 
        "title": "澳门杂诗 其八", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "白鸽巢高万木苍，沙梨兜拥水云凉。", 
            "炎天倾尽麻姑酒，选石来谈海种桑。"
        ], 
        "title": "澳门杂诗 其九", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "四山高拱炮台尊，海气空濛晚角喧。", 
            "落落老兵扶醉去，斜阳一抹望霞村。"
        ], 
        "title": "澳门杂诗 其十", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "覆路榕阴接海堤，望洋东转望洋西。", 
            "马蛟石上看潮立，十万军声战水犀。"
        ], 
        "title": "澳门杂诗 其十一", 
        "type": "绝句", 
        "yun": "齐"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "谁报凶酋发冢冤，宝刀饮血月黄昏。", 
            "要携十斛葡萄酒，来酹秋原壮士魂。"
        ], 
        "title": "澳门杂诗 其十二", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "楼台金碧拥南环，灯火千门夜不关。", 
            "满地烟花春似海，三更人立磨盘山。"
        ], 
        "title": "澳门杂诗 其十三", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "银牌高署市门东，百万居然一掷中。", 
            "谁向风尘劳物色？博徒从古有英雄。"
        ], 
        "title": "澳门杂诗 其十四", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "仙洞云封万竹深，隔江胜地负登临。", 
            "倚楼幻作蓬瀛想，一角青洲出海心。"
        ], 
        "title": "澳门杂诗 其十五", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "群峰叠翠倚楼间，一角颓云夕照殷。", 
            "忽忆去年春色里，九龙还是汉家山。"
        ], 
        "title": "九龙有感", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "义师散后遁僧寮，老抱雄心托浙潮。", 
            "此笔江河流万古，多因曾檄伪临朝。"
        ], 
        "title": "题骆宾王集 其一", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "凤阁鸾台宰相忙，此才竟令落蛮荒。", 
            "若将文字论知己，惟有当时武媚娘。"
        ], 
        "title": "题骆宾王集 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "茫茫天水气相吞，大海中浮独岛尊。", 
            "不见神龙见神鸟，七洲洋外望昆崙。"
        ], 
        "title": "昆崙", 
        "type": "绝句", 
        "yun": "元"
    }, 
    {
        "author": "王国维", 
        "era": "清", 
        "subtype": null, 
        "text": [
            "辛苦钱唐江上水，日日西流，日日东趋海。", 
            "两岸越山澒洞里，可能消得英雄气。", 
            "说与江潮应不至，潮落潮生，几换人间世。", 
            "千载荒台麋鹿死，灵胥抱愤终何是。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "开时不与人看，如何一霎濛濛坠。", 
            "日长无绪，回廊小立，迷离情思。", 
            "细雨池塘，斜阳院落，重门深闭。", 
            "正参差欲住，轻衫掠处，又特地，因风起。", 
            "花事阑珊到汝，更休寻、满枝琼缀。", 
            "算来只合，人间哀乐，者般零碎。", 
            "一样飘零，宁为尘土，勿随流水。", 
            "怕盈盈一片春江，都贮得，离人泪。"
        ], 
        "title": "水龙吟 杨花用章质夫苏子瞻唱和韵", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "连岭去天知几尺，岭上秦关，关上元时阙。", 
            "谁信京华尘里客，独来绝塞看明月。", 
            "如此高寒真欲绝，眼底千山，一半溶溶白。", 
            "小立西风吹素帻，人间几度生华发。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "海漘倦客，是赤明延康，旧日衣冠。", 
            "坡老黎村，冬郎闽峤，中年陶写应难。", 
            "醉乡尽宽。", 
            "更茱萸、黄菊尊前。", 
            "剩沧江、梦绕觚棱，斗边槎外恨高寒。", 
            "回首凤城花事，便玉河烟柳，总带栖蝉。", 
            "写艳霜边，疏芳篱下，消磨十样蛮笺。", 
            "载将画船。", 
            "荡素波、凉月娟娟。", 
            "倩郦泉、与驻秋容，重来扶醉看。"
        ], 
        "title": "霜花腴 用梦窗韵补寿彊村侍郎", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "厚地高天，侧身颇觉平生左。", 
            "小斋如舸，自许回旋可。", 
            "聊复浮生，得此须臾我。", 
            "乾坤大，霜林独坐，红叶纷纷堕。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "垂杨深院，院落双飞燕。", 
            "翠幕银灯春不浅，记得那时初见。", 
            "眼波靥晕微流，尊前却按凉州。", 
            "拚取一生肠断，消他几度回眸。"
        ], 
        "title": "清平乐", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "倦凭阑，低拥髻，丰颊秀眉，犹是年时意。", 
            "昨夜西窗残梦里，一霎幽欢，不似人间世。", 
            "恨来迟，防醒易。", 
            "梦里惊疑，何况醒时际。", 
            "凉月满窗人不寐，香印成灰，总作回肠字。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "王国维", 
        "era": "清", 
        "subtype": null, 
        "text": [
            "回廊小立秋将半，婆娑树影当阶乱。", 
            "高树是东家，月华笼露华。", 
            "碧阑干十二，都作回肠字。", 
            "独有倚阑人，断肠君不知。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万里西风雁叫天，梅江行尽客停船。", 
            "仙踪桃熟寻杨子，禅梦茶香證了拳。", 
            "南渡衣冠尊旧族，东山丝竹负中年。", 
            "疏慵已分渔樵老，时局休谈向酒边。"
        ], 
        "title": "还山书感", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "嘉道以还论粤派，谭张之外此名家。", 
            "瓣香故里尊红杏，养志高堂谱白华。", 
            "七字鼓旗雄后劲，一官鼗铎老天涯。", 
            "寻秋曾过诗人墓，重检残篇发浩嗟。"
        ], 
        "title": "读白华草堂诗集", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "四山风紧湿云流，落叶声中客倚楼。", 
            "蕙怨兰啼千里梦，蛩烟雁雨一城秋。", 
            "伯龙鬼笑谋何拙，洗马人言意始愁。", 
            "丛菊空留他日泪，故园烽火未曾收。"
        ], 
        "title": "重阳前数日风雨忽集慨然有悲秋之意", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "入眼惊看秋气新，孤芳难掩出丛榛。", 
            "英华岂复关培植，烂熳依然见本真。", 
            "淡极君心宜在野，生成傲骨不依人。", 
            "陶潜死后无知己，沦落天涯为怆神。"
        ], 
        "title": "野菊", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "极目风烟接大荒，高歌人减少年狂。", 
            "伊凉入破愁闻笛，沧海扬尘话种桑。", 
            "五夜哀弦弹落叶，万山寒色赴斜阳。", 
            "兰成枯树年来感，不待攀条意已伤。"
        ], 
        "title": "极目", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "重倾浊酒走惊魂，通德来归故里门。", 
            "年始二毛逢丧乱，家馀百口倖生存。", 
            "眼中精卫无沧海，劫外鹪鹩有小园。", 
            "跃马鸣骹豪气在，布衣耕钓自山村。"
        ], 
        "title": "山村", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一领蒙茸敝莫论，皮毛缀缉幸犹存。", 
            "寒闺灯火忙纤手，客路风霜护绽痕。", 
            "事到弥缝原费力，士当穷困易为温。", 
            "时艰衮职应多阙，冷落江湖愧负恩。"
        ], 
        "title": "补裘", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "天涯雁断少书还，梦入虚无缥渺间。", 
            "兵火馀生心易碎，愁人未老鬓先斑。", 
            "没蕃亲故沦沧海，归汉郎官遁故山。", 
            "已分生离同死别，不堪挥涕说台湾。"
        ], 
        "title": "天涯", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "落落当歌槊自横，九州无地著狂生。", 
            "枯枰潦草棋收局，残席喧呶酒罢兵。", 
            "劫火馀灰腾谤燄，恨天遗石筑愁城。", 
            "凄凉法典唐天宝，唱到关山入破声。"
        ], 
        "title": "当歌", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "崖壁斑斑碧血痕，先生当日此成仁。", 
            "三闽四广支离局，一息千秋草莽臣。", 
            "乱世科名娱老母，荒山须发表完人。", 
            "扁舟欲访悲歌处，冷月空潭泻古春。"
        ], 
        "title": "景忠祠吊故明孝廉林丹九先生一桂二首 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "三书却聘至今传，高节清风尚凛然。", 
            "列传补书宜国史，此邦议祀合乡贤。", 
            "荒祠日冷双门阙，遗寨云封一线天。", 
            "断句零章待搜缉，蠹馀留续谷音编。"
        ], 
        "title": "景忠祠吊故明孝廉林丹九先生一桂二首 其二", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "鼎鼎年华去若流，天涯倦客怯登楼。", 
            "飘零落叶思朋好，憔悴梅花入客愁。", 
            "小醉试尝新煮酒，薄寒先上旧徵裘。", 
            "干戈满眼平生恨，梦里犹应痛昔游。"
        ], 
        "title": "倦客", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "消尽年光是客愁，倚阑斜日下山楼。", 
            "还乡羽羡双黄鹄，入世心惊万火牛。", 
            "故纸风云供刻画，野人木石慰居游。", 
            "壮怀未遂身将老，满眼寒山早白头。"
        ], 
        "title": "岁暮作", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "又向山林作隐君，天涯胡马正成群。", 
            "故乡归计从今决，旧族遗风异昔闻。", 
            "入海溪声千里梦，读书灯影一家分。", 
            "卜居荏苒三秋过，久累西头住陆云。"
        ], 
        "title": "次韵答伯群二首 其一", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "阳关笛里变声多，戎马书生罢枕戈。", 
            "身似伯鸾犹赁庑，人因康节有行窝。", 
            "山中泉石千秋在，海上风云一梦过。", 
            "沦落祗今君勿笑，不能绛灌不随何。"
        ], 
        "title": "次韵答伯群二首 其二", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "寥落田园隔虏尘，买山聊此息劳人。", 
            "昔贤原少閒忧乐，吾道何曾绌贱贫？", 
            "入传且栽元亮柳，行歌肯负买臣薪？", 
            "补天填海都无益，空洒东风泪满巾。"
        ], 
        "title": "村居书感，次崧甫韵 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "乾坤苍莽正风尘，力挽狂澜仗要人。", 
            "岂有桃源堪避世，不妨蔬水且安贫。", 
            "天阊辽阻愁呵壁，时局艰危痛厝薪。", 
            "祗恐南阳难稳卧，中原戎马待纶巾。"
        ], 
        "title": "村居书感，次崧甫韵 其二", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "愁云极目昼成阴，飞鸟犹知恋故林。", 
            "破碎河山收战气，飘零身世损春心。", 
            "封侯未遂空投笔，结客无成枉散金。", 
            "梦里陈书仍痛哭，纵横残泪枕痕深。"
        ], 
        "title": "愁云", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "瘴云飞不到城头，庵圮楼荒客独游。", 
            "并世已无真铁汉，群山犹绕古梅州。", 
            "封章故国回天恨，梦寐中原割地愁。", 
            "欲倚危栏酹杯酒，程江呜咽正东流。"
        ], 
        "title": "铁汉楼怀古", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "依旧危城隐雾中，丽谯残榜署凌风。", 
            "逃亡君相成行国，破碎河山失故宫。", 
            "地似西台宜痛哭，客归南峤怆孤忠。", 
            "欲移卦竹栽千本，遍洒天涯血泪红。"
        ], 
        "title": "凌风楼怀古", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一州斗大负将军，龙去崖门冷阵云。", 
            "并代汗青丞相节，全家葬碧使君坟。", 
            "艰难残局英雄泪，零落遗碑吊客文。", 
            "千古韩江呜咽水，凤城东畔送斜曛。"
        ], 
        "title": "金山吊宋安抚使摧锋寨正将马发墓", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "曾见王郎海上行，十年重晤凤皇城。", 
            "消磨花月新诗卷，沉郁风云旧酒兵。", 
            "往事欲谈宜痛哭，此生贻误是浮名。", 
            "尊前豪语劳君记，孤负移山志不成。"
        ], 
        "title": "答王晓沧", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "西山残照下城阴，萧瑟天涯客思深。", 
            "风雨暖寒诸弟梦，关河眠食老亲心。", 
            "消磨侠胆犹看剑，留恋同声未碎琴。", 
            "绕遍南枝何处借？夜乌啼急正投林。"
        ], 
        "title": "客邸晚怀 其一", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "百粤山河霸气凉，干戈初定客还乡。", 
            "愁心似海犹添水，短鬓惊秋早欲霜。", 
            "醉尉径能欺李广，冷曹应共笑冯唐。", 
            "豪情倜傥销难得，又听城笳送夕阳。"
        ], 
        "title": "客邸晚怀 其二", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "云窗号阆风，璧殿学蟾宫。", 
            "拟向姮娥问，轮匡是异同。", 
            "古风披寿栝，秋寔进仙桃。", 
            "玫阶思载厚，黻扆惕居高。"
        ], 
        "title": "秋日承光殿", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "野艇不须收，烟波任拍浮。", 
            "得诗缘即景，适性且随流。", 
            "山泉雨后生，飞下白云横。", 
            "留得匡庐意，青莲策杖行。", 
            "凭栏聊极目，灌木绿阴稠。", 
            "寄语披蓑者，源中可放舟。", 
            "山势倏断续，云容镇滃浮。", 
            "漫嫌沙水浅，且自泊孤舟。"
        ], 
        "title": "文徵明曲港归舟图用画间题者韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "筵开惇叙欣同堂。", 
            "于赫放勋示典常。", 
            "重熙累洽符成康。", 
            "绍庭肯构敬日强。", 
            "乐具入奏陈膻芗。", 
            "君为臣纲父子纲。", 
            "时维八月届白藏。", 
            "谷登万宝真吉祥。", 
            "欢生棣萼与雁行。", 
            "屏翰之寄愧莫当。", 
            "于万斯年景祚长。", 
            "谬厕五等心徊徨。", 
            "温暾朝旭上扶桑。", 
            "金根迤逦下阖阊。", 
            "途阁云蔓缭回廊。", 
            "映戺菊英绽冷芳。", 
            "坡有兰茝沚有菖。", 
            "爽澄瑶屿奏微凉。", 
            "金鳌桥畔飞仙艎。", 
            "朱帘绣柱其鹄黄。", 
            "园名丰泽垲向阳。", 
            "徐随天步染御香。", 
            "伯叔昆弟跻跄跄。", 
            "觚棱鳷鹊辉晶芒。", 
            "肆筵授几黻座旁。", 
            "埙篪相和鸣丁珰。", 
            "戛彼云和弹八琅。", 
            "听音非听其铿锵。", 
            "六清醓醢䤎醴䣼。", 
            "嗤彼酤我语过狂。", 
            "载精琼糜以为粻。", 
            "饴䬵馎饦饧餦餭。", 
            "敦彼行苇戒牛羊。", 
            "醉酒饱德欢无央。", 
            "臣再拜进万年觞。", 
            "绵禧延祚歌有庆。", 
            "天家盛事垂无疆。", 
            "二曹八荀奚数量。", 
            "楼辉花萼仅五王。", 
            "敦睦笃叙圣泽滂。", 
            "天地明察神明彰。", 
            "潜鱼颉而飞鸟䀪。", 
            "家有柄穗千万箱。", 
            "展亲宴衎以倡佯。", 
            "自今家法始我皇。", 
            "追琢其章金玉相。", 
            "振振公族胥赓飏。", 
            "雍容玉砌陪圭璋。", 
            "远轶姬周增辉煌。", 
            "和乐且耽乐无荒。", 
            "硕矢维城勉匡襄。", 
            "教忠教孝奚酬偿。"
        ], 
        "title": "惇叙殿柏梁体联句", 
        "type": "古风", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "对月最宜秋，此言良不易。", 
            "已去三之二，流光迅过隙。", 
            "云卧有夙志，月宿乃今昔。", 
            "是境复是时，诚哉不易获。", 
            "纵未满尖角，已自悬半璧。", 
            "清光不可扪，峭冷谁能迫。", 
            "山静鹤声畅，风定泉影白。", 
            "松竹无改节，亦复银云碧。", 
            "妙参无色天，安得心神役。"
        ], 
        "title": "香山对月（时九月上弦）", 
        "type": "古风", 
        "yun": "陌"
    }, 
    {
        "author": "弘历", 
        "era": "清", 
        "subtype": null, 
        "text": [
            "帝都形胜地，屏障惟西山。", 
            "香山尤特出，云峰争郁盘。", 
            "适当三秋序，万壑纷青丹。", 
            "珠玉洒绝壁，锦绣排横峦。", 
            "呦呦鹿过㵎，栩栩蝶抱兰。", 
            "我来亦云屡，此景曾罕观。", 
            "登高古所云，舍此于何焉。", 
            "额手庆西成，纵目揽全燕。", 
            "萸囊与菊酒，例事都可删。", 
            "大易数纪九，所重在体乾。", 
            "宇内孰最高，君位实次天。", 
            "以予渺渺德，重任奚仔肩。", 
            "高以下为基，人以情为田。", 
            "触景有会心，匪止吟诗篇。"
        ], 
        "title": "香山登高之作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "芦荻莽孤烟，鸥凫集寒渚。", 
            "竹箭退秋深，沙痕露远屿。", 
            "舟师底用呼，浮桥舒燕羽。", 
            "俯瞰激湍波，仰眺空澄宇。", 
            "桥上往来人，秋怀夫几许。"
        ], 
        "title": "拒马河", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "负山以为郭，环之清浅流。", 
            "田家无背势，取次成村陬。", 
            "东邻复西舍，豆架更瓜畴。", 
            "工圃饱於茹，学稼蕲有收。", 
            "是时诸务毕，赛社椎肥牛。", 
            "筑场地鲜隙，比户人无愁。", 
            "莫知苗硕辈，亦道今逢秋。", 
            "熙熙胥乐康，历览豁双眸。", 
            "吁此石门店，往者数经由。", 
            "黄尘暗远天，春旱锁眉头。", 
            "白水积低田，秋霖切已忧。", 
            "此景曾几见，额感大造庥。", 
            "随行封疆臣，给事千石俦。", 
            "来来听余言，繄予有后谋。", 
            "耕九而馀三，屡丰毋或偷。", 
            "既富曰教之，吾闻诸前修。", 
            "催科幸未加，休养尚应筹。", 
            "否泰况循环，持盈可懈不。", 
            "与我共此者，舍汝其谁求。", 
            "后乐纵不无，先忧岂有休。"
        ], 
        "title": "石门店示直𨽻总督那苏图并随驾地方官", 
        "type": "古风", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "白云红叶遮横峦，策骑忽过荆轲山。", 
            "燕南自古多义侠，至今遗迹犹班班。", 
            "嬴秦久矣失其鹿，何须怒臂誇燕丹。", 
            "吁嗟世多耳食流，传闻傅会葬衣冠。", 
            "持短入长空有术，投鼠忌器垂大闲。", 
            "由来尺八不足恃，衍水匿迹馀悲叹。", 
            "秋风九月拂征鞍，想像萧萧易水寒。", 
            "当时壮士不复返，安得若斧留山巅。", 
            "徒令千秋吊古人，恨不终从鞠武言。"
        ], 
        "title": "荆轲山", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "晚云敛易山，秋风荡冀野。", 
            "轮匡刚就圆，满意清光写。", 
            "霜林影萧疏，寒砧声上下。", 
            "毡庐冰纸窗，幽韵殊堪把。", 
            "翻书逃脉望，就枕迟宜𣝒。", 
            "朅尔忆去年，兰缸复微灺。"
        ], 
        "title": "月", 
        "type": "古风", 
        "yun": "马"
    }, 
    {
        "author": "弘历", 
        "era": "清", 
        "subtype": null, 
        "text": [
            "秋老染红梨，霜稚馀绿杞。", 
            "郛郭仍古郡，嵚崎倚峻址。", 
            "停辔验民风，淳朴喜不俚。", 
            "颇知习诗书，亦复勤耕耔。", 
            "当时苦井税，灌田乏活水。", 
            "皇祖诏宽输，勤民恤劳止。", 
            "逮此六十年，疲俗日以起。", 
            "西巡际时和，前车驱记里。", 
            "翘首仰前猷，何能继休美。", 
            "黔黎爱戴同，弥切惭与喜。", 
            "深荷祖泽贻，瘠土成城市。", 
            "朝夕勉惕乾，硕思保泰理。"
        ], 
        "title": "阜平县恭依皇祖元韵", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "积素递晨寒，寥空留晓月。", 
            "鸡号埘上霜，凘碍溪边筏。", 
            "钟声古寺传，炊烟茅店发。", 
            "光景堪揽结，云岚倏出没。", 
            "残梦谁复续，閒情於以越。", 
            "得句让坡仙，拈髭兴无歇。"
        ], 
        "title": "积素", 
        "type": "古风", 
        "yun": "月"
    }, 
    {
        "author": "弘历", 
        "era": "清", 
        "subtype": null, 
        "text": [
            "五台夙所企，结念礼文殊。", 
            "行将至香界，先此蹑云衢。", 
            "秋色驻枫岭，霜华霏椒途。", 
            "来来就日民，杂沓声欢呼。", 
            "峰矗村前髻，泉鸣涧底竽。", 
            "闾井西成佳，对此颇自娱。", 
            "抚众意弥钦，绳武念更纡。", 
            "十年纵小康，岂足言区区。", 
            "清凉信清凉，宜为佛所都。", 
            "天花上下雨，梵云朝暮图。", 
            "延禧祝慈宁，端资法润濡。", 
            "时巡藉讲武，皇祖有鸿模。", 
            "申命仆御臣，此行其可无。"
        ], 
        "title": "自长城岭至台怀恭依皇祖元韵", 
        "type": "古风", 
        "yun": "虞"
    }, 
    {
        "author": "弘历", 
        "era": "清", 
        "subtype": null, 
        "text": [
            "树闻如意随求得，梵典曾标鹿苑植。", 
            "层层幢节古佛前，碧眼番僧来尚识。", 
            "东土西天岂定形，飞来灵鹫干云青。", 
            "安知此树不忆石，因风作语犹泠泠。", 
            "七叶茏葱湘盖偃，纵移根越千年远。", 
            "益部楚州疑附会，那睹月木依云巘。", 
            "如桐如栝影团圞，雪覆霜凝翠郁盘。", 
            "不殊调御丈夫倚，曾沐曼殊师利看。"
        ], 
        "title": "娑罗树恭依皇祖元韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "朝过阜平县，霜华散轻寒。", 
            "宴温朱鸟晖，依微墟里烟。", 
            "一老跽道左，皤皤实可怜。", 
            "将欲赐之金，匍匐前致言。", 
            "谓驾由此过，首被皇恩旋。", 
            "岂敢重受赐，不知止足焉。", 
            "吁此迎銮人，奚啻万与千。", 
            "得陇还望蜀，尚且增其年。", 
            "等差宁过优，谁惜此戋戋。", 
            "是老独异恒，可谓耆而贤。", 
            "十室有忠信，吾闻诸文宣。", 
            "亟命重赏之，教汝曾与元。", 
            "淳风在闾阎，对此一忻然。"
        ], 
        "title": "阜平县", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "真定大佛夙所闻，调御丈夫天人尊。", 
            "礼遍文殊不见法，便道因之一入门。", 
            "权城南望亘埤堄，香阁遥见高横云。", 
            "龙腾故苑寻霸业，狮吼初地礼法轮。", 
            "缭垣拓落据垲址，佛楼穹窿切迥旻。", 
            "曲廊延袤下无地，丰碑插笏何纷纭。", 
            "岂能一一辨氏代，开皇开宝依稀分。", 
            "吉祥云里瞻相好，五髻千臂悬星辰。", 
            "金容满月白毫彩，庄严具足威且神。", 
            "其高丈六复丈六，有如量顶无边身。", 
            "我闻虚空泯边际，孰非佛相徒是云。", 
            "须弥非大芥非小，目迷五色心犹尘。", 
            "隋创唐修成往迹，墨胎今尚传将军。", 
            "后周辟异意本吝，铸泉岂复今犹存。", 
            "宋祖重造称功德，悉擅未识六度真。", 
            "阇黎荒唐讵宜信，铜出眢井传俗论。", 
            "佞则不可毁何必，操戈聚颂难具陈。", 
            "凭栏聊且纵远目，小阳景物方如春。"
        ], 
        "title": "真定隆兴寺礼大佛", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "徒骇旧津谷，其流无定所。", 
            "源出大戏山，经此达直沽。", 
            "频年渐北徙，行恐侵村墅。", 
            "曾允方伯请，建堤资捍禦。", 
            "台怀返六辔，便道戾兹土。", 
            "混流迤郊南，延缘势一睹。", 
            "茭葑积崇崇，鱼鳞排龋龋。", 
            "防险常若斯，何虑波臣鼓。", 
            "更喜沙痕涨，俯视成洲渚。", 
            "禹行纵未能，潘治不无补。", 
            "苍烟淡霭间，极目稍延伫。", 
            "波寒鱼在潜，荻老鸿辞溆。", 
            "策鞭可乱流，无待冰合浦。", 
            "谁能麦饭亭，真伪劳稽古。", 
            "所幸奏底绩，万户庆宁处。"
        ], 
        "title": "阅滹沱河堤工", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "杜老白帝僦东屯，苏翁稍幸斯州尊。", 
            "从来诗人半穷困，未必天道迷昭昏。", 
            "孤踪飘泊岂有定，官居尚忆悬水村。", 
            "我从便道寻古迹，策马定武循城门。", 
            "衙斋左侧醉仙在，无须玉局重招魂。", 
            "立来应已阅桑海，移时想复动云根。", 
            "峰皴似助吟咏势，苔斑犹渍摩挲痕。", 
            "当时滕倅投意气，掀髯把酒相评论。", 
            "何人好事惜废堕，覆之以亭承以盆。", 
            "却忆晴窗哦日课，雪浪早入予思存。"
        ], 
        "title": "雪浪石用苏东坡韵", 
        "type": "古风", 
        "yun": "元"
    }, 
    {
        "author": "弘历", 
        "era": "清", 
        "subtype": null, 
        "text": [
            "周庐卫士千牛屯，云依星拱黄屋尊。", 
            "郡城南望据胜势，节候东壁方中昏。", 
            "纳稼逢年慰予志，崇墉比栉看村村。", 
            "省方馀暇讨舆志，众春园首寻松门。", 
            "韩苏卓荦宋伟器，葆祠相望慰精魂。", 
            "百花池畔笠亭下，亭亭桀竖如生根。", 
            "异代何幸遭睿赏，宸章焕注屋漏痕。", 
            "海上三山却可拟，淮中一品安足论。", 
            "坡翁笔力健扛鼎，坐令光生丈八盆。", 
            "从来正人显后世，抚玩之馀鉴戒存。"
        ], 
        "title": "叠前韵", 
        "type": "古风", 
        "yun": "元"
    }, 
    {
        "author": "弘历", 
        "era": "清", 
        "subtype": null, 
        "text": [
            "造物精气视所屯，石中巨擘雪浪尊。", 
            "巍然曾见宋冠带，介尔不受世朝昏。", 
            "沃之以水跳珠沫，翠影仿佛浣花村。", 
            "曾闻此语半疑信，惜哉未访荒园门。", 
            "写真无虑道士醉，醉里越得传神魂。", 
            "词臣颇善米家画，渲染爰命探天根。", 
            "壁张欲出云烟气，烛照曾无笔墨痕。", 
            "两孙绝枝亦已擅，兴来拟唤髯翁论。", 
            "此翁诗句岂易和，如继阳春以叩盆。", 
            "前言未足更叠韵，仇池事例今聊存。"
        ], 
        "title": "命张若霭图雪浪石再叠前韵", 
        "type": "古风", 
        "yun": "元"
    }, 
    {
        "author": "弘历", 
        "era": "清", 
        "subtype": null, 
        "text": [
            "西巡返翠䍐，东道驻樊舆。", 
            "莲池旧名迹，停辔览斯须。", 
            "閒斋十笏强，小园五亩馀。", 
            "建插引卢水，汇为明镜湖。", 
            "俯栏有游鳞，护波来飞凫。", 
            "不谓城市中，而与林泉俱。", 
            "吟咏息冠盖，弦诵聚生徒。", 
            "必有取义耳，讵惟玩物乎。", 
            "茂叔标净植，所爱寄芙蕖。", 
            "晦翁创白鹿，觉牖垂芳模。", 
            "瞻彼万卷楼，守此一经锄。", 
            "一经苟或通，万卷理不殊。", 
            "勖哉佔毕流，学为君子儒。"
        ], 
        "title": "莲池书院", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "高下新秧翠剡齐，更教快雨渥塍堤。", 
            "玉骢蹀躞无须策，烟景徐行入望迷。"
        ], 
        "title": "雨中西直门外 其一", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "菜畦瓜架郁青葱，宿雾才开晓雨重。", 
            "强半西成消息好，夹途景象得希逢。"
        ], 
        "title": "雨中西直门外 其二", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "农事无劳农父谈，年来较量此中谙。", 
            "谓沾好雨宜晴矣，云捲遥天早蔚蓝。"
        ], 
        "title": "雨中西直门外 其三", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "风自凉经松越峭，月原明印水逾清。", 
            "高人无事船头坐，非慕烟波钓叟名。"
        ], 
        "title": "董邦达松风水月图", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "尽有民间疾苦事，语禽何不一传言。", 
            "怪底不离飞鸟类，长年孤负稻粱恩。"
        ], 
        "title": "鹦鹉", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "悲秋人警秋蛩韵，偏先傍人入耳闻。", 
            "露草烟花今古夕，底知忧喜触情纷。"
        ], 
        "title": "闻蛩（六月初八日）", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "缃云初敛树犹浓，正是新秋晚霁容。", 
            "石屋松林阿那畔，招呼应有道人逢。"
        ], 
        "title": "董邦达秋山晚霁图", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "西岭横霞放晚晴，水天上下相含清。", 
            "玉轮又值将盈夕，高映兰舟得意明。"
        ], 
        "title": "泛月 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "湖心无藉树朦胧，烱察秋毫万里空。", 
            "蛩语数声风露下，向来忧乐两忘中。"
        ], 
        "title": "泛月 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "波潋沦漪魄影流，聊因载月试清游。", 
            "寥萧风景今宵觉，应是姮娥急报秋。"
        ], 
        "title": "泛月 其三", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "常借青山作屏障，饶疏绿水护田畴。", 
            "爱看黍高将稻下，閒探东雉更西勾。"
        ], 
        "title": "万泉庄 其一", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "快雨都欣三日晴，水边田畔意为行。", 
            "绿云满野遮前骑，又见新荞已怒生。"
        ], 
        "title": "万泉庄 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "欲畅清流觅水源，滥觞屈曲度溪村。", 
            "当年闻说丹棱沜，旧迹谁将日下论。"
        ], 
        "title": "万泉庄 其三", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "路岐来往虽经屡，未探深幽向二年。", 
            "特地清游当夏霁，山灵为我捲朝烟。"
        ], 
        "title": "夏日玉泉山 其一", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "趵突灵泉经雨壮，翠岩浓樾浥尘消。", 
            "俯临镜水心中澈，仰接天花云外飘。"
        ], 
        "title": "夏日玉泉山 其二", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "萝径因幽偏得趣，云峰含润独超群。", 
            "清音斋静思烹茗，便掇松枝石鼎焚。"
        ], 
        "title": "夏日玉泉山 其三", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "水郭烟村入画图，观农满意畅吟觚。", 
            "旧踪漫问芙蓉殿，菌址苔基半有无。"
        ], 
        "title": "夏日玉泉山 其四", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "招提数武接山园，爽籁迎秋嘉樾繁。", 
            "山鸟不鸣长日静，泠泠惟听瀑泉喧。"
        ], 
        "title": "碧云寺 其一", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "松间路转山亭古，岭外窗临绣壤丰。", 
            "游目骋怀差可慰，黄云将次熟西风。"
        ], 
        "title": "碧云寺 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "每将少许胜多许，待欲言奇转复奇。", 
            "移石动云能变幻，衔峰返照故参差。"
        ], 
        "title": "碧云寺 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "地近峣峰先落日，风来深谷峭生凉。", 
            "秋情野寺增萧飒，暮色平川入莽苍。"
        ], 
        "title": "碧云寺 其四", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "露湛风萧玉宇清，今年秋信太分明。", 
            "坐来恰喜书斋晓，目极高空静六情。"
        ], 
        "title": "讨源书屋新秋 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "书屋轩窗足静幽，四时皆好最宜秋。", 
            "畴咨已罢馀清兴，宋玉佳词在案头。"
        ], 
        "title": "讨源书屋新秋 其二", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "郭外云容绿欲黄，高秋露气接烟光。", 
            "三时忧喜心差慰，万姓饥寒愿稍偿。"
        ], 
        "title": "郭外 其一", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "乍听千村铜雀鸣，更欣十日凑新晴。", 
            "即今已识西成好，墟市都称米价平。"
        ], 
        "title": "郭外 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "凤城北转石桥边，秋水澄泓可放船。", 
            "夹岸黍禾含宿雨，飐波芦荻拂晴烟。"
        ], 
        "title": "自高梁桥泛舟至西海即景杂咏 其一", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "閒置亭台俯渌波，进舟端胜画中过。", 
            "霁空如水清无滓，著个西山矗远螺。"
        ], 
        "title": "自高梁桥泛舟至西海即景杂咏 其二", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "溪风无恙布帆凉，摇曳轻舟过麦庄。", 
            "白露渐多霜尚早，晚红犹勃水华香。"
        ], 
        "title": "自高梁桥泛舟至西海即景杂咏 其三", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "潦尽烟凝秋意多，垂鞭轻骑过清河。", 
            "仲秋射猎诚云快，未若沿途看好禾。"
        ], 
        "title": "过清河 其一", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "塞外常年谷屡丰，今秋应庆此间同。", 
            "却闻传说仍胜此，未见犹然疑信中。"
        ], 
        "title": "过清河 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "快晴十日值微雨，沾润欣知益晚田。", 
            "歌舞农夫怨行路，世间两美率难全。"
        ], 
        "title": "微雨", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "隔岁未寻绿樾径，当秋恰到白云间。", 
            "行围塞上看山好，路便先教看好山。"
        ], 
        "title": "常山峪行宫八景 其一 绿樾径", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "行宫结宇底须多，据景标名便可歌。", 
            "虚室三间无别物，到来惟见万签罗。"
        ], 
        "title": "常山峪行宫八景 其二 虚白轩", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "嫩翠浓青杳莫分，天风吹织紫绡纹。", 
            "自知不是安期侣，足底胡然步入云。"
        ], 
        "title": "常山峪行宫八景 其三 青云梯", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "仙人石室青霞封，偓佺招我相陪从。", 
            "琥珀遗尧不曾食，念兹长谢游仙踪。"
        ], 
        "title": "常山峪行宫八景 其四 枫香阪", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "吟句无烦求俊逸，浅言亦可畅清怀。", 
            "翠崖有问如何荅，记我今朝意甚佳。"
        ], 
        "title": "常山峪行宫八景 其五 蔚藻堂", 
        "type": "绝句", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "自是新秋坐清昼，不殊前岁对閒窗。", 
            "碧空似我澄无滓，何所得来心可降。"
        ], 
        "title": "常山峪行宫八景 其六 如是室", 
        "type": "绝句", 
        "yun": "江"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "岩树风过翠浪翻，重重罨秀入山轩。", 
            "未教枫色霜前紫，且听溪声雨后喧。"
        ], 
        "title": "常山峪行宫八景 其七 翠风埭", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "峰顶有亭真翼然，下临无地上空天。", 
            "莫云一宿堂堂过，暮霭朝岚结览全。"
        ], 
        "title": "常山峪行宫八景 其八 陵霞亭", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "塞山绝胜大庾岭，其间何独无梅花。", 
            "兴来点笔开生面，宛见冰姿窗外斜。"
        ], 
        "title": "画梅", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "洞房云馆皆依旧，前岁今朝顿不同。", 
            "我是逭愁来此地，翻教即景惹忧忡。"
        ], 
        "title": "即景", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "户牖平临霁景䨑，偶来登眺众峰低。", 
            "山中草木沾尧泽，楼上云霞葆御题。"
        ], 
        "title": "澄霁楼", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山庄驻跸逢秋雨，净涤馀炎益晚禾。", 
            "行旅何曾愁且怨，农夫祗觉舞而歌。"
        ], 
        "title": "山中雨景 其一", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "朵云刚见吐遥峰，雨不崇朝膏泽浓。", 
            "好待晴明咏新景，万山濯出紫芙蓉。"
        ], 
        "title": "山中雨景 其二", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "点经塞树声偏壮，籁度山楼气忽寒。", 
            "却为空濛宜纵目，添衣还倚石阑干。"
        ], 
        "title": "山中雨景 其三", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鹿避湿依深树立，鱼喁沤傍碧荷浮。", 
            "金官权被山灵擅，幻得新秋似杪秋。"
        ], 
        "title": "山中雨景 其四", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "奔流迅澓萦奇石，上有松崖倚白云。", 
            "山鸟饮泉林际下，带将松子落纷纷。"
        ], 
        "title": "泉源石壁", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "威纡遥列嶂，漩澓近临渠。", 
            "白屋三间静，青林一望舒。", 
            "团阴笼月户，行漏迟云居。", 
            "茅土风规在，心传景仰馀。"
        ], 
        "title": "秀木轩灵济祠之右有屋三间偶因停跸辄额是名并叠前韵", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "曲折溪流远，山村景又殊。", 
            "绿芒香饼饵，白屋富廜㢝。", 
            "父老知恭敬，儿童任笑娱。", 
            "羽林谩呵跸，可以绘豳图。"
        ], 
        "title": "十八渡", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "峰峦攒插汉，关塞迥临空。", 
            "形控千秋固，方巡两度同。", 
            "柳丝烟酿绿，桃萼冷含红。", 
            "圣迹辉岩壑，绳承勉用中。"
        ], 
        "title": "龙泉关再依皇祖原韵", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "楼阁涌祗林，楗椎发大音。", 
            "不消劳撞杵，可以稳蒙衾。", 
            "霜籁常教度，晨寒岂虑侵。", 
            "山僧真会懒，未免有机心。"
        ], 
        "title": "度龙泉关", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "策骑度龙泉，山川限晋燕。", 
            "入疆今两度，省俗幸仍前。", 
            "穿窖堆陈粟，梯冈辟野田。", 
            "唐风知尚俭，示礼要为先。"
        ], 
        "title": "示山西巡抚阿里衮及其属吏", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "鱼丽休排阵，鹰扬悉简精。", 
            "巡方兼阅武，恤众亦随情。", 
            "健士跳熊楯，材官破鹄正。", 
            "不忘勤诘尔，累叶正承平。"
        ], 
        "title": "阅武", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "名山能出云，屡试信前闻。", 
            "度岭崇台近，铺空霁景分。", 
            "酿寒增料峭，傍晚转絪缊。", 
            "应是文殊喜，天花似昔纷。"
        ], 
        "title": "阴", 
        "type": "律诗", 
        "yun": "文"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "再至瞻殊像，维新焕法筵。", 
            "匪因脩福业，可以悦真禅。", 
            "结揽千山外，平量五载前。", 
            "鹫峰直北望，树杪郁葱然。"
        ], 
        "title": "殊像寺再依皇祖原韵", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "雪霁晓暾烘，春光渐冶融。", 
            "涧深浑有瀑，山静却无风。", 
            "积素依阴峭，徂云向远空。", 
            "龙泉东去路，度麦念何穷。"
        ], 
        "title": "雪霁", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "莲宇台西麓，榛蹊一往寻。", 
            "石潭空禅性，松籁发仙音。", 
            "春转暄迎谷，冰融雨坠林。", 
            "清凉名独占，分别不生心。"
        ], 
        "title": "清凉寺", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "雪霁翠微峰，蒸为紫雾浓。", 
            "精蓝游历历，楼阁见重重。", 
            "静悟庭前柏，閒听云外钟。", 
            "徒闻十二院，谁复辨遗踪。"
        ], 
        "title": "显通寺", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "祝釐礼化城，台顶陟峥嵘。", 
            "迎喜一天雪，驻当三日晴。", 
            "趁閒寻奥境，蒇事返行旌。", 
            "佳处留馀兴，前诗偶静评。"
        ], 
        "title": "回銮即事", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "山色行行远，春光日日殊。", 
            "杏花红半放，柳叶绿全敷。", 
            "涧汇寻宽渡，岭过乐坦途。", 
            "问农今岁好，每为驻斯须。"
        ], 
        "title": "山行即景", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "往返才旬日，春光尽不同。", 
            "榆将参柳绿，杏已先桃红。", 
            "禅室村墟外，前题指顾中。", 
            "苍松无改度，落落韵东风。"
        ], 
        "title": "再题普佑寺壁 其一", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "源上消春雪，门前涨碧川。", 
            "恰如来并辔，底用渡方船。", 
            "背指清凉界，面参松石禅。", 
            "羹墙钦触目，俯仰忆尧年。"
        ], 
        "title": "再题普佑寺壁 其二", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "别馆临春淀，兰舟坐晚晴。", 
            "水风侵夕冷，渔火隔洲明。", 
            "行漏旋移晷，温花尚吐荣。", 
            "依然青雀舫，未免一牵情。"
        ], 
        "title": "泊舟夕景", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "远碧极空明，风恬镜影平。", 
            "鸿絧排叶舫，齐止视虞旌。", 
            "水猎方山猎，欢声发棹声。", 
            "合围徐俟际，五字适因成。"
        ], 
        "title": "白洋淀水围 其一", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "皇祖修春猎，端因重武功。", 
            "继绳予悃切，踊跃众心同。", 
            "箭发鸥浮水，鎗鸣雁落空。", 
            "停挠颁获罢，满意畅东风。"
        ], 
        "title": "白洋淀水围 其二", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "前岁试为初，今春乃继诸。", 
            "拂云频射鹳，傍渚亦叉鱼。", 
            "老幼就瞻切，闾阎气象舒。", 
            "睹兹廑保乂，圣泽实贻予。"
        ], 
        "title": "白洋淀水围 其三", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "溪村绿柳边，结宇亦清便。", 
            "名里犹传郭，招贤因忆燕。", 
            "云轻熟食节，景媚养花天。", 
            "坐俯澄波阔，依然子在川。"
        ], 
        "title": "郭里口行宫稍憩", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "春光披澹艳，绿野历绵芊。", 
            "古郡民其庶，今巡景胜前。", 
            "新烟传禁火，宿雨报开田。", 
            "代赈兴櫜鼓，重看雉堞全。"
        ], 
        "title": "过雄县", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "取道阅河干，浮桥度广滩。", 
            "汛凌过竹箭，水潦未桑乾。", 
            "四载由来仰，尾闾今度看。", 
            "敬绳仁祖志，永定冀安澜。"
        ], 
        "title": "过永定河", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "闻道清明日，常遭风雨加。", 
            "果然逢堀堁，岂惯妒芳华。", 
            "坞始含红蕊，町多茁绿芽。", 
            "应时应即止，吾匪为看花。"
        ], 
        "title": "风", 
        "type": "律诗", 
        "yun": "麻"
    }, 
    {
        "author": "王蘅", 
        "era": "清", 
        "subtype": "七言绝句", 
        "text": [
            "丽日红霞烂锦茵，浓和花气欲熏人。", 
            "声声鶗鴂催归急，止剩今朝一日春。"
        ], 
        "title": "送春", 
        "type": "绝句", 
        "yun": "真"
    }, 
    {
        "author": "王藻", 
        "era": "清", 
        "subtype": null, 
        "text": [
            "登山兴固佳，看山致亦好。", 
            "舟中望青弁，四面云林绕。", 
            "连峰若点黛，历历媚春晓。", 
            "著屐重探幽，一步一回眺。", 
            "湖田翠欲流，白波际天表。", 
            "想见底定初，兹山亦浮岛。", 
            "载造龙洞前，端倪不可道。", 
            "石楼耸亭亭，中空类房窔。", 
            "下有无底谷，直落万丈杳。", 
            "当年龙欲飞，裂山试鳞爪。", 
            "巨石遭掀腾，䃔然自相嬲。", 
            "至今犹拄撑，竛竮若将掉。", 
            "向非龙所为，人力讵施巧。", 
            "我欲窥其渊，股栗神魂悄。", 
            "侧闻岁暵时，甘澍每协祷。", 
            "多恐幽深中，仍护颔下宝。", 
            "安得鞭起之，为余种瑶草。"
        ], 
        "title": "由碧岩泛舟至黄龙洞", 
        "type": "古风", 
        "yun": null
    }, 
    {
        "author": "王藻", 
        "era": "清", 
        "subtype": null, 
        "text": [
            "我爱具区水，浩渺涵秋空。", 
            "三万六千顷，顷顷磨青铜。", 
            "复爱洞庭山，崒嵂摩苍穹。", 
            "七十有二峰，峰峰削芙蓉。", 
            "就中缥缈最雄长，如师有帅阶有崇。", 
            "朅来彳亍到绝顶，湖天空阔开双瞳。", 
            "群山千百帖水面，飞青舞碧争朝宗。", 
            "铜官离墨远钩带，五州七邑罗心胸。", 
            "天风蓬蓬云脚乱，赤日西走江湖东。", 
            "湖光日色两滉瀁，水晶火齐交冲瀜。", 
            "平生奇观有如此，坐觉五岳生胸中。", 
            "吁嗟人生百年本电速，学仙何必非英雄。", 
            "会当来此巢云松，口吸沆瀣挥烟虹。", 
            "梦入鳞堂见龙女，金支翠羽光熊熊。", 
            "江妃献琛鱼媵舞，龙头泻酒珊瑚钟。", 
            "更登天坛扫落叶，烧丹夜烛层霄红。", 
            "丹成骨髓化青绿，谒帝竟入金华宫。", 
            "身骑飞龙弄白日，俯视下界如蠛蠓。", 
            "乾坤八表恣游戏，历千万世无终穷。", 
            "君不见唐张硕汉毛公，其寿将与兹山同。"
        ], 
        "title": "登缥缈峰歌", 
        "type": "古风", 
        "yun": null
    }, 
    {
        "author": "王藻", 
        "era": "清", 
        "subtype": null, 
        "text": [
            "闻道天南路，山川秀且清。", 
            "花田刘鋹墓，珠海赵佗城。", 
            "汉月蟾蜍满，秦桥螮蝀横。", 
            "无由能缩地，天末远舍情。"
        ], 
        "title": "送友人还广州 其二", 
        "type": "古风", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "万山围一城，闽粤此钥锁。", 
            "一岩瞰城立，一佛踞岩坐。", 
            "旁立古女仙，遣容何婀娜？", 
            "传闻昔争墩，此语恐未果。", 
            "如何岩巅石，莲印遍磊砢。", 
            "入岩岩转深，岩势侧而椭。", 
            "岩居金色身，炉烟袅古火。", 
            "岩腹蓄乳泉，时作天花堕。"
        ], 
        "title": "南岩均庆寺诗四首 其一", 
        "type": "古风", 
        "yun": "哿"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "昔值蒙古世，曾有化人师。", 
            "说法动帝听，天龙护南归。", 
            "乃从万石腹，手辟招提基。", 
            "一狮作佛吼，万象咸佛皈。", 
            "竞传古佛身，应化来南维。", 
            "弹指五百年，时代纷传疑。", 
            "问佛佛不言，问僧僧岂知。", 
            "上有延祐钟，下有至治碑。"
        ], 
        "title": "南岩均庆寺诗四首 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "入冬万化闭，群山惨澹色。", 
            "我来逢睡狮，对佛坐叹息。", 
            "虎狼方满野，杀气黯西北。", 
            "岂无干净土，恐化虎狼国。", 
            "何时一吼威，竟使群凶踣。", 
            "春雷万蛰动，阳和转东极。", 
            "会须起睡狮，诸天奋神力。"
        ], 
        "title": "南岩均庆寺诗四首 其三", 
        "type": "古风", 
        "yun": "职"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "吾祖昔入粤，五世乃始昌。", 
            "当时佛抱送，坠地腾佛光。", 
            "以寺名厥名，至今留馀庆。", 
            "我从海上来，五载离闽疆。", 
            "此行访佛迹，再见闽山苍。", 
            "闽山连粤山，遥控东南洋。", 
            "长蛟率悍类，毒雾遮日光。", 
            "安得佛金钟，覆使毋披猖。", 
            "欲读金字经，贝叶无遗藏。", 
            "谁传神山笔，父老思先皇。", 
            "入寺考故名，剔藓残碑旁。", 
            "手携石墨归，满路昙花香。"
        ], 
        "title": "南岩均庆寺诗四首 其四", 
        "type": "古风", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "新市楼头和诗毕，舟师告行仗风力。", 
            "谁知大句捷于风，六百里程远追及。", 
            "于时我正从韩公，捕逐八荒两翅疾。", 
            "乾坤雷琅摆光燄，青莲乐府少陵律。", 
            "时虞仙官敕六丁，白日青天起霹雳。", 
            "岛瘦郊寒湜籍走，落落人才困驰骤。", 
            "终须载笔缚元济，岂惟奋舌诛庭凑。", 
            "偶语龙湫窥舑舚，群鬼闻之惊破胆。", 
            "不知此特不平鸣，愚儿但妒词何赡。", 
            "古人馀韵吁莫追，嗟我与君犹斗险。", 
            "书生今日良可哀，有策难上黄金台。", 
            "燕赵曾闻古多士，悲歌慷慨安在哉！", 
            "空谈横磨十万剑，言者自愤旁人咍。", 
            "汉家不出卫霍才，西极天马何时来！"
        ], 
        "title": "东山谒韩祠毕，得子华长句，次韵寄答", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "三年变态无不有，世界非新亦非旧。", 
            "前颠后仆人几何，新不能维旧难守。", 
            "此时独立苍茫人，诗且罢吟合呼酒。", 
            "可怜磊块浇难消，谁能写向丹青手？", 
            "荷君诺我颊添毫，如何阁笔三年久？", 
            "幸不障面羞彦回，更不函头哀㑌冑。", 
            "还我堂堂地做人，所贵完身成不朽。", 
            "平生儒冠久自厌，长剑横腰衣短后。", 
            "不妨图我作老兵，天下于今武方右。", 
            "乞君速践息壤言，勿使神龙空见首。"
        ], 
        "title": "眉仙为作独立图，三年尚未成，作此速之", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "晨阴盼庭树，有雀拳高枝。", 
            "老鸦尔何来？欲攫充朝饥。", 
            "雀惊飞且噪，乞救声何悲！", 
            "一雀噪未已，百雀噪而随。", 
            "雀亦有侠肠，不忍同类危。", 
            "群雀禦独鸦，力小心则齐。", 
            "竟令远引避，不敢复来窥。", 
            "惟独力无大，惟群力无小。", 
            "嗟哉不能群，人而不如鸟。"
        ], 
        "title": "晨起书所见", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "洪水昔降灾，天下困沉溺。", 
            "上巢下营窟，非不工避匿。", 
            "大鸟呼大兽，出与人相迫。", 
            "死者鱼鳖游，生者鸟兽食。", 
            "天生群圣人，畀各尽天职。", 
            "水平鸟兽去，用教民稼穑。", 
            "茫茫大地中，乃始有中国。", 
            "此岂托空言，要在奋神力。", 
            "蚩蚩者彼民，实具愚下质。", 
            "嬉游幸无事，事至徒叹息。", 
            "由来天下事，任者在豪杰。"
        ], 
        "title": "杂诗四首答郑生 其一", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "饕鸱甘腐鼠，仰视嚇鹓雏。", 
            "鹓馈有竹实，彼鸱安得知？", 
            "天生物惟万，物物性不齐。", 
            "持海语井蛙，持天语醯鸡。", 
            "徒烦告者劳，终受听者嗤。", 
            "圣人物万物，不与物性违。", 
            "使鸟宅深林，使鱼室深池。", 
            "是之谓物化，毋失化者机。", 
            "惟物有蠢灵，惟人有智愚。", 
            "治君子以德，治小人以威。", 
            "物物性不齐，何用多言为？"
        ], 
        "title": "杂诗四首答郑生 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "百禽中有鹤，自是禽中仙。", 
            "胡为俯求食？而受鸡鹜嗔。", 
            "凤凰帝百禽，尔鹤尔臣邻。", 
            "高飞就凤凰，孰能为鹤先！", 
            "凤凰方渴睡，训狐摄厥权。", 
            "燕蝠且笑之，尔鹤何容前？", 
            "钦䲹乘凤敝，自耀文采鲜。", 
            "岂无众恶禽，推奉相圣贤。", 
            "慎哉勿妄投，庶得身名全。", 
            "凤睡有醒时，何事皇皇然？", 
            "荡荡者九皋，高高者九天。", 
            "何行不翯翯？何飞不翩翩？", 
            "神仙自轻举，宁受凡夫怜。"
        ], 
        "title": "杂诗四首答郑生 其三", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "鶢鶋集鲁门，不乐钟鼓养。", 
            "鹦鹉虽人言，常有陇山想。", 
            "桑扈啄场粟，得食自俯仰。", 
            "岂愿为燕雀，处君高堂上。", 
            "笼禽厚予食，虽饱神不王。", 
            "谢安卧东山，不慕为晋相。", 
            "马援困浪泊，乃悔为汉将。", 
            "将相岂不佳？达者非所望。", 
            "中原昔龙战，三顾起葛亮。", 
            "尽瘁五丈原，躬耕失高尚。", 
            "圣人志行道，固不计得丧。", 
            "蜚鸿已贻辱，衰凤复腾谤。", 
            "归对山梁雉，时哉发叹怅。"
        ], 
        "title": "杂诗四首答郑生 其四", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "老兰编集似朱十，旷代相感惟牧之。", 
            "何曾护惜有街卒？但遣风流传画师。", 
            "四海亦推敢论事？千秋岂信空称诗！", 
            "才人薄倖不自讳，何不并写江南枝？"
        ], 
        "title": "题潘兰史江湖载酒图", 
        "type": "古风", 
        "yun": "支"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "东园西园醉未已，大雅小雅材几何！", 
            "元白即看压俱倒，丹青相与存不磨。", 
            "桃花流水客停棹，棋局空山樵烂柯。", 
            "此乐图之岂易得！敢辞留恋佛所呵？"
        ], 
        "title": "题丘园雅集图", 
        "type": "古风", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "风雷驱鳄出海地，通商口开远人至。", 
            "黄沙幻作锦绣场，白日腾上金银气。", 
            "峨峨新旧两海关，旧关尚属旗官治。", 
            "先生在关非关吏，我欲从之问关事。", 
            "新关主者伊何人？短衣戴笠胡羊鼻。", 
            "新关税赢旧关绌，关吏持筹岁能记。", 
            "新关税入馀百万，中朝取之偿国债。", 
            "日日洋轮出入口，红头旧船十九废。", 
            "土货税重洋货轻，此法已难相抵制。", 
            "况持岁价两相较，出口货惟十之二。", 
            "入口岁赢二千万，曷怪民财日穷匮。", 
            "惟潮出口糖大宗，颇闻近亦鲜溢利。", 
            "西人嗜糖嗜其白，贱卖赤砂改机制。", 
            "年来仿制土货多，各口华商商务坠。", 
            "如何我不制洋货，老生抵死雠机器。", 
            "或言官实掣商肘，机厂欲开预防累。", 
            "此语或真吾不信，祗怪华商少雄志。", 
            "坐令洋货日报关，万巧千奇无不备。", 
            "以其货来以人往，大舱迫窄不能位。", 
            "岁十万人出此关，偻指来归十无四。", 
            "十万人中人彘半，载往作工仰喂饲。", 
            "可怜生死落人手，不信造物人为贵。", 
            "中朝屡诏言保商，惜无人陈保工议。", 
            "我工我商皆可怜，强弱岂非随国势？", 
            "不然十丈黄龙旗，何尝我国无公使？", 
            "彼来待以至优礼，我往竟成反比例。", 
            "且看西人领事权，雷厉风行来照会。", 
            "大官小吏咸朒缩，左华右洋日张示。", 
            "华商半悬他国旗，报关但用横行字。", 
            "其中大驵尤狡狯，播弄高权遽横恣。", 
            "商誇洋籍民洋教，时事年来多怪异。", 
            "先生在关虽见惯，思之应下哀时泪。", 
            "闽粤中间此片土，商务蒸蒸岁逾岁。", 
            "瓜分之图日见报，定有旁人思攘臂。", 
            "关前关后十万家，利窟沉酣如梦寐。", 
            "先王古训言先醒，可能呼起通国睡。", 
            "出门莽莽多风尘，无奈天公亦沉醉。"
        ], 
        "title": "汕头海关歌寄伯瑶", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "天地道方否，人才散于野。", 
            "遭时乃云合，岂有平生雅？", 
            "英雄造世宙，其才自天假。", 
            "书或仅上口，名或不能写。", 
            "古来真英雄，屈指几儒者？", 
            "文人习目论，动叹人才寡。", 
            "我自不英雄，奈何责天下！"
        ], 
        "title": "天地", 
        "type": "古风", 
        "yun": "马"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "此水东来我西上，扁舟北过江上城。", 
            "南风正利不得泊，良夜相思空月明。"
        ], 
        "title": "舟过韩江有寄", 
        "type": "古风", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "门外大海生春涛，海山矗立如墙高。", 
            "款门何人曳春袍！兰陵夫子今诗豪。", 
            "海山自苍海水绿，对客挥毫洒珠玉。", 
            "杜陵乐府老更成，休作开元天宝声！"
        ], 
        "title": "次韵答伯瑶", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "故人访我东海来，春风万里心颜开。", 
            "故人别我东海去，临歧各短英雄气。", 
            "七年不见今再见，沧海桑田事万变。", 
            "中间不变故人心，袖手海天看龙战。", 
            "君来一月无停车，访我更访山中庐。", 
            "老亲喜君送君出，来此十日相同居。", 
            "七年乃有此十日，但觉日行比常疾。", 
            "此日不为君我留，南风日日催行舟。", 
            "舟行既速况有轮，轮转四海扬胡尘。", 
            "送君此去作胡语，乐府休唱胡无人。", 
            "我年方强君未老，惜君投身隐海岛。", 
            "亚洲大陆局日新，时势径待英雄造。", 
            "海山之高一万三千尺，当年弃去良可惜。", 
            "横来不王复不侯，为我归言岛中客。", 
            "包胥存楚约可寻，廉颇用赵原初心。", 
            "相期亚陆风云再相见，骑鲸东海来挽神州沉。"
        ], 
        "title": "送谢四东归", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "我阅世界大地图，罗浮一点乃在南岭之南隅。", 
            "神禹伯益导焚所未到，发见乃始汉家使者中大夫。", 
            "二千馀年在世界，为山主者仙之儒。", 
            "洞天福地收不尽，许容黄面瞿昙徒。", 
            "霸者之宫贼巢穴，仙山时亦遭点污。", 
            "游人迁客更多事，往往镌刻伤山肤。", 
            "沉迷诗酒发幻想，或突神女搪仙姑。", 
            "梅花无言翠羽笑，梦中彼美颜何姝？", 
            "天公应悔蓬莱割左股，隳落欲界非仙都。", 
            "迩来仙人所治地益窄，堑山跨海来群胡。", 
            "各思圈地逞势力，此邦多宝尤觊觎。", 
            "此时傥有豪杰出，岂能揖让无征诛！", 
            "此时若作厌世想，纵成仙去胡为乎？", 
            "潘生昔游半球万里路，海山看尽呼归桴。", 
            "中间锡兰岛上逢佛睡，一任释种为人奴。", 
            "佛犹如此仙可想，但有沉醉醪何酥。", 
            "仙人醉生佛梦死，世间学者宁非愚。", 
            "留名山石石且枯，岂有丹青能不逾？", 
            "人生若作千秋万岁想，固应自立昂藏躯。", 
            "黄河、扬子、珠江判流域，文明之运方南趋。", 
            "天道由来后起胜，以中證外原非诬。", 
            "但须世界有豪杰，太极虽倒人能扶。", 
            "南界之山走百粤，如罗浮者雄非粗。", 
            "奇峰四百瀑九百，慎勿但作诗人娱。", 
            "上有神桂下有湖，洞中仙蝶不可呼。", 
            "题君此图正风雨，想见罗浮离合云模糊。"
        ], 
        "title": "题兰史罗浮纪游图", 
        "type": "古风", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "人言谢生颠，吾未敢从众。", 
            "与言世界事，谈言动微中。", 
            "即令能颠亦复奇，终胜老生了无用。", 
            "神州大陆殊可哀，纷纷老朽无人才。", 
            "眼中突兀少年在，令我郁郁心颜开。", 
            "即今时事须放手，安得人尽颠如雷。", 
            "谢生言论自由耳，已令世人骇欲死。", 
            "丈夫何止用口舌，治世界事从今始。", 
            "时哉时哉不可失，东南风吹大海水。"
        ], 
        "title": "赠谢生（逸桥）", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "万方仪态天风生，素女始教轩皇兵。", 
            "长兵戈矛短兵剑，剑花夜发芙蓉燄。", 
            "越王铸剑光满池，天遣素女为之师。", 
            "亡吴霸越赖有此，世人但道有西子。", 
            "南风烈烈扬胡尘，雌雄剑化延平津。", 
            "可怜歌舞太平日，卧薪尝胆今无人。", 
            "我来吊古越台下，眼中突兀扶风马。", 
            "苦将古事作今图，宝剑非真美人假。", 
            "下穷九地上九天，转劫将逢龙汉年。", 
            "且寻南岳夫人去，唤起千秋女剑仙。"
        ], 
        "title": "题马生美人宝剑图", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "龙门之桐斲为琴，冰丝玉徽音古音。", 
            "琴师携奏九天上，繁弦急管声为瘖。", 
            "百神觞帝宜有此，不信天乐翻崇今。", 
            "五尺之囊裁古锦，韬以南下江湖深。", 
            "明堂清庙非不用，且用邦国坊民淫。", 
            "鸱鸮在泮鹙在林，凤皇不来愁人心。", 
            "谁扶孤阳抑群阴，嗟哉琴德何愔愔！"
        ], 
        "title": "龙门之桐行，赠刘铭伯", 
        "type": "古风", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "天下汹汹党人死，神师一呼群盗起。", 
            "此时理乱都不闻，心醉君家老孺子。", 
            "欲为孺子吾不能，短衣匹马呼秋鹰。", 
            "袖中一卷英雄传，落日来登汉帝陵。"
        ], 
        "title": "醉歌示徐生", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "南飞乌鹊栖无枝，老骥伏枥悲鸣时。", 
            "明明如月不可掇，江头横槊来赋诗。", 
            "大江东去流战血，明月依然作古色。", 
            "可怜暮年烈士心，夜半高歌唾壶缺。", 
            "文王周公安在哉！古人已去今人来。", 
            "三分未定天下局，一将正少当时才。", 
            "我爱陈琳工草檄，居然解愈头风疾。", 
            "世间力足生杀人，武士之刀文士笔。", 
            "且须饮酒休谈兵，英雄儿女同多情。", 
            "二乔已向吴宫老，铜雀年年空月明。"
        ], 
        "title": "放歌与陈伯贞", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "人心不和平，天下乱未已。", 
            "谁言治天下，不自人心始。", 
            "图中之人盖知此，偶出鸣琴作宰官。", 
            "作诗作画皆琴理，诗臻清品画逸品。", 
            "琴韵泠泠满山水，山虚水深吏归矣。", 
            "我居君山西，君居君山东；", 
            "相去百里近，相隔百年中。", 
            "百年未满万事变，人心非复君时同。", 
            "此时张弦论天下，自非更改难为功。", 
            "奈何古乐付俗手，一任繁急乖商宫。", 
            "题君此图心忡忡，安得瑶琴一曲鸣熏风？"
        ], 
        "title": "题王寿山先生人心尽如此图", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "滇南古佛国，草木有佛气。", 
            "就中普洱茶，森冷可爱畏。", 
            "迩来入世多尘心，瘦权病可空苦吟。", 
            "乞君分惠茶数饼，活火煎之檐卜林。", 
            "饮之纵未作诗佛，定应一洗世俗筝琶音。", 
            "不然不立文字亦一乐，千秋自抚无弦琴。", 
            "海山自高海水深，与君弹指一话去来今。"
        ], 
        "title": "长句与晴皋索普洱茶", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "阊阖沉沉路不通，封章空自效愚忠。", 
            "人间漫诧朝阳凤，已落罗钳吉网中。"
        ], 
        "title": "纪事 其一", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何止诛求在市租，上供祗道急军需。", 
            "相公南下纡筹策，报国居然仗博徒。"
        ], 
        "title": "纪事 其二", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "沧波无际夕阳红，孤屿苍茫大海中。", 
            "水墨痕浓云脚矮，茶盘山外雨濛濛。"
        ], 
        "title": "舟中望茶盘山", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "七洲洋外海程遥，竟夕扬轮趁晓潮。", 
            "九十九湾春水曲，澜沧江上作花朝。"
        ], 
        "title": "西贡杂诗 其一", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "岂独开疆自汉秦，南车久已载皇仁。", 
            "谁知富贵誇真腊，竟属黄须碧眼人。"
        ], 
        "title": "西贡杂诗 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "力遣孱王摄虎威，残疆何止割南圻。", 
            "云山北向空挥泪，孤负遗民望黑旗。"
        ], 
        "title": "西贡杂诗 其三", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "未肯洋装换越装，金环椎髻素衣裳。", 
            "传经但读祛卢字，遗教无人说士王。"
        ], 
        "title": "西贡杂诗 其四", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "水程几日达高棉，山势南趋尽越边。", 
            "一夜黄花江水长，满堤金塔卖鱼船。"
        ], 
        "title": "西贡杂诗 其五", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "绿树双堤护走车，隔帘鹦鹉听呼茶。", 
            "独怜呜咽琵琶语，半是珠江落后花。"
        ], 
        "title": "西贡杂诗 其六", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "槟榔红嚼蛎灰腥，粲露瓠犀醉半醒。", 
            "交趾不逢逢黑齿，大荒重记百虫经。"
        ], 
        "title": "西贡杂诗 其七", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "吾乡大令昔生还，风土蛮荒记最娴。", 
            "江上愁吟香祖句，不堪回首念家山。"
        ], 
        "title": "西贡杂诗 其八", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "多少蛮姬理夜香，当门红烛荡花光。", 
            "可怜膜拜西天佛，管领真归大法王。"
        ], 
        "title": "西贡杂诗 其九", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "金碧楼台眼界新，竞将工巧诧西人。", 
            "竹篱茅舍清江上，几树幽花本色春。"
        ], 
        "title": "西贡杂诗 其十", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "春风海上客徵歌，消受群花眼福多。", 
            "我比石斋尤豁达，不妨坐抱顾横波。"
        ], 
        "title": "饮新嘉坡觞咏楼，次菽园韵 其一", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "风云万里郁神州，人醉天南第一楼。", 
            "唱遍南朝新乐府，最难天子是无愁。"
        ], 
        "title": "饮新嘉坡觞咏楼，次菽园韵 其二", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "柔佛国中逢上巳，槟榔屿里作清明。", 
            "匆匆雾鬓风鬟影，饱看春山两日程。"
        ], 
        "title": "由星嘉坡抵槟榔屿舟中口号", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "平生风义柳堂门，雄直依然粤派存。", 
            "谁料南荒柔佛国，听松庐更有诗孙。"
        ], 
        "title": "答叶季允（懋斌）见赠 其一", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万里飞腾志未乖，海山苍莽遣吟怀。", 
            "他年岛国传流寓，诗屋人寻豆腐街。"
        ], 
        "title": "答叶季允（懋斌）见赠 其二", 
        "type": "绝句", 
        "yun": "佳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "廿载风尘粤客装，𤾂公山远郁苍苍。", 
            "自来海外称诗老，更望佗城作故乡。"
        ], 
        "title": "答叶季允（懋斌）见赠 其三", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "劳赠才人绝妙词，天涯有客遍搜奇。", 
            "独怜荒峤来相语，绝少韩陵一片碑。"
        ], 
        "title": "答叶季允（懋斌）见赠 其四", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "南风吹雨片帆斜，万叠山青满剌加。", 
            "欲问前朝封贡事，更无人说故王家。"
        ], 
        "title": "舟过马六甲 其一", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "碧眼胡儿拜武皇，贡书犹托岛中王。", 
            "直陈藩国流离状，曾有吾家侍禦章。"
        ], 
        "title": "舟过马六甲 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "荒山中尚有遗民，一死居然与古邻。", 
            "赢得盖棺遮短发，四方平定铁崖巾。"
        ], 
        "title": "舟过马六甲 其三", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "谷绣林香万树花，青崖飞瀑落谽谺。", 
            "谁知地下潜流出，散作春泉十万家。"
        ], 
        "title": "槟榔屿杂诗 其一", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海外居然谱学通，衣冠休笑少唐风。", 
            "黄金遍铸门楣字，不数崔卢郡望崇。"
        ], 
        "title": "槟榔屿杂诗 其二", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一轮月照万花娇，歌管声中长夜潮。", 
            "宝马香车春似海，打球场外看元宵。"
        ], 
        "title": "槟榔屿杂诗 其三", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "走马交衢碾白沙，椰阴十里绿云遮。", 
            "晓风吹出山蜂语，开遍春园豆蔻花。"
        ], 
        "title": "槟榔屿杂诗 其四", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "雾阁云窗启道场，不须极乐数西方。", 
            "山僧指引频誇客，顶礼曾来白象王。"
        ], 
        "title": "槟榔屿杂诗 其五", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "巴丁江上驻游踪，倚柁微吟望远峰。", 
            "一夜双轮乘月去，计程明日到芙蓉。"
        ], 
        "title": "舟泊吉隆", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "莽莽群山海气青，华风远被到南溟。", 
            "万人围坐齐倾耳，椰子林中说圣经。"
        ], 
        "title": "自题南洋行教图 其一", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "二千五百馀年后，浮海居然道可行。", 
            "独倚斗南楼上望，春风回处紫澜生。"
        ], 
        "title": "自题南洋行教图 其二", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "林里交柯万树花，出林楼阁倚朱霞。", 
            "一生长在芙蓉住，羡煞江头卖酒家。"
        ], 
        "title": "芙蓉 其一", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海山缥缈客心分，锦字天涯隔暮云。", 
            "独向芙蓉江上望，远峰眉黛忆文君。"
        ], 
        "title": "芙蓉 其二", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "频年痛哭为哀时，谁料今朝更哭儿。", 
            "拟遣灵龟向天问，挑灯和泪读韩诗。"
        ], 
        "title": "南还抵汕头埠，闻琰儿、球儿殇耗，哀感书此 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "扁舟劫外侍东还，投劫安知在此间。", 
            "阿弟六龄兄十六，九泉风雨念家山。"
        ], 
        "title": "南还抵汕头埠，闻琰儿、球儿殇耗，哀感书此 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "望尔成人竟不成，中年哀感倍伤神。", 
            "青山何处埋儿骨，黯黯愁云隔凤城。"
        ], 
        "title": "南还抵汕头埠，闻琰儿、球儿殇耗，哀感书此 其三", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "全家避地古梅州，独客南归尚滞留。", 
            "夜夜雏魂梦中见，寒潮呜咽浪西楼。"
        ], 
        "title": "南还抵汕头埠，闻琰儿、球儿殇耗，哀感书此 其四", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "食厉偏难恃女媊，便非英物也悽然。", 
            "欲呼群力新中国，已失人间两少年。"
        ], 
        "title": "南还抵汕头埠，闻琰儿、球儿殇耗，哀感书此 其五", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "弧矢男儿志四方，河山北望战云黄。", 
            "可怜竟背爷娘去，不共汪锜作国殇。"
        ], 
        "title": "南还抵汕头埠，闻琰儿、球儿殇耗，哀感书此 其六", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "混俗仙人钟颖阳，劫尘世界少班行。", 
            "骑驴晓入秋山里，来看丹枫万树霜。"
        ], 
        "title": "秋日藕华枉过山居，次元韵四首 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天冠山下野人居，除却渔樵少往来。", 
            "今日谪仙劳过访，看山还费赋诗才。"
        ], 
        "title": "秋日藕华枉过山居，次元韵四首 其二", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "拟种山中万树梅，花时香雪定成堆。", 
            "如何尚未锄明月，已有神仙跨鹤来。"
        ], 
        "title": "秋日藕华枉过山居，次元韵四首 其三", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "满路秋花散晚香，一尊人醉万松堂。", 
            "呼云送客出山去，金简峰头初夕阳。"
        ], 
        "title": "秋日藕华枉过山居，次元韵四首 其四", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "般若台荒噪暮鸦，香炉峰冷挂残霞。", 
            "夕阳尽作燕支色，染出秋林树树花。"
        ], 
        "title": "灵光寺晚眺 其一", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "三柏生枯气郁苍，沉沉紫殿梵云凉。", 
            "绿杉野屋隔溪水，牧笛数声山月黄。"
        ], 
        "title": "灵光寺晚眺 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "尽洗苏王伪体篇，空山飞瀑泻寒烟。", 
            "山灵自展凌云手，妙写馀霞散绮天。"
        ], 
        "title": "灵光寺晚眺 其三", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "将军席罢梅仍落，学士轩空柏自留。", 
            "犹有旧时明月在，照人来作闰中秋。"
        ], 
        "title": "灵光寺晚眺 其四", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "百盘路尽是山门，避世人犹宅址存。", 
            "消受桃花千万树，梵王宫占武陵源。"
        ], 
        "title": "王寿山诗十首 其一", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "广福庵寒锁落花，开山初祖属吾家。", 
            "欲寻凤髻峰前塔，斜日秋林噪暮鸦。"
        ], 
        "title": "王寿山诗十首 其二", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "下方僧院众山巅，百折林梢路更前。", 
            "绝顶别开新世界，濛濛花雨散诸天。"
        ], 
        "title": "王寿山诗十首 其三", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "秋河挂树露华浓，残月衔山起听钟。", 
            "花影满身寒不寐，不知身在最高峰。"
        ], 
        "title": "王寿山诗十首 其四", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "仙人去后碧云寒，丹灶无烟玉井乾。", 
            "留得残棋一枰石，秋风吹客话长安。"
        ], 
        "title": "王寿山诗十首 其五", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "眼底闽山与粤山，霸图山色有无间。", 
            "老僧不管人间世，黄叶满林秋闭关。"
        ], 
        "title": "王寿山诗十首 其六", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "鸣鸠春路忆幽探，耆旧遗闻选石谈。", 
            "埋碧千年应不化，重镌诗碣蔡梅庵。"
        ], 
        "title": "王寿山诗十首 其七", 
        "type": "绝句", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "遗墨残山觅旧劖，空林凉碧坠松杉。", 
            "珊瑚宝玦消磨尽，满目寒云帝子岩。"
        ], 
        "title": "王寿山诗十首 其八", 
        "type": "绝句", 
        "yun": "咸"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何处寒薇问首阳，名山竟遣落蛮荒。", 
            "秋心瘦入诗人骨，箬笠峰头夕照黄。"
        ], 
        "title": "王寿山诗十首 其九", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万方多难此登临，满径幽兰石气阴。", 
            "欲把离骚当梵唱，谶除香草美人心。"
        ], 
        "title": "王寿山诗十首 其十", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "修竹娟娟翠袖单，六铢衣薄不胜寒。", 
            "新词一卷疏香阁，煮梦仙人叶小鸾。"
        ], 
        "title": "题叶婉仙女史古香阁集三首 其一", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "福慧双修竺落宫，玉楼人去锦屏空。", 
            "翩翩独立人间世，赢得香名饮粤中。"
        ], 
        "title": "题叶婉仙女史古香阁集三首 其二", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "滴粉搓酥绮意新，溶溶梅水写丰神。", 
            "桐花阁外论词笔，更遣香闺作替人。"
        ], 
        "title": "题叶婉仙女史古香阁集三首 其三", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "铜狄重摩定惘然，春明旧梦岁周天。", 
            "与君同话沧桑劫，已抵仙人五百年。"
        ], 
        "title": "重晤梁辑五光禄话旧 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "风雅都从变后奇，古来词客惯哀时。", 
            "可怜倒海倾河泪，独立苍茫但咏诗。"
        ], 
        "title": "重晤梁辑五光禄话旧 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "人间游戏太风情，混沌初分蝙蝠精。", 
            "勾引麻姑来侍酒，须妨妒煞老方平。"
        ], 
        "title": "戏为张叟题麻姑进酒图 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "多恐麻姑鬓亦霜，蓬莱清浅海栽桑。", 
            "还丹要乞馀杭姥，三少鸡皮却老方。"
        ], 
        "title": "戏为张叟题麻姑进酒图 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不须成佛不生天，纳纳乾坤任放颠。", 
            "解识妇人醇酒趣，英雄退步便神仙。"
        ], 
        "title": "戏为张叟题麻姑进酒图 其三", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万山难阻水宾士，地陷东南出百夷。", 
            "不信狂澜回不得，西风倚剑独题诗。"
        ], 
        "title": "观澜亭题壁，亭旁有庵供佛 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "我佛如怜国债深，山河大地变黄金。", 
            "莲台冷袖兜罗手，半壁尘丝古殿阴。"
        ], 
        "title": "观澜亭题壁，亭旁有庵供佛 其二", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "五年梦绕清凉洞，猿鹤青山待我来。", 
            "添得两行家国泪，西风吹上会仙台。"
        ], 
        "title": "重游清凉洞，呈钟藕华二首 其一", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "缤纷花雨散瑶林，持帚仙童倚树吟。", 
            "莫扫天香落人世，中原逐鹿劫尘深。"
        ], 
        "title": "重游清凉洞，呈钟藕华二首 其二", 
        "type": "绝句", 
        "yun": "侵"
    }, 
    {
        "author": "王缵祖", 
        "era": "清", 
        "subtype": null, 
        "text": [
            "长白之山何灵长，磅礴郁积坤维张。", 
            "蔚为哲人应国运，久与青史争辉光。", 
            "其中常公更杰出，实亶灵秀摛文章。", 
            "受天者多积者厚，忠诚贯日垂寒芒。", 
            "西酋内叛连外寇，如兽困斗寒灰扬。", 
            "大军从天初未下，据守犹赖川兵彊。", 
            "重关自闭蜀道磴，转输宁效乌巢粮。", 
            "公当度支给军饷，枝兵昔岭勤持防。", 
            "蜂嚣蚁聚忽蹂躏，只手莫挽颓波狂。", 
            "公曰义在何所避，一呼奋臂横衣当。", 
            "风雷咤叱出众力，手刃不数魔头僵。", 
            "酋师肆毒交石矢，袒背谁辨尉迟创。", 
            "稽首北面再拜绝，臣节已尽无他肠。", 
            "一军感激少生气，官许殉国民知方。", 
            "沙虫猿鹤与同化，正气千尺排天阊。", 
            "覆军偾事古所戒，要与文职无相伤。", 
            "守土之臣死所死，昔训若鉴明且彰。", 
            "卞袁遗事昭简册，张许精爽留睢阳。", 
            "常公忠烈与之并，英风毅气无低昂。", 
            "天子褒嘉慰忠节，祀祠敕建浣花旁。", 
            "西充惠爱千载遗，立像歌哭崇祠堂。", 
            "他年桂旗下风雨，万灵奔走驰车骧。", 
            "峨眉云高接瀚海，清节两地悬秋霜。"
        ], 
        "title": "奉题赠中宪大夫四川崇庆州牧常君殉难纪略后", 
        "type": "古风", 
        "yun": "阳"
    }, 
    {
        "author": "王藻", 
        "era": "清", 
        "subtype": "五言律诗", 
        "text": [
            "九月值摇落，送君南粤遥。", 
            "寒砧催木叶，轻楫理江舠。", 
            "衣上桄榔雨，吟边玳瑁潮。", 
            "越王台上望，烟月霭迢迢。"
        ], 
        "title": "送友人还广州 其一", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一疏真教佛可焚，中朝无地得容君。", 
            "孤臣去国关初雪，逐客呼天岳不云。", 
            "金石流传鹦鹉赋，风雷趋奉鳄鱼文。", 
            "寻碑独向城东路，古木萧萧冷夕曛。"
        ], 
        "title": "谒潮州韩文公祠 其一", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "江山得姓总公遗，有客观潮发古思。", 
            "失路英雄凭吏笑，投荒心迹岂僧知？", 
            "千秋道学重开统，八代文章始起衰。", 
            "北斗声华南斗命，海天来拜使君祠。"
        ], 
        "title": "谒潮州韩文公祠 其二", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "古木萧森护讲堂，当年曾是午桥庄。", 
            "园开丞相秋花晚，席冷经师宿草荒。", 
            "山色尽收全粤壮，潮声遥送一城凉。", 
            "风尘满眼文章贱，倚剑危栏夕照黄。"
        ], 
        "title": "菊坡精舍作", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "独上层楼唱越风，尉佗城郭夕阳中。", 
            "九州南尽馀沧海，万里秋高作寓公。", 
            "旌节雄藩秦塞改，衣冠故国楚庭空。", 
            "倚栏欲写兴亡感，依旧江山霸气雄。"
        ], 
        "title": "镇海楼二首 其一", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "高踞仙城最上头，万方多难此登楼。", 
            "金汤空抱筹边略，觞咏难消吊古愁。", 
            "绝岛风尘狮海暮，大江云树虎门秋。", 
            "苍茫自洒英雄泪，不为凭阑忆故侯。"
        ], 
        "title": "镇海楼二首 其二", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "漠漠连天海气昏，越王台上望中原。", 
            "何人更下新亭泪，有客同倾浊酒尊。", 
            "月旦汝南逢许劭，人才江左数刘琨。", 
            "与君欲作闻鸡舞，夜半寒涛撼虎门。"
        ], 
        "title": "广州晤刘葆贞编修（可毅）", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "南极文章照上台，琼瑶飞降戟门开。", 
            "谁知挥洒烟云处，别具评量月旦来。", 
            "君相果然能造命，英雄从古必怜才。", 
            "句奇语重吾能喻，从此王郎歌莫哀。"
        ], 
        "title": "仙屏中丞手书“扫除万事付诸命、卓荦高才独见君”楹帖见赠赋谢", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "长啸天南念远游，尉佗台畔作中秋。", 
            "酒杯借我酬佳节，明月随人到广州。", 
            "说饼但馀名士气，飞觞终取虏王头。", 
            "大江东去连沧海，且听珠娘发棹讴。"
        ], 
        "title": "羊城中秋 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "故乡风景想依然，月满东南半壁天。", 
            "海外阴晴终有定，人间圆缺古难全。", 
            "重完破碎山河影，与结光明世界缘。", 
            "甲帐珠襦寻旧梦，不知今夕是何年？"
        ], 
        "title": "羊城中秋 其二", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "西风梧叶下空冈，歌舞承平霸业荒。", 
            "沧海潮生珠有泪，贲隅秋老桂初香。", 
            "万家愁喜圆今月，一尉东南忆故王。", 
            "玉宇高寒归未得，待将消息问吴刚。"
        ], 
        "title": "羊城中秋 其三", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "销兵聊当太平年，小饮林亭意豁然。", 
            "大海潮声来笔底，满城山色落尊前。", 
            "酒能益寿姑谋醉，诗恐伤时不放颠。", 
            "如此消閒宜夜宴，待呼冷月照炎天。"
        ], 
        "title": "次韵陈衡仲（正常）招饮可园", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万里风云愿竟酬，军前歌舞作中秋。", 
            "黄金铸阙开藩部，碧玉通江建节楼。", 
            "十道分封诸将爵，五湖归老美人舟。", 
            "年来此意成萧瑟，匹马西风莽浪游。"
        ], 
        "title": "秋怀 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "昆崙山势走中华，赴海南如落万鸦。", 
            "缩地有人工幻术，通天何处觅灵槎！", 
            "沈冤鸟口空衔石，酣梦人心久散沙。", 
            "弹指光阴秋又老，长绳难系夕阳斜。"
        ], 
        "title": "秋怀 其二", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "中原王气黯东迁，叹凤嗟麟意惘然。", 
            "人物真成一丘貉，文章更噪六朝蝉。", 
            "绕篱晚菊寒谁采？补屋秋萝冷自牵。", 
            "消尽美人迟暮感，素书一卷独编年。"
        ], 
        "title": "秋怀 其三", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "斜阳围听说场词，我亦曾驱十万师。", 
            "破碎河山开国史，飘零风雨出军诗。", 
            "海中故部沈苍兕，云里残旌失素蜺。", 
            "岁自周天天自醉，红墙银汉隔秋思。"
        ], 
        "title": "秋怀 其四", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "山南山北枉张罗，云路冥冥鸟去多。", 
            "四海论交几投契，千秋自命未蹉跎。", 
            "中原麟凤陈陶叹，大漠牛羊斛律歌。", 
            "老我秋风无一事，十年雄剑不曾磨。"
        ], 
        "title": "秋怀 其五", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "名驹未悔困鞯鞍，鸷鸟何曾惜羽翰！", 
            "人到穷愁思著述，天留豪杰济艰难。", 
            "衣冠文武浮云变，雷雨蛟龙大海宽。", 
            "不信平生飞动意，但将文字救饥寒。"
        ], 
        "title": "秋怀 其六", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "明明如月拨愁开，欲取黄金更筑台。", 
            "朱鸟莫将歌当哭，红羊休信劫留灰。", 
            "著书覃子原仙骨，顾曲周郎有将才。", 
            "收拾雄心且行乐，五云多处觅蓬莱。"
        ], 
        "title": "秋怀 其七", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "酒迫桓温走老兵，诗看秦系破长城。", 
            "英雄失路群儿笑，独客逢秋百感生。", 
            "沧海桑沈栽后影，钧天乐断梦时声。", 
            "尉佗台上西风急，来写登高送远情。"
        ], 
        "title": "秋怀 其八", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "如此乾坤付越吟，剩将诗卷遣光阴。", 
            "镜中白发愁来早，衣上缁尘劫后深。", 
            "半壁河山沉海气，满城风雨入秋心。", 
            "留侯博浪椎无用，笑抚残书酒独斟。"
        ], 
        "title": "秋怀 其一", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "古戍斜阳断角哀，望乡何处筑高台。", 
            "没蕃亲故无消息，失路英雄有酒杯。", 
            "入海江声流梦去，抱城山色送秋来。", 
            "天涯自洒看花泪，丛菊于今已两开。"
        ], 
        "title": "秋怀 其二", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "策策西风吹晚凉，惊秋人共雁南翔。", 
            "海山缥缈半烟雾，泽国萧条初雨霜。", 
            "谁许半千论古阵，且逢重九醉他乡。", 
            "莫嗟欲济无舟楫，待起鼋鼍与架梁。"
        ], 
        "title": "秋怀 其三", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "笺天谁为写离忧，愁大翻怜隘九州。", 
            "明鬼径须从墨翟，望洋聊与说庄周。", 
            "等身书卷供行路，故国山河入倚楼。", 
            "怕向天涯舒倦眼，伏风阑雨不成秋。"
        ], 
        "title": "秋怀 其四", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "暂息边烽强自宽，出门西笑说长安。", 
            "金缯商保太平局，冰炭磨成清要官。", 
            "南峤流移伤百越，东藩沦陷痛三韩。", 
            "驱车欲去仍留滞，风雪关河怯早寒。"
        ], 
        "title": "秋怀 其五", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "连天衰草怅萧辰，憔悴秋风泪满巾。", 
            "果下近游思贳马，芦中小隐任呼人。", 
            "渡江早虑胡分晋，蹈海终挠赵帝秦。", 
            "收拾钤韬付儿辈，乾坤潦倒腐儒身。"
        ], 
        "title": "秋怀 其六", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "莫笑谈瀛胆气粗，眼前时局古来无。", 
            "未容樊哙誇功狗，终遣林宗叹屋乌。", 
            "浮海已怜吾道废，移山谁悯此公愚。", 
            "江湖且作扁舟计，满地秋容雪点芦。"
        ], 
        "title": "秋怀 其七", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "菊恨兰悲閟众芬，天南牢落怅离群。", 
            "客愁竟夕怜江月，乡梦千重隔岭云。", 
            "长笛且吹新道调，短衣谁识故将军。", 
            "雄心消尽閒情在，四海无家独卖文。"
        ], 
        "title": "秋怀 其八", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万里惊涛赋壮游，天南回首穗城秋。", 
            "使君正运桓公甓，归客新乘少伯舟。", 
            "五岭关河通骆越，百灵风雨会罗浮。", 
            "相逢抵掌谈时事，曾许筹边上节楼。"
        ], 
        "title": "寄怀许仙屏中丞 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "锁钥南畺倚重臣，叩关琛赆竞飞轮。", 
            "朝台纛去无黄屋，瀛海舟来有白民。", 
            "自是绥怀关要略，不妨觞咏集诗人。", 
            "陈琳已老刘桢少，最忆翩翩座上宾。"
        ], 
        "title": "寄怀许仙屏中丞 其二", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "归飞越鸟恋南枝，劫后馀生叹数奇。", 
            "破例山公初启事，投荒韩渥尚吟诗。", 
            "注书已厌谈孙武，变姓仍难隐子皮。", 
            "早岁钤韬且收拾，横渠依旧拥皋比。"
        ], 
        "title": "寄怀许仙屏中丞 其三", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "旌门载别又经年，菊秀兰芳八月天。", 
            "每赋秋容怀潞国，偶谈边计托樊川。", 
            "呼鸾道远思瑶节，化象潭清制锦笺。", 
            "手写新诗寄钤阁，报章遥盼雁来前。"
        ], 
        "title": "寄怀许仙屏中丞 其四", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "寒雨潇潇下凤城，秋光残后见金英。", 
            "失时未贬文章价，入市难逃隐逸名。", 
            "香国久推黄种贵，蛮花休慕黑洋生。", 
            "吟芳冷抱无穷感，过酒墙头且共倾。"
        ], 
        "title": "家芝田（漱秀）市菊数盆见赠，时已冬十月矣，感其晚芳，摛我郁抱，聊赋拙什以质芝田 其一", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "两开空忆故园芳，开处都因傍战场。", 
            "仙客采馀舟已去，先生归后径全荒。", 
            "黄金旧赋高皇甲，紫绶新飘岛国章。", 
            "风景不殊人事改，有花便合作重阳。"
        ], 
        "title": "家芝田（漱秀）市菊数盆见赠，时已冬十月矣，感其晚芳，摛我郁抱，聊赋拙什以质芝田 其二", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一帘秋色顿萧疏，如为餐英赋卜居。", 
            "鱼市人家斜照里，凤城花事晚寒初。", 
            "群阴蒙覆容高傲，百卉凋零等扫除。", 
            "莫怪闭门今不出，幽香深处读奇书。"
        ], 
        "title": "家芝田（漱秀）市菊数盆见赠，时已冬十月矣，感其晚芳，摛我郁抱，聊赋拙什以质芝田 其三", 
        "type": "律诗", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "韩苏笔力不到处，石破天惊自著书。", 
            "未悔居夷从凤鸟，真看横海掣鲸鱼。", 
            "河山烟点齐州外，文字雷屯草昧初。", 
            "闻说鸡林争购集，百蛮齐拜孝廉车。"
        ], 
        "title": "寄家菽园孝廉（炜萱）新架坡二首 其一", 
        "type": "律诗", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "中原有客正悲歌，事去曾挥指日戈。", 
            "谁解闻鼙思将帅，誓将倾篑障江河。", 
            "诗篇涕泪唐天宝，梦寐贤良汉特科。", 
            "遥寄尺书沧海曲，古来义士岛人多。"
        ], 
        "title": "寄家菽园孝廉（炜萱）新架坡二首 其二", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "极目寒山落照迟，边风猎猎捲牙旗。", 
            "黄犀入贡非今日，白马驮经异昔时。", 
            "山海龙呼愁变夏，春秋麟泣戒书夷。", 
            "千年妖火弥张燄，太息流传景教碑。"
        ], 
        "title": "岁暮杂感 其一", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "电骇雷惊局屡新，梦中愁见海扬尘。", 
            "九夷何地容嬉凤，两曜兼旬厄斗麟。", 
            "赤县鸿流堙息壤，紫垣狼燄迫勾陈。", 
            "邹生漫诧谈天口，吹律先回黍谷春。"
        ], 
        "title": "岁暮杂感 其二", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "云中鸡犬换流年，尘世讹闻劫火燃。", 
            "玉斧全功收画地，金轮馀燄起遮天。", 
            "元王故国愁宫黍，白帝新都问岳莲。", 
            "终见神符兴赤九，不应流泪到铜仙。"
        ], 
        "title": "岁暮杂感 其三", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "轮转坤舆急景催，冻风天末送愁来。", 
            "栖残彩凤宫梧老，卖断卢龙塞草衰。", 
            "驿远江南梅未落，园荒河北李仍开。", 
            "月寒日暖忧煎寿，且劝飞光酒一杯。"
        ], 
        "title": "岁暮杂感 其四", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "昆崙馀干走沧溟，考异须占极外星。", 
            "杀运百年兵气白，飞机万里石云青。", 
            "鳌沉难定三神位，龙战将移五岳形。", 
            "尘秽海洲谈国势，消寒閒检赤霆经。"
        ], 
        "title": "岁暮杂感 其五", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一曲升平泪万行，风尘戎马厄潜郎。", 
            "民愁竞造黄天说，岁熟如逢赤地荒。", 
            "七贵五侯金穴富，白山黑水铁车忙。", 
            "老生苦记文忠语，多恐中原见鹫章。"
        ], 
        "title": "岁暮杂感 其六", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "五洲云扰角群雄，幻出楼台蜃气中。", 
            "环起杀机愁易宿，饫闻怪事懒书空。", 
            "八风裂竹乖伦律，九日争桑拒羿弓。", 
            "说佛不妨妨说鬼，飞燐早已逐韩公。"
        ], 
        "title": "岁暮杂感 其七", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "牢落高阳旧酒徒，缶声悽绝唱乌乌。", 
            "极知王屋移非计，坐惜神丛借已枯。", 
            "老骥负车鸣折坂，饥鹰驱雀下平芜。", 
            "人间剥复关天运，醉看梅花九九图。"
        ], 
        "title": "岁暮杂感 其八", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "寒宵读史一灯深，眼底浮云变古今。", 
            "卒懦无狐篝楚火，士愚有狗斗秦金。", 
            "故应积气天难坠，何致清谈陆便沉。", 
            "上界不知人事苦，但闻开宴奏元音。"
        ], 
        "title": "岁暮杂感 其九", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "卜居何处是南村，说虎翻怜市语喧。", 
            "铜鼓嶂高山雪盛，红罗沙近海云昏。", 
            "太阴守岁愁兵气，故国逢春怆梦痕。", 
            "熳烂桃花过残腊，人閒无路访仙源。"
        ], 
        "title": "岁暮杂感 其十", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "廿番芳信报新年，海上愁春下谪仙。", 
            "入世花偏蜕凡骨，捲帘人自荐寒泉。", 
            "双钩写韵珍遗绢，一操飞香冷素弦。", 
            "流落纵教天不管，何曾飘坠向风前。"
        ], 
        "title": "水仙花诗奉家君命作 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "白石清泉足雅供，赏春休倚醉颜红。", 
            "满堂金玉饶仙福，近水楼台总化工。", 
            "高绝声华香茗附，等閒出处素兰同。", 
            "年年一现天人影，不在凡花色相中。"
        ], 
        "title": "水仙花诗奉家君命作 其二", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "垒洲廿四水西东，十八红船铁索中。", 
            "世变屡新潮汐改，驿程依旧粤闽通。", 
            "五州鱼菜行官帖，两岸莺花集妓篷。", 
            "莫怪桥名工附会，江山原已属韩公。"
        ], 
        "title": "广济桥四首（俗名湘子桥） 其一", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "城东锁钥俨天然，雁齿虹腰递接连。", 
            "一水官如分界守，四朝人不及桥坚。", 
            "长消难准仙无碣，开闭当关吏有权。", 
            "何处骑牛寻醉汉，凤凰山上日云烟。"
        ], 
        "title": "广济桥四首（俗名湘子桥） 其二", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "花里秦云事岂诬，中桥有庙祀清夫。", 
            "此江驱鳄关文字，终古飞虹化险途。", 
            "石鲤春浮洲浪活，铁犀夜立舫灯孤。", 
            "题诗莫误传仙笔，湘子桥头一钓徒。"
        ], 
        "title": "广济桥四首（俗名湘子桥） 其三", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "汀赣循梅万派强，济川终赖此津梁。", 
            "涨痕雨急三门信，夹道风喧百果香。", 
            "江水岂能流石转，神仙原为渡人忙。", 
            "乘潮怕有潜蛟起，独立飞亭看剑光。"
        ], 
        "title": "广济桥四首（俗名湘子桥） 其四", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "极目风涛怆梦思，故山迢递雁书迟。", 
            "渡江文士成伧父，归国降人谤义师。", 
            "老泪纵横同甫策，雄心消耗稼轩词。", 
            "月明海上劳相忆，凄绝天涯共此时。"
        ], 
        "title": "答台中友人 其一", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "抱石申屠剧可怜，一庵待死伴枯禅。", 
            "湛身难诉遗民苦，殉义谁彰故部贤。", 
            "碧血纵埋非汉土，赤心不死尚唐年。", 
            "扁舟但益飘零感，过海何曾便是仙！"
        ], 
        "title": "答台中友人 其二", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "归来谁与话酸辛，满目茫茫劫后尘。", 
            "末俗嚣凌欺客户，长官尊重薄流民。", 
            "本无旷土容安插，难恃高文济困贫。", 
            "冷守平生心迹在，朝衫零落泣孤臣。"
        ], 
        "title": "答台中友人 其三", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "绝岛周星两受兵，可怜蛮触叠纷争。", 
            "春风血涨珊瑚海，夜月燐飞牡蛎城。", 
            "故帅拜泉留井记，孤臣掀案哭雷声。", 
            "不堪重话平台事，西屿残霞怆客情。"
        ], 
        "title": "闻海客谈澎湖事", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "故人消息隔乡关，花发春城客思閒。", 
            "一纸平安天外信，三年梦寐海中山。", 
            "波涛道险鱼难寄，城郭人非鹤未还。", 
            "去日儿童今渐长，灯前都解问台湾。"
        ], 
        "title": "得颂臣台湾书却寄", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一麾出守向巴巫，谏草焚馀绾郡符。", 
            "中泽泛舟苏集雁，空山飞檄缚鸣狐。", 
            "五行灾异消江壅，八阵孤虚考石图。", 
            "落日秋城添别思，裤襦歌又起成都。"
        ], 
        "title": "寄怀刘幼丹先生成都 其一", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "玉垒铜梁气象雄，天涯西望忆文翁。", 
            "双鱼寄远江流上，五马班春井络中。", 
            "峡雨梦回夔子国，边尘愁入蜀王宫。", 
            "简书猿鸟应犹昔，筹笔终收上相功。"
        ], 
        "title": "寄怀刘幼丹先生成都 其二", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "眼底浮云变古今，西南通道极滇黔。", 
            "贾胡留恋成长技，天府丰饶启敌心。", 
            "窥井可能炎汉火，凿山谁遣受秦金？", 
            "蓬婆雪外三城在，重费哀时杜老吟。"
        ], 
        "title": "寄怀刘幼丹先生成都 其三", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "曾辱昌黎荐士篇，觚棱回首梦如烟。", 
            "宦游遥羡遨头宴，师说偏留琐尾笺。", 
            "邛竹通夷愁远道，岭梅破腊迫新年。", 
            "云龙韩孟何时会？极目春风剑外天。"
        ], 
        "title": "寄怀刘幼丹先生成都 其四", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "极目苍苍八桂林，春风迢递客愁深。", 
            "峰回独秀孤云远，江入相离别梦沉。", 
            "阅岁但增归鹤感，窥天难测剪鹑心！", 
            "刺船人去波涛急，凄绝成连海上琴。"
        ], 
        "title": "寄怀维卿师桂林七首（独秀举在桂林城） 其一", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "鼍愤龙愁战气昏，东来应有未招魂。", 
            "平安梅峤迟双鲤，变幻桑田痛七鲲。", 
            "珠薏馀生安下泽，金瓯全局哭中原。", 
            "不曾竟落权奸手，归养林泉是国恩。"
        ], 
        "title": "寄怀维卿师桂林七首（独秀举在桂林城） 其二", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "未能独乐赋园居，归洛温公讲学初。", 
            "八阵钤韬开虎豹，百家笺注谢虫鱼。", 
            "陈经共下宣尼拜，明箕旁求冉子书。", 
            "应念凤凰山下客，天涯寻约待脂车。"
        ], 
        "title": "寄怀维卿师桂林七首（独秀举在桂林城） 其三", 
        "type": "律诗", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "轮铁南交走电軿，苍梧西上又扬舲。", 
            "河山破碎羊肠险，楼阁空濛蜃气腥。", 
            "百粤安危关互市，五洲消息迫重溟。", 
            "谢公高卧应难稳，丝竹中年带泪听。"
        ], 
        "title": "寄怀维卿师桂林七首（独秀举在桂林城） 其四", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "消耗雄心强自宽，家园春宴正承欢。", 
            "閒居境偶同潘岳，大事人终逊吕端。", 
            "落日闻鼙思上将，空山观弈感长安。", 
            "可能再为苍生出，莽莽神州海色寒。"
        ], 
        "title": "寄怀维卿师桂林七首（独秀举在桂林城） 其五", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "十年剑佩记追随，鹿耳惊涛怆梦思。", 
            "铁马金戈春教战，锦袍银烛夜谈诗。", 
            "荒山镵影悲今日，残月钟声异昔时。", 
            "欲写哀歌寄天末，红棉飞遍越王祠。"
        ], 
        "title": "寄怀维卿师桂林七首（独秀举在桂林城） 其六", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "牙旗玉帐卷东风，绝岛同归患难中。", 
            "故国愁春三月闰，遥天寻梦一星终。", 
            "铁衣绣雨蛮花碧，铜鼓椎潮劫火红。", 
            "袖手南洲观战局，山林未许老英雄。"
        ], 
        "title": "寄怀维卿师桂林七首（独秀举在桂林城） 其七", 
        "type": "律诗", 
        "yun": "东"
    }, 
    {
        "author": "王瀛", 
        "era": "清", 
        "subtype": "七言律诗", 
        "text": [
            "旧雨东牟迹未疏，往来冰署五年余。", 
            "徉狂阮籍频中圣，寂寞扬雄喜著书。", 
            "两地相思云散后，半窗明月梦回初。", 
            "挥毫敏捷应如昨，莫惜瑶华数寄予。"
        ], 
        "title": "寄怀宁海学博宿复公", 
        "type": "律诗", 
        "yun": "鱼"
    }, 
    {
        "author": "王瀛", 
        "era": "清", 
        "subtype": "七言律诗", 
        "text": [
            "玉骨冰肌世外姿，可堪风雨厄芳时。", 
            "香消断陌春无分，影瘦横塘月未知。", 
            "湘水一天沉国士，燕山万里嫁名姬。", 
            "何当领取飘零恨，羌笛声中细细吹。"
        ], 
        "title": "辛卯春仲，阴雨连旬，梅英落飞，真花神一厄也。为赋怨言一律", 
        "type": "律诗", 
        "yun": "支"
    }, 
    {
        "author": "王曜升", 
        "era": "清", 
        "subtype": "七言律诗", 
        "text": [
            "雄峰高枕瓮城斜，有客登临送晚霞。", 
            "水气暗吞山顶寺，江云遥护海门沙。", 
            "天低雁鹜来千里，地迥星河落万家。", 
            "指点旧朝形胜在，吹愁何处起悲笳？"
        ], 
        "title": "登北固山", 
        "type": "律诗", 
        "yun": "麻"
    }, 
    {
        "author": "王曜升", 
        "era": "清", 
        "subtype": "七言律诗", 
        "text": [
            "馀生十载恨蹉跎，令节闲门掩薜萝。", 
            "剩有蛟龙蟠大泽，空闻箫鼓发层波。", 
            "三闾怨在馀香草，九地恩深废《蓼莪》。", 
            "惭愧王修能罢社，葛衣检点泪痕多。"
        ], 
        "title": "端午先忌", 
        "type": "律诗", 
        "yun": "歌"
    }, 
    {
        "author": "王魏胜", 
        "era": "清", 
        "subtype": "五言律诗", 
        "text": [
            "欲别难为别，河梁小立时。", 
            "月窥离席暗，风约去帆迟。", 
            "惆怅人千里，苍茫酒一卮。", 
            "来还知不远，无负菊花期。"
        ], 
        "title": "日暮别旭亭", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "苏辞遭遇多枝叶，倒绷禁体先犯雪。", 
            "起舞浮白意匠殊，纵横驱用堪叫绝。", 
            "元冥恰喜交初节，过水真如遇方折。", 
            "平原羃䍥寒飔逼，长空晻霭暮光灭。", 
            "旌门铙吹云璈奏，幔城漏响金鱼掣。", 
            "徘徊中夜听拉瑟，行檠熻赩莲花缬。", 
            "天窗取气揭薄纱，地炉生火燃枯屑。", 
            "遥想林岫已婆娑，却爱郊坰正飘瞥。", 
            "即景朅咏都官句，占年夙记农家说。", 
            "醉翁髯老垂号令，会取陈言能点铁。"
        ], 
        "title": "雪拟苏轼聚星堂体兼用其韵", 
        "type": "古风", 
        "yun": "屑"
    }, 
    {
        "author": "弘历", 
        "era": "清", 
        "subtype": null, 
        "text": [
            "同云一色难分叶，禁体苦吟雪非雪。", 
            "背触如参竹篦子，欧令苏传两奇绝。", 
            "蝗深可卜田火除，心喜应教屐齿折。", 
            "况复督亢旧膏腴，恰似蓝田未堙灭。", 
            "梁王已命兔园宴，杜老那擅鲸鱼掣。", 
            "凭舆揽结吟兴飞，拈须何虑冰花缬。", 
            "十馀字耳乃区区，不因步韵宜避屑。", 
            "却忆澄海禁水部，倡和豪情岩电瞥。", 
            "试看滕六御风行，彼则有言可无说。", 
            "独怜呵冻赓吟者，毳衣布帐寒如铁。"
        ], 
        "title": "命梁诗正等赓前题因叠韵再作一首", 
        "type": "古风", 
        "yun": "屑"
    }, 
    {
        "author": "弘历", 
        "era": "清", 
        "subtype": null, 
        "text": [
            "斜飞作势正鬖髿，高下模糊驿路赊。", 
            "冻咽小溪疑漱玉，春回老桧欲生花。", 
            "乾於细雨湿於霜，寒袅鞭丝度范阳。", 
            "千载诗人传岛瘦，白云深处望迷茫。", 
            "村鸦恰恰向林啼，极目遥天势乍低。", 
            "忆得三年前觅句，琼田跋马沈城西。", 
            "坡翁一句记分明，将谓诙谐却有情。", 
            "歌舞农夫怨行路，由来雨雪不相争。"
        ], 
        "title": "雪中过定兴县", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "梅花色不妖，佛手香且洁。", 
            "松实味芳腴，三品殊清绝。", 
            "烹以折脚铛，沃之承筐雪。", 
            "火候辨鱼蟹，鼎烟迭生灭。", 
            "越瓯泼仙乳，毡庐适禅悦。", 
            "五蕴净大半，可悟不可说。", 
            "馥馥兜罗递，活活云浆澈。", 
            "偓佺遗可餐，林逋赏时别。", 
            "懒举赵州案，颇笑玉川谲。", 
            "寒宵听行漏，古月看悬玦。", 
            "软饱趁几馀，敲吟兴无竭。"
        ], 
        "title": "三清茶", 
        "type": "古风", 
        "yun": "屑"
    }, 
    {
        "author": "弘历", 
        "era": "清", 
        "subtype": null, 
        "text": [
            "梵宇接通衢，花宫别一区。", 
            "焚香薰意叶，礼佛定心珠。", 
            "不认幻空色，谁参真有无。", 
            "暂教停玉食，聊试饱伊蒲。", 
            "左侧辟离宫，云匡展转通。", 
            "土阶尧俭德，丈室佛家风。", 
            "几个寒筠绿，一窗晓日红。", 
            "归鞭循径转，人语出林中。", 
            "曹溪虽别源，般若岂殊门。", 
            "会得无为行，何妨如是言。", 
            "冬初乌哺母，岁久桧生孙。", 
            "回首前游迹，光阴迅若奔。"
        ], 
        "title": "弘恩寺", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "清都閟岁年，咫尺凤城西。", 
            "旧迹传日下，愧我未留题。", 
            "西巡返翠华，阳月迎朝曦。", 
            "迤逦阜成门，紫府路左陲。", 
            "讵为游仙来，聊因便道宜。", 
            "延缘步石阙，揭要雕横楣。", 
            "云章凤篆间，将谓多神奇。", 
            "圆圆图太极，鼻祖自濂溪。", 
            "七真殿实古，联语出张芝。", 
            "如何舍孔孟，而云交坎离。", 
            "净室最幽閒，墨胎坐处机。", 
            "设云藉是传，非得乃失之。", 
            "木钵诚臃肿，似有妙偈垂。", 
            "其后峙涂阁，拾级登云梯。", 
            "帝载无不通，何况俨在兹。", 
            "瞻礼祈有年，所愿恒如斯。", 
            "徘徊抚庭植，松柏拿虬枝。", 
            "约略考建置，细睇无年碑。", 
            "两朝垂宝翰，焕若云霞披。", 
            "懿此长春宫，佳胜孰与齐。", 
            "含毫纪初历，风日洵恬熙。", 
            "广成世间少，访道且迟迟。"
        ], 
        "title": "白云观", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "磊磊白石如□屯，苏诗说项石以尊。", 
            "我临定武寻遗迹，寒雅叫树山黄昏。", 
            "丹青思命传神手，塾师徒遇三家村。", 
            "规模才得具约略，若为祠宇若为门。", 
            "一峰已点长髭眼，三径应貌香光魂。", 
            "古屋萧萧阒以寂，疏松落落盘其根。", 
            "憩游为想韩苏躅，苔藓全蚀波涛痕。", 
            "由来忘筌乃近道，刻舟求者奚足论。", 
            "此物颇幸仇池石，至今安在高丽盆。", 
            "剪烛清吟参结习，地炉活火方温存。"
        ], 
        "title": "携众春园并雪浪石稿本以归因命董邦达图之三叠前韵", 
        "type": "古风", 
        "yun": "元"
    }, 
    {
        "author": "弘历", 
        "era": "清", 
        "subtype": null, 
        "text": [
            "艺圃曾闻轻楮叶，营邱夙擅能图雪。", 
            "设如白战遇欧苏，错手无从堪笑绝。", 
            "昨从清苑返行旌，范阳古道循曲折。", 
            "云羃朔天渐低黯，烟冻僧寮乍升灭。", 
            "吟诗未觉冰砚寒，行围却喜饥鹰掣。", 
            "筛筛著体化如幻，绥绥压帽繁於缬。", 
            "从来此景我所耽，兴豪拟问谁遗屑。", 
            "却惭未透即离禅，还应为谱风花瞥。", 
            "耳□目视本一例，约略林岚为指说。", 
            "画成传示同事看，从教宵寐衾铺铁。"
        ], 
        "title": "命董邦达图途间雪景檃括大意示之因再叠禁体诗韵", 
        "type": "古风", 
        "yun": "屑"
    }, 
    {
        "author": "弘历", 
        "era": "清", 
        "subtype": null, 
        "text": [
            "拈出天花示迦叶，一笑至今须鬓雪。", 
            "昨吟禁体效欧苏，沓拖流风殊未绝。", 
            "冀北方欣麦针绿，江南应报梅腰折。", 
            "望中峰势忽如迷，旋教万径人踪灭。", 
            "收馀活火煮三清，飕飂古鼎松风掣。", 
            "乱侵屐齿乍凹凸，细洒帘旌仍委缬。", 
            "诗翁竞胜巧形容，岛瘦郊寒全不屑。", 
            "清欢渴望两相争，此景年来曾几瞥。", 
            "朱鸟温暾绵袄披，三希佳事还堪说。", 
            "明窗净几展时晴，古法平沙划锥铁。"
        ], 
        "title": "三叠拟聚星堂韵", 
        "type": "古风", 
        "yun": "屑"
    }, 
    {
        "author": "弘历", 
        "era": "清", 
        "subtype": null, 
        "text": [
            "临流弄竿线，会心古有方。", 
            "将取必姑与，子钓而不纲。", 
            "柳州诗里画，营邱画中诗。", 
            "是一还是二，妙处试传之。"
        ], 
        "title": "题董邦达寒江独钓图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "吴中蚕事由来备，九月授衣常廑意。", 
            "照田然炬想遗俗，石湖乐府风人义。", 
            "野茧可缫换短襦，锦绣纂组犹馀事。", 
            "欣闻天蚕缀野桑，以供织纴坚且致。", 
            "马头祭罢有后佑，物产菁华佐衣被。", 
            "可云人不假其力，将无地尚遗其利。", 
            "农桑之计牧臣责，底须艳诩明时瑞。"
        ], 
        "title": "浙江巡抚常安奏杭州诸府桑间自生蚕茧可取以织绸名曰天蚕盖以为瑞也朕谓此范成大诗所谓野蚕可缫而常安未之知者然不假人力用佐女红则信乎授衣之助因纪以诗", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "嘉宴锡远人，翠䍐驻西苑。", 
            "光风柳外摇，春色壶中宛。", 
            "徙倚憩书屋，俯仰眄云巘。", 
            "池阳冰渐脆，墙阴雪初软。", 
            "嫩莎忽已萌，生稊未能绾。", 
            "孤琴何必抚，双鹤原堪款。", 
            "几馀此静讨，逸兴复不浅。", 
            "大哉造化功，妙矣韶华转。"
        ], 
        "title": "新春补桐书屋", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "亦知出剖非出冶，胡乃形模未央瓦。", 
            "土花剥蚀黔而赭，汉晋无闻独何也。", 
            "英华佳丽提拾者，佐我文房之儒雅。", 
            "右军悬腕此无假，金粟平铺笔羞把。"
        ], 
        "title": "汉玉秘阁", 
        "type": "古风", 
        "yun": "马"
    }, 
    {
        "author": "弘历", 
        "era": "清", 
        "subtype": null, 
        "text": [
            "书抗颠张颠，襌契元奘元。", 
            "两童抱坛来，三百青铜钱。", 
            "醉笔一挥洒，楚纸生云烟。", 
            "便云狂亦得，堪谓佛而仙。"
        ], 
        "title": "题李伯时醉僧图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "富春疑案参来久，今喜辨明杨即柳。", 
            "高目迷何足云，压倒德潜谈天口。", 
            "我非博古侈精鉴，是是还应别否否。", 
            "沈文王氏乃捉刀，华亭晋陵仍左右。", 
            "始识流传祇一图，珷玞安可同瑶玖。", 
            "笑予赤水索元珠，不识元珠吾固有。", 
            "如浮海者必由河，如登山者必历阜。", 
            "纵云露柱即灯笼，坐令优孟望而走。", 
            "每读班赋发深思，贵耳末学多肤受。", 
            "吴下诗人即趋阙，试与观之应觉丑。", 
            "还续长年当自讼，庶使此图更因寿。"
        ], 
        "title": "余既辨明黄子久山居图即富春山居图乃叠旧韵更为长歌以书其后", 
        "type": "古风", 
        "yun": "有"
    }, 
    {
        "author": "弘历", 
        "era": "清", 
        "subtype": null, 
        "text": [
            "逃禅老人梅性谙，派衍华光青出蓝。", 
            "弟子禹功称入室，艺林声价蜚江南。", 
            "偶拂东绢写梅雪，梅香雪白三昧兼。", 
            "老人缩手不复作，权吟小令指月拈。", 
            "因参同异哦俊逸，率更书法清而严。", 
            "村梅见诮薄当代，蜂蝶却见纷依帘。", 
            "从来盛名显后世，无限吊古深情添。", 
            "王孙皆逸士，识语饱玩钗脚尖。", 
            "二吴此道乃私淑，澄心堂纸光如瑊。", 
            "蓓蕾欲开寒更勒。", 
            "高四作者，各出手眼资丛谈。", 
            "妙哉梅事叹观止，三复常使幽怀忺。", 
            "如入孤山香雪海，随其所会酬清恬。", 
            "笑予时亦貌疏影，爱忘其丑徒无盐。", 
            "清閟阁中谁氏子，碎金拣得名偏潜。", 
            "春窗日嫩生意足，无须索笑重巡檐。"
        ], 
        "title": "题宋元明梅花合卷歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "在昔叔夜之俦会竹林，风流旷达轻缨簪。", 
            "却与渭川增气色，七贤雅号犹蜚今。", 
            "七贤往矣惜不见，见此长幅留清阴。", 
            "其𢾗其地恰相称，何人百衲诚知音。", 
            "拂梢云之独干，似吏部之胸襟。", 
            "间枯槎以寒筱，貌河内之渊沉。", 
            "苔石烟筠，阿戎可寻。", 
            "潇湘秋碧，又如步兵放荡不可以礼数而相禁。", 
            "睹琅玕兮晴翠，则又竿标犊鼻挹仲容之遐心。", 
            "漱秋厓之万玉，邈广陵之鼓琴。", 
            "独爱露梢晓滴处，伯伦醉倒恍闻酒气衫袖酣淋淋。", 
            "遂使山阳逸侣开生面，不教淇澳君子萧条寂寞冷风凄雨空荒浔。", 
            "明窗展卷默有会，日与前贤相酌斟。"
        ], 
        "title": "题元人君子林歌", 
        "type": "古风", 
        "yun": "侵"
    }, 
    {
        "author": "弘历", 
        "era": "清", 
        "subtype": null, 
        "text": [
            "潇湘妙趣天下无，千变万状难形模。", 
            "造物技痒不能秘，自为写照非人图。", 
            "夜雨欲霁馀润溽，晓烟既泮犹模糊。", 
            "伊人饱挹荆襄秀，兼之家法传元枢。", 
            "云烟叠嶂垂粉本，笔气直吞云梦湖。", 
            "溟溟濛濛幻晴晦，惝恍倏忽移方隅。", 
            "始如处女后脱兔，即离不得俯仰殊。", 
            "挂冠神武夫何恨，振衣黄鹤良堪娱。", 
            "老米云山藏宝笈，物聚所好其然乎。", 
            "羲献合璧诚无忝，冷笺小令挥骊珠。", 
            "每披三绝缩吟手，惟清万虑天为徒。"
        ], 
        "title": "题米友仁潇湘卷", 
        "type": "古风", 
        "yun": "虞"
    }, 
    {
        "author": "弘历", 
        "era": "清", 
        "subtype": null, 
        "text": [
            "春归将弥月，风日含和暄。", 
            "朝来峭寒逼，静憩验所缘。", 
            "御柳带冰缬，温花敛香妍。", 
            "槃倒试灯杯，人怜踏月天。", 
            "乍抚流阴速，幽兴翻洒然。", 
            "冬杪望三白，踟蹰念每悬。", 
            "虑彼举趾者，难垦龟纹坚。", 
            "左近或被雪，稍得愁怀蠲。", 
            "繄余德诚薄，心窃重祈年。", 
            "何暇逐风景，揽结崇椒巅。", 
            "燕九传日下，践兹忽忆前。", 
            "岧峣云外阁，蜿蜒镜中山。", 
            "拈毫赓旧韵，如对画图间。", 
            "长春我曾历，墨胎坐童颜。", 
            "松栝森翠中，静室殊清便。", 
            "得句髭每撚，逐胜座屡迁。", 
            "想彼涂阁下，今朝车马喧。", 
            "节物从民俗，颇助岁华繁。", 
            "岂不思还淳，权衡有所难。", 
            "徘徊屏百营，丁丁漏声传。", 
            "且浇佛钵花，妙相参优填。", 
            "邹阳一吹律，青韶归大千。", 
            "宴坐拟自问，熟识其回旋。"
        ], 
        "title": "燕九日叠旧作韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "春气和而盎，春原酥以融。", 
            "酿为鱼鳞云，霭霭满长空。", 
            "棂影倏蔽日，树态时摇风。", 
            "念予盼三白，徘徊经春冬。", 
            "对此萋有渰，稍觉慰无悰。", 
            "土膏脉动时，灵雨庶其濛。", 
            "责已倡百寮，望岁先三农。"
        ], 
        "title": "春阴", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "雨过千峰濯黛青，乘凉纵目坐山亭。", 
            "寻常树色犹遮望，到此山容无遁形。"
        ], 
        "title": "登四面云山亭子 其一", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "绝顶平临北斗齐，座中惟觉万山低。", 
            "林禽馈客争衔果，涧鹿迎人浅印泥。"
        ], 
        "title": "登四面云山亭子 其二", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "霁空寥阔早秋清，邈尔拈豪畅快生。", 
            "底事成吟多警句，会心远处鲜凡情。"
        ], 
        "title": "登四面云山亭子 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "西岭吐云东嶂合，荟兮才间复滃然。", 
            "从知墨戏传王洽，意在空濛作雨前。"
        ], 
        "title": "张若澄塞山欲雨小幅", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "佔毕书斋还似旧，儿时居处处诸儿。", 
            "越教俯仰怀恩泽，用励勤修示范仪。"
        ], 
        "title": "康熙六十一年予扈皇祖驾时居于万壑松风轩之侧今岁携诸皇子至此仍以是处居之朅尔经临怃然感旧", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "云里峰姿开锦绣，风间松籁韵笙簧。", 
            "乍当日午微嫌热，便忘清晨尚怯凉。"
        ], 
        "title": "即事 其一", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "野水无心东复西，閒云不系高忽低。", 
            "蹊花露满知蛩乐，岩柏月明迟鹤栖。"
        ], 
        "title": "即事 其二", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "窗间坐爱峰迎面，树下閒来鹿乳儿。", 
            "羽客若求不老法，应於此处斸灵芝。"
        ], 
        "title": "即事 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "波光不让琉璃净，岚翠常如帷幄浮。", 
            "数日幽探清兴足，明朝去赏塞垣秋。"
        ], 
        "title": "即事 其四", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "数家茅屋亦称村，六畜兼宜乳字蕃。", 
            "桦木高排成虎落，豆花斜蔓隔羝樊。"
        ], 
        "title": "山中村 其一", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "拣田随意垦山上，避赋成群到塞中。", 
            "纵是漏卮听亦得，丈量底更命司空。"
        ], 
        "title": "山中村 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "止顿宣传休猎骑，纸窗赢得晓秋閒。", 
            "封章昨日刚批阅，无事今朝饱看山。"
        ], 
        "title": "止顿 其一", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "夜雨连明霏细丝，因教停憩众情宜。", 
            "乍分忽合云容幻，低阜高峰毕献奇。"
        ], 
        "title": "止顿 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "毡庐布帐绕营开，须傍山隈避水隈。", 
            "泥泞莫愁供亿缺，牛车伊轧趁墟来。"
        ], 
        "title": "止顿 其三", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "雾气离披欲放晴，山容紫翠又新更。", 
            "侍臣试问枚皋侣，今日清诗几首成。"
        ], 
        "title": "止顿 其四", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "野草閒花遍谷香，谁教冷蕊绽旃堂。", 
            "当秋乍看冰心白，破腊全欺磬口黄。"
        ], 
        "title": "文嘉疏花冷蕊小幅用画间题者韵四首 其一 文嘉", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "塞山那有藐姑姿，携得行幐软玉肌。", 
            "消暇不教开牖看，恐防朔吹十分吹。"
        ], 
        "title": "文嘉疏花冷蕊小幅用画间题者韵四首 其二 周光", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "小金山阁俯滦江，曾貌疏花入月窗。", 
            "今日真梅端在目，翻嗤布鼓不成腔。"
        ], 
        "title": "文嘉疏花冷蕊小幅用画间题者韵四首 其三 王稚登", 
        "type": "绝句", 
        "yun": "江"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "花常不落蕊常开，笑我无能引绿杯。", 
            "有子停云真未往，无妻和靖俨重来。"
        ], 
        "title": "文嘉疏花冷蕊小幅用画间题者韵四首 其四 居节", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "一钩宛见生西宇，十日犹迟正满轮。", 
            "自是中秋胜常月，未中月便有精神。"
        ], 
        "title": "新月（八月五日） 其一", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "汉边斜拂漾微明，借助龙沙景色清。", 
            "林外窥人浑似旧，谁能此际暂忘情。"
        ], 
        "title": "新月（八月五日） 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "虽寒不湿光盈手，未满将圆意逼人。", 
            "消得迟眠风露下，目穷西岭更逡巡。"
        ], 
        "title": "新月（八月五日） 其三", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "烟火全无朗碛台，岩枝涧叶夜光皑。", 
            "绝尘佳景吟难尽，可惜诗人鲜到来。"
        ], 
        "title": "新月（八月五日） 其四", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "岩关白界列峰青，乘障当年据胜形。", 
            "便是昨来经过处，云山回望意为停。"
        ], 
        "title": "张若澄关城叠嶂小景", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "评量今昔值清閒，万虑谁能一例删。", 
            "嘱付中秋玉轮月，照予千载塞垣山。"
        ], 
        "title": "叠前岁中秋帖子韵并令扈驾翰林等和之 其一", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "无滓精神不湿光，澄观只合一垆香。", 
            "繁弦急管从来厌，底藉名言疏读匡。"
        ], 
        "title": "叠前岁中秋帖子韵并令扈驾翰林等和之 其二", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "帖子宜秋我作师，每教塞景艳新诗。", 
            "昨来积素溶金液，新沐秋蟾出玉池。"
        ], 
        "title": "叠前岁中秋帖子韵并令扈驾翰林等和之 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "高处为居便是楼，今年雁碛不孤秋。", 
            "东山凹处锤峰畔，彷佛嫦娥笑点头。"
        ], 
        "title": "叠前岁中秋帖子韵并令扈驾翰林等和之 其四", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "塞雨又逢止顿日，山灵有意示神奇。", 
            "设非亲见谁能信，告未曾来人定疑。"
        ], 
        "title": "雨 其一", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "前朝霏雪今朝雨，塞上寒暄晓暮殊。", 
            "赢得閒情摹杜老，底将经世问尧夫。"
        ], 
        "title": "雨 其二", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "打幕频听淅沥声，石渐月离验舆情。", 
            "犹欣供亿随营足，菆井山墟列布棚。"
        ], 
        "title": "雨 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "添些红树明晨景，展却新图此际閒。", 
            "秋狝将完促归辔，留看塞上米家山。"
        ], 
        "title": "雨 其四", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "塞中野卉多而脆，几度经霜委白沙。", 
            "还是御园饶景色，秋风袅袅见唐花。"
        ], 
        "title": "秋海棠", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山馆从来最畅情，开轩况值九秋清。", 
            "多於前度为何事，飒沓空庭落叶声。"
        ], 
        "title": "清舒山馆 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "最宜观处皆成画，於暂閒时辄咏诗。", 
            "设使几馀无二者，更教何物遣情思。"
        ], 
        "title": "清舒山馆 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "霜染丹枫淡复浓，扶崖郁翠见乔松。", 
            "鹿鸣每向閒窗听，知在苍烟第几峰。"
        ], 
        "title": "清舒山馆 其三", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "潦尽寒潭清见底，林疏远岫淡无痕。", 
            "重阳节近黄花放，便是东篱处士村。"
        ], 
        "title": "清舒山馆 其四", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "万家烟火较前增，井邑纷填有卖蒸。", 
            "可识圣人弘爱育，山庄小试有明徵。"
        ], 
        "title": "览热河井邑之盛知皇祖煦妪之深即目九秋断章三首 其一", 
        "type": "绝句", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "避赋避灾离里闬，垦原垦隰艺桑麻。", 
            "惭无为养因无禁，中外由来久一家。"
        ], 
        "title": "览热河井邑之盛知皇祖煦妪之深即目九秋断章三首 其二", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "蚩眩喧闻列肆声，高楼纵目玉旻清。", 
            "有秋市物翻增价，近利人言却至情。"
        ], 
        "title": "览热河井邑之盛知皇祖煦妪之深即目九秋断章三首 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "閒云数片当晨散，落叶一庭比昨添。", 
            "涉猎诗书览秋景，山庄随意足清恬。"
        ], 
        "title": "晓起", 
        "type": "绝句", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "露下寥天碧藓滋，高梧影已露差差。", 
            "月窗拥膝凝思者，应赋秋声未就时。"
        ], 
        "title": "张若澄桐阴清露", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "小院梨花空梦雪，仙源桃瓣漫霏霞。", 
            "何如不惹纤尘种，占断西湖处士家。"
        ], 
        "title": "题杨补之梅花用图中题者韵 其一", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "村梅一树尺图中，展怕游蜂逐细风。", 
            "笑我写生虽学步，华光妙理几曾通。"
        ], 
        "title": "题杨补之梅花用图中题者韵 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "藉甚荆篱并石桥，每逢开处豫愁凋。", 
            "惟应个老神丹点，常馥春风白玉条。"
        ], 
        "title": "题杨补之梅花用图中题者韵 其三", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "宋元合卷成三友，曾读亲书小令来。", 
            "姑射今朝真觌面，连林邓尉不妨开。"
        ], 
        "title": "题杨补之梅花用图中题者韵 其四", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "好是足山兼足水，自然宜画也宜诗。", 
            "翠微深处凡尘隔，不必探幽更别移。"
        ], 
        "title": "题张若澄山水十二幅 其一 翠微深坞", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春水胜舟碧且澄，绿云郁间绛霞蒸。", 
            "渊明作记嗤多事，惹得人人噪武陵。"
        ], 
        "title": "题张若澄山水十二幅 其二 桃源涨暖", 
        "type": "绝句", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "绿云红雨向清和，寂寂深山幽事多。", 
            "曲径苔封人迹绝，抱琴高士许相过。"
        ], 
        "title": "题张若澄山水十二幅 其三 春山访友", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "琉璃四面水堂虚，菱沜风来香气徐。", 
            "钓线閒收书庋置，亦非儒士亦非渔。"
        ], 
        "title": "题张若澄山水十二幅 其四 荷净日长", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "受风散种溪边竹，听雨新移窗外蕉。", 
            "一卷常持高士传，小年乐事足逍遥。"
        ], 
        "title": "题张若澄山水十二幅 其五 绿天茅广", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "本来出岫无心者，何事云归恋故山。", 
            "却与层峦添气色，黛深螺润草堂间。"
        ], 
        "title": "题张若澄山水十二幅 其六 远岫归云", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "溪馆淙淙水乐音，更宜盘护老松阴。", 
            "石桥幽客来相访，一晌高谈㩁古今。"
        ], 
        "title": "题张若澄山水十二幅 其七 松阴仙馆", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "叠嶂何缘生翠寒，为从笔底运金官。", 
            "宋元蹊径何须论，古格移情杨契丹。"
        ], 
        "title": "题张若澄山水十二幅 其八 碧嶂生秋", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "飞流直泻汇为湖，湖上轩斋荫竹梧。", 
            "那更尘埃延俗客，颇饶书史作清娱。"
        ], 
        "title": "题张若澄山水十二幅 其九 清流绕屋", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "琉璃帘幕水晶屏，雅可澄观复可听。", 
            "筇杖幽人成小立，恍从庐阜叩云扃。"
        ], 
        "title": "题张若澄山水十二幅 其十 悬厓飞瀑", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "落照江楼望远空，归舟无恙布帆风。", 
            "凭虚瞬息来天际，斜带飞霞一抺红。"
        ], 
        "title": "题张若澄山水十二幅 其十一 极浦归帆", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "课童拥帚开三径，对妇烹茶点二毛。", 
            "自是雅人足深致，何须雪水愧羊羔。"
        ], 
        "title": "题张若澄山水十二幅 其十二 寒林积素", 
        "type": "绝句", 
        "yun": "豪"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "书屋萧閒研席清，嫩阳堪爱一窗明。", 
            "静中底觉华年近，时听街衢爆竹声。"
        ], 
        "title": "补桐书屋作 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "松门石磴步徘徊，五色云中望趯台。", 
            "最爱庭柯馀雪在，错疑昨夜绽寒梅。"
        ], 
        "title": "补桐书屋作 其二", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "每教旧句联新句，可识今年即去年。", 
            "忧乐向来何处著，惟馀省岁念无迁。"
        ], 
        "title": "补桐书屋作 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "五言绝句", 
        "text": [
            "玉管春调律，银塍雪告丰。", 
            "今朝上林树，鸣喜向东风。"
        ], 
        "title": "立春日拟帖子词四首 其一", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "五言绝句", 
        "text": [
            "东陆新迎候，西川早洗兵。", 
            "骈祥欣岁稔，布治顺民情。"
        ], 
        "title": "立春日拟帖子词四首 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "节先午年三宿至，春将寅日一齐来。", 
            "綵屏底更裁吴锦，殿树装花绽古梅。"
        ], 
        "title": "立春日拟帖子词四首 其三", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "例事晨趋京兆尹，佳词岁拟翰林官。", 
            "抚辰愿协阳和德，实政宁惟诏旨宽。"
        ], 
        "title": "立春日拟帖子词四首 其四", 
        "type": "绝句", 
        "yun": "寒"
    }, 
    {
        "author": "王翼孙", 
        "era": "清", 
        "subtype": "五言律诗", 
        "text": [
            "石磴连云上，烟岚几丈疑。", 
            "山深多好树，地僻有灵芝。", 
            "果熟猿先摘，花开蝶未知。", 
            "老僧无个事，勤护海棠枝。"
        ], 
        "title": "过丈烟台", 
        "type": "律诗", 
        "yun": "支"
    }, 
    {
        "author": "王翼孙", 
        "era": "清", 
        "subtype": "七言律诗", 
        "text": [
            "雄关古北从来险，此日经临转觉平。", 
            "竿涧盘旋乘月过，鱼沟曲折溯风行。", 
            "隔山老树连云暗，满涧春冰带水鸣。", 
            "回首从官皆下马，笑他输与瘦书生。"
        ], 
        "title": "自竿涧岭鳌鱼沟至古北口作", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "佳节过清明，郊原跋马行。", 
            "连村多绿树，贴水见红英。", 
            "秋廪犹高积，春田已遍耕。", 
            "熙熙来老幼，道左跽相迎。"
        ], 
        "title": "跋马", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "别馆暂閒居，春巡返辔初。", 
            "重教坐芸室，颇似胜毡庐。", 
            "铙吹云韶竞，盆花锦绣如。", 
            "那忘前岁况，秉烛治军书。"
        ], 
        "title": "南红门行宫晚坐", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "澹荡暮春天，迎门花欲然。", 
            "萧台万灵列，玉陛两成圆。", 
            "籁奏虚无韵，香凝缥缈烟。", 
            "仰瞻昭监切，非是为求仙。"
        ], 
        "title": "谒元灵宫", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "好雨让风晴，真教可惜生。", 
            "清晨排猎骑，沃土见春耕。", 
            "犁起新泥润，布来嘉种盈。", 
            "田功时尚早，稍以慰吾情。"
        ], 
        "title": "见耕者", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "石桥过麦庄，麦色绿生香。", 
            "含露盈盈态，濛烟澹澹光。", 
            "进舟惊鹭翿，问柳喜莺簧。", 
            "西望香山近，春云却半藏。"
        ], 
        "title": "麦庄桥", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "灵祠俯碧津，丹雘为重新。", 
            "云气生帷幄，波光漾柍桭。", 
            "含弘敷大泽，时济佑斯民。", 
            "梦雨昨飘瓦，知时恰及春。"
        ], 
        "title": "广润祠昆明湖上旧有龙神祠爰新葺之而名之曰广润云", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "宵旰焦劳者，那堪变故丛。", 
            "灰心临素幔，泪眼向东风。", 
            "将老失长子，前年别正宫。", 
            "何愆频命蹇，不敢问苍穹。"
        ], 
        "title": "皇长子薨逝志悲", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "圆殿号承光，金源松桧苍。", 
            "迹陈宜赋咏，路便每徜徉。", 
            "琴瑟含清徵，玑衡协正阳。", 
            "前朝甘雨足，与物乐时昌。"
        ], 
        "title": "夏孟承光殿", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "娜娜别丰姿，馡馡香满墀。", 
            "饯春为后劲，延夏镇清蕤。", 
            "蝶引滕王画，牛欺刘训骑。", 
            "通身无点墨，谁与号辛夷。"
        ], 
        "title": "芍药", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "轻阴常靳雨，幽籁易延风。", 
            "奈可当繁虑，而兼望小丰。", 
            "连林锁新绿，流水贴残红。", 
            "属咏吾常惯，今来兴颇穷。"
        ], 
        "title": "轻阴", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "骤雨刚三刻，平田未一犁。", 
            "久乾润亦好，再沛泽仍徯。", 
            "差幸消尘壒，旋愁涣霁䨑。", 
            "盻殷将渴望，欣戚在云霓。"
        ], 
        "title": "骤雨（五月二十一日）", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "是处合消閒，林扉早闭关。", 
            "峰依云蕴藉，波激响潺湲。", 
            "俗客何能到，尘情尽可删。", 
            "扁舟载野鹤，奚往定孤山。"
        ], 
        "title": "钱维城山水画", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "膏泽欣沾足，仙蓬景倍佳。", 
            "心乎咨夏凊，慰矣识慈怀。", 
            "波涨澄依岸，花香静绕阶。", 
            "好占田野润，穑事廑思斋。"
        ], 
        "title": "诣畅春园皇太后宫问安", 
        "type": "律诗", 
        "yun": "佳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "谢雨仍逢雨，占时尚及时。", 
            "回苏真荷泽，昭应敢嫌迟。", 
            "底虑衣衫湿，贪看禾黍滋。", 
            "慰馀惭自问，何事屡来兹。"
        ], 
        "title": "五月二十七日诣黑龙潭谢雨是日复遇雨因成", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "云势凝三日，为霖渥且绵。", 
            "既沾差觉易，均被始应全。", 
            "爽入北窗美，膏滋南亩鲜。", 
            "凭栏天水合，何异泛兰船。"
        ], 
        "title": "溪亭对雨 其一", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "散漫复森萧，疏零亦密飘。", 
            "十分宜目送，千里慰心翘。", 
            "静馥喷红芰，新声入绿蕉。", 
            "繁忧一以释，书史足游遨。"
        ], 
        "title": "溪亭对雨 其二", 
        "type": "律诗", 
        "yun": null
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "精舍香山麓，游睎远近宜。", 
            "新晴松籁飒，暴涨石泉垂。", 
            "云外鹤呼侣，峰边鹿乳儿。", 
            "芸编在棐几，涤虑一翻披。"
        ], 
        "title": "玉华岫作 其一", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "乳窦云浆注，皋涂未散芬。", 
            "山蝉声欲竞，野草意含欣。", 
            "北牖真延爽，南风静对薰。", 
            "遥帷搴纵望，金碧叠螺纹。"
        ], 
        "title": "玉华岫作 其二", 
        "type": "律诗", 
        "yun": "文"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "精蓝据层阜，雁塔涌龙宫。", 
            "表里烟霞蔚，呼嘘苍颢通。", 
            "西峰围列嶂，北涧挂长虹。", 
            "累榭凭栏处，田盘指顾中。"
        ], 
        "title": "碧云寺", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "犹忆前冬月，云梯始习诸。", 
            "功成事师古，戈止众宁居。", 
            "实胜招提侧，华筵快霁初。", 
            "馂馀何必惜，可以逮豚鱼。"
        ], 
        "title": "赐健锐云梯营军士食即席得句", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "旧恨千秋永，新昌两度妍。", 
            "望帏神黯尔，举爵泪潸然。", 
            "儿辈临祥禫，予心警岁年。", 
            "重翻孙楚什，不忍读终篇。"
        ], 
        "title": "诣静安庄酹酒先皇后仙逝顿经二十七阅月兹以皇子等释服之期亲临致祭感星霜之迅迈思窈窕以难追一瞬惊心五言志痛", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "萝径辟云关，几馀偶趁閒。", 
            "来消三伏暑，坐对一房山。", 
            "籁度松梢谡，流经涧曲潺。", 
            "此时心应适，陡复忆民艰。"
        ], 
        "title": "夏日香山 其一", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "此热不可少，山中爽亦多。", 
            "延风开北户，对景秩南讹。", 
            "呼侣禽窥树，携儿鹿度坡。", 
            "还怜夏畦者，劳瘁复如何。"
        ], 
        "title": "夏日香山 其二", 
        "type": "律诗", 
        "yun": "歌"
    }, 
    {
        "author": "王翼凤", 
        "era": "清", 
        "subtype": null, 
        "text": [
            "秋山入未深，黄叶落已半。", 
            "遥遥人境心，似为云隔断。", 
            "沿溪闻清澌，寒蒋覆凌乱。", 
            "香刹丛林间，客至鸟方散。", 
            "林沈古佛堂，青萝掩经幔。", 
            "但闻候虫移，不觉时序换。", 
            "宇宙夫何常，悲哉气先涣。", 
            "愿假虚无缘，一证诸有观。", 
            "卓性澄锡泉，冥身脱尘绊。", 
            "共指娑罗阴，寥音迟来雁。"
        ], 
        "title": "秋日同范雨村游铁佛寺", 
        "type": "古风", 
        "yun": null
    }, 
    {
        "author": "王翼凤", 
        "era": "清", 
        "subtype": null, 
        "text": [
            "举家惬清尚，扁舟意如此。", 
            "明月秋复春，沧波一千里。", 
            "来往随云涛，凉风片帆驶。", 
            "借问何卜居，詹尹未容拟。", 
            "逦迤南北山，天转翠屏里。", 
            "相逢尽渔钓，琴樽答烟水。", 
            "自言河决流，频年罢于耜。", 
            "漂摇尽室行，浪迹靡乌止。", 
            "射阳田边宅，绿树今已矣。", 
            "披图怀伊人，宛然蒹葭涘。", 
            "雁晚长不归，洄溯傥有以。", 
            "谁歌沧浪清，涩缨劝君起。"
        ], 
        "title": "题刘楚桢先生江淮泛宅图", 
        "type": "古风", 
        "yun": "纸"
    }, 
    {
        "author": "王璐卿", 
        "era": "清", 
        "subtype": null, 
        "text": [
            "风落残红兰槛多。", 
            "墙阴袅娜紫遛过。", 
            "牡丹和露湿轻罗。", 
            "闲把鸳针穿蝶翅，戏抛绳拂引狸奴。", 
            "昼长挨得绣功夫。"
        ], 
        "title": "浣溪沙（见《众香词》）", 
        "type": "词", 
        "yun": null
    }, 
    {
        "author": "王璐卿", 
        "era": "清", 
        "subtype": null, 
        "text": [
            "容婀娜，意轻盈，一抹淡烟深锁。", 
            "灞桥攀尽又还生。", 
            "惹离情。", 
            "东风吹得春无主，搅乱半天飞絮。", 
            "王孙马上不思家。", 
            "奈何他。"
        ], 
        "title": "柳含烟 本意", 
        "type": "词", 
        "yun": null
    }, 
    {
        "author": "王璐卿", 
        "era": "清", 
        "subtype": null, 
        "text": [
            "怪尔庄生何事，勾人别思，惹我离魂。", 
            "十二画栏深处，依旧黄昏。", 
            "月溶溶、桃花满地，烟淡淡、柳絮盈身。", 
            "正氤氲。", 
            "香浮翠幕，雾锁重门。", 
            "殷勤。", 
            "忽听天际，数声横笛，一曲阳春。", 
            "凝望琼楼素娥，如雪乱红云。", 
            "似依稀、莺牵绣带，还缥缈、蝶绕罗裙。", 
            "羡巫神。", 
            "凌波来去，不动芳尘。"
        ], 
        "title": "玉蝴蝶 咏梦", 
        "type": "词", 
        "yun": null
    }, 
    {
        "author": "王燮", 
        "era": "清", 
        "subtype": null, 
        "text": [
            "朝朝辇路迷官柳，无事閒居羡犀首。", 
            "不知花发满城春，劳疲岂暇思樽酒。", 
            "青宫高选列仙居，素怀静得仁者寿。", 
            "禁中待漏惹芳菲，花底开筵杂齑韭。", 
            "凤城西偏西蜀种，四株植自何人手。", 
            "甲第云边第一人，乞与先生此留守。", 
            "琼瑶飞佩肃行列，粉黛联裾侍左右。", 
            "香散霏霏被比邻，辉映两两如相偶。", 
            "何来俗吏走风尘，窥门只见长鬣叟。", 
            "君实不在语习惯，子敬径造孰可否。", 
            "蝶恣蜂狂春正闹，目游心醉浑忘久。", 
            "虽云未得坐春风，此日此花吾不负。", 
            "曾闻文宴泛三雅，应许词章富二酉。", 
            "先生调高真寡和，诗成妙理包万有。", 
            "天赋清才与清景，信知有德堪消受。", 
            "京华几日留甘棠，咫尺星轺傍南斗。"
        ], 
        "title": "高上傅宅海棠敬次原韵", 
        "type": "古风", 
        "yun": "有"
    }, 
    {
        "author": "王燮", 
        "era": "清", 
        "subtype": null, 
        "text": [
            "皇天积雨何惨酷，贫贱知交益困蹙。", 
            "京师十日滞霪霖，星漏满床湿囊簏。", 
            "秦园旅客心孔哀，拥衾兀坐愁瑟缩。", 
            "门外潦水深七尺，讵止污泥阻华毂。", 
            "城南北音梗绝，停云怅望几信宿。", 
            "为念萧馆索居人，饥渴无乃绝饘粥。", 
            "欲持樽酒相慰藉，咫尺千里空踯躅。", 
            "东望黑云多水气，故园应已伤禾菽。", 
            "呜呼，饥馑何待卜。"
        ], 
        "title": "苦雨叹柬张四", 
        "type": "古风", 
        "yun": null
    }, 
    {
        "author": "王燮", 
        "era": "清", 
        "subtype": null, 
        "text": [
            "中原有名士，白首犹潦倒。", 
            "一身大布衣，浩然畅吟啸。", 
            "涉境极坎坷，诙谐语仍妙。", 
            "自云父母身，珍重敢自暴。", 
            "风霜系远念，精力苦衰耗。", 
            "高堂垂爱心，艾老甚幼少。", 
            "千钧慎担荷，百岁求自劭。", 
            "努力尚加餐，保身即纯孝。"
        ], 
        "title": "赠吴述之先生 其一", 
        "type": "古风", 
        "yun": null
    }, 
    {
        "author": "王燮", 
        "era": "清", 
        "subtype": null, 
        "text": [
            "石君炫锦障，申公迓蒲车。", 
            "岂知醉中狂，天地为之庐。", 
            "惟兹富若贵，本为人所趋。", 
            "金谷罹奇祸，坛席讥竖儒。", 
            "李杜并沈沦，颢气冲太虚。", 
            "如何千载后，共许经济储。", 
            "乃知穷达理，不在荣与枯。", 
            "先民亦有言，浊水求明珠。"
        ], 
        "title": "赠吴述之先生 其二", 
        "type": "古风", 
        "yun": null
    }, 
    {
        "author": "王燮", 
        "era": "清", 
        "subtype": "七言律诗", 
        "text": [
            "高唱曾随鹤唳闻，中年壮气得支分。", 
            "抱关亭馆宾犹主，当代英雄操与君。", 
            "垂老一麾辞魏阙，清声千古落江濆。", 
            "太平湖上行吟处，疏木寒蝉向夕曛。"
        ], 
        "title": "哀故九江知府王君应孚", 
        "type": "律诗", 
        "yun": "文"
    }, 
    {
        "author": "王璐卿", 
        "era": "清", 
        "subtype": "七言律诗", 
        "text": [
            "满囊文赋焕青雯，半欲珍藏半欲焚。", 
            "宿有才名惊谢眺，岂非时数忌刘蕡。", 
            "美人日暮怀香草，帝子中流倚碧云。", 
            "翘首才知天自阔，沧浪歌罢酒初醺。"
        ], 
        "title": "答杏飙简稿", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "十年重作广州客，斜日朝台感今昔。", 
            "上将高谈横海坛，经师别换名山席。", 
            "要令五管盛文治，万派新潮海天碧。", 
            "少年豪想鲲鹏化，群蛮犷俗豚鱼格。", 
            "朝廷正用名臣后，畀养人才培国脉。", 
            "使节联翩后先至，侯伯谷蒲耀圭璧。", 
            "并念先公竹马儿，虽作荒伧犹护惜。", 
            "平生空慕仓海君，无力能褫虎狼魄。", 
            "新交子房偏我厚，卧我元龙楼百尺。", 
            "门前更留京兆马，明月清尊永佳夕。", 
            "青眼高歌送我东，惜我才薄无能役。", 
            "神州百年感桓温，广武一叹同阮籍。"
        ], 
        "title": "将之岭东劝学，沈涛园廉访以长句见送，次韵奉答，兼柬岑云阶、张坚白", 
        "type": "古风", 
        "yun": "陌"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "终南大华遥相望，从天东下黄河黄。", 
            "千年王气久消歇，秋陵思哭秦汉唐。", 
            "三原陈生胸有史，东随黄河观海水。", 
            "茫茫海水扬胡尘，嗟哉何止秦无人！"
        ], 
        "title": "短歌赠陈伯澜", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "金经已不完，泥犁亦残堕。", 
            "茫茫一片匡庐云，出山遍證人天果。"
        ], 
        "title": "题实甫所藏庐山开先寺宋牧仲施唐人地狱变相图并写经残卷", 
        "type": "古风", 
        "yun": "哿"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "天吊水。", 
            "元云黯黯天色死。", 
            "蓬发如霜不自理，玉榻金床卧忘起。", 
            "八柱摇摇半颓陀，佛哭仙啼怖天毁。", 
            "天公挥泪作洪水，流下昆崙为祸始。", 
            "天吊水。"
        ], 
        "title": "禽言和姚俊卿孝廉韵六首 其一", 
        "type": "古风", 
        "yun": "纸"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "树枝烧得著。", 
            "十日并出，轨道交错，妖光怪芒，天焚地烁。", 
            "手无后羿弓，安得九乌落？", 
            "榑桑根焦海水涸。", 
            "树枝烧得著？"
        ], 
        "title": "禽言和姚俊卿孝廉韵六首 其二", 
        "type": "古风", 
        "yun": "药"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "兜兜。", 
            "汝有田畴，予用有秋。", 
            "汝车汝舟，予惟榷是求。", 
            "胥人而雠，胥鬼与谋；", 
            "山竭海枯，无孔不搜。", 
            "不竭不枯，予沽予售。", 
            "予惟鬼之酬，载冕载旒，亦莫敢予尤。", 
            "兜兜。"
        ], 
        "title": "禽言和姚俊卿孝廉韵六首 其三", 
        "type": "古风", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "先顾！", 
            "先顾！", 
            "蹇人上天天有路，天门沉沉生紫雾，愚者不悟智者悟。", 
            "海上有秘方，黄金良可铸。", 
            "尔徒赤手谋青云，群仙不欢天亦怒。", 
            "河间车斑斑，何不谋之河间奼？", 
            "先顾！", 
            "先顾！"
        ], 
        "title": "禽言和姚俊卿孝廉韵六首 其四", 
        "type": "古风", 
        "yun": "遇"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "归飞！归飞！", 
            "凤皇南飞，桐落竹稀。", 
            "集枯忍饥，水无莼菰、山无蕨薇。", 
            "芒芒四野，尔安适归？", 
            "归飞！归飞！"
        ], 
        "title": "禽言和姚俊卿孝廉韵六首 其五", 
        "type": "古风", 
        "yun": "微"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "都护！都护！", 
            "汝屯汝戍，汝仓汝库。", 
            "饱汝潼酪，雄衣猛裤。", 
            "海不及煮，山不及铸；", 
            "赤地万里，惟汝之故。", 
            "山裂海飞，强者天仆；", 
            "我戈我矛，我剑我屦。", 
            "正我索疆，张我韶頀。", 
            "我妇我孺，十日大酺。", 
            "勿梦梦天，天今云寤。", 
            "谁为天言，朱鸟有咮。", 
            "都护！都护！"
        ], 
        "title": "禽言和姚俊卿孝廉韵六首 其六", 
        "type": "古风", 
        "yun": "遇"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "三岁识四声，七岁能文章。", 
            "十三冠童军，英声震文场。", 
            "平生性沉郁，雅不乐襮彰。", 
            "宅躬已高洁，治事尤精详。", 
            "奋起佐义师，大节何慨慷。", 
            "先忧后乐志未遂，眼看海化田栽桑。", 
            "眇眇一秀才，诏令侨海阳。", 
            "芦中之人信穷士，国仇家愤何能忘？", 
            "吃箫不为吴市乞，卜邻石户同农忙。", 
            "山中千树桐，泽中千足羊。", 
            "无聊聊读货殖传，更用陶朱公策施之商。", 
            "人生患难思骨肉，况乃兄弟非寻常。", 
            "少为失母雏，出入相扶将。", 
            "以父为之师，读书同一堂。", 
            "双峰之山何峨峨！", 
            "大甲之水何汤汤！", 
            "瑞莲王子池、古柏大部庄，何须风雨夕，始复思联床。", 
            "此情此境曾几日，君年且壮予且强。", 
            "渡江忠义人，俗口诮曰伧。", 
            "方同筹划宇宙分内事，将飞敛翼聊徜徉。", 
            "三豕渡河岁云暮，送君韩江江上风帆张。", 
            "谁知此别遂永诀？", 
            "至今每过泪洒江亭旁。", 
            "春风吹客忽出海，岂复再觅扶馀王？", 
            "临行不得一握手，心有万绪谁度量。", 
            "三书海外竟绝笔，语语真挚尤心伤。", 
            "忧患焚和抑何亟？", 
            "满腔热血冰难凉。", 
            "丈夫死牖下，恨不为国殇。", 
            "是时乾坤正翻覆，目不忍视能无盲？", 
            "飘然撒手不姑待，南溟有客方归航。", 
            "闻丧复闻乱，百感增茫茫。", 
            "谁为赋大招？", 
            "返魂终无香。", 
            "魂来夜黑晓得耗，信知梦寐非荒唐。", 
            "登坟一哭千古恸，空山转眼今几霜。", 
            "渡台船针指辰巽，山中坟向如其方。", 
            "化为黄鹄有羽翼，东南飞定还吾乡。", 
            "黄鹄能言反乎复，天荒地老此恨终须偿。", 
            "安能浪信人言已成佛，幻视世界无兴亡。", 
            "佛言我相即非相，此图何乃神飏飏！", 
            "每见此图在，不信其人亡。", 
            "其才未展肆，其貌非老苍。", 
            "丰其智慧啬其寿，生才何意吾直疑彼苍。", 
            "神龟不可呼，安得叩九阊。", 
            "吾家世忠孝，卜者言将昌。", 
            "不于其身于其子，丹山已见双凤皇。", 
            "益之一凤雏，三凤方翱翔。", 
            "视此图中人，前辉而后光。", 
            "题图者谁？", 
            "为乃兄义师故帅虞曹郎。"
        ], 
        "title": "题崧甫弟遗像", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "仙不在菖蒲涧，佛不在风幡堂。", 
            "劳君打包出东林、骑鹤离武昌。", 
            "与君携手南极旁，坐看东海恶潮撼乐浪、西峤战云连点苍。", 
            "地下斗麒麟，天上笯凤凰。", 
            "有矢不得射贪狼，有弓不得挂扶桑。", 
            "三十六军尽女子，军中之气安得扬？", 
            "乘轩三百人，济济何跄跄？", 
            "江南李花河北杨，天下方歌妩媚娘。", 
            "瓮头揭取六一泥，放出北斗斟天浆。", 
            "上天谁禦蛟龙车？", 
            "渡海谁驾鼋鼍梁？", 
            "地下主者媪不翁，天上主者刘而张。", 
            "烈烈蚩尤魂，持头欲咋古帝轩辕黄。", 
            "千秋万岁心徒伤，横来小者侯而大者王。", 
            "乃今置之祝融汪，古月不凉今月凉。", 
            "不生不死，百草何用神农尝？", 
            "长剑玉珥鸣琳琅，北收黄河南收江，乾坤纳纳一钵藏。", 
            "筮亦不能短，龟亦不能长。", 
            "赤手捧出日月双，九头之纪重纪天地人三皇。", 
            "北不尽幽燕，南不尽荆扬。", 
            "呼取天孙为织裳、牵牛为服箱。", 
            "胡为乃与下界虮虱徬徨重徬徨。", 
            "古来颜回为素臣、仲尼为素王。", 
            "华衮斧钺，笔削终日忙。", 
            "有天仅倚杵，压头头不昂。", 
            "丈夫动辄计万世，毕竟几人遗臭与流芳。", 
            "麟乎麟乎逢鲁圉，凤兮凤兮趋楚狂。", 
            "僬侥之民不自小，乃与龙伯大人之国相颉颃。", 
            "天欲无三光，地欲无五常。", 
            "世间狐貉瞰人尽，更遣虎豹来九阊。", 
            "与君相逢今日竟何日，非苏非李落日吟河梁。", 
            "三万六千椰酒觞，饱有荔枝饥槟榔。", 
            "三生一穗沉水香，死不用青蝇吊仲翔，生不用金鸡下夜郎。", 
            "罗浮仙蝴蝶，作茧供衣裳。", 
            "香溪之水春可航，朱明洞天径未荒。", 
            "送君此去吾亦隐，四百三十二君待我开草堂。", 
            "麻姑、玉女、梅花、美人尽列侍，人间无此温柔乡。", 
            "噫嘻乎嗟哉！", 
            "白云乡是温柔乡。"
        ], 
        "title": "放歌次实甫将别岭南韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "南风吹沙何烈烈，抟抟大地瓦解裂。", 
            "如山火云势岿蠘，欲雨不雨天益热。", 
            "照眼榴花作午节，江上水嬉武可阅，打鼓鸣钲角优劣。", 
            "使船如马马化龙，飞龙回头笑跛鳖，百里横江渡才瞥。", 
            "嗟尔健儿好身手，慎勿思起为枭桀。", 
            "年来民穷盗益多，群盗如毛不可栉。", 
            "小犹乡落事攻剽，大且据城谋篡窃。", 
            "此方告平彼旋起，一岁之间四五发。", 
            "东南已无干净土，半壁江山半腥血。", 
            "民言官苛迫民变，官言革命党为孽。", 
            "彼哉革命党曷言，下言政酷上种别。", 
            "假大复仇作橥楬，横从海外灌海内，已似洪流不可绝。", 
            "益之民穷变易煽，鱼帛狐篝竞潜结。", 
            "事败党人辄跳免，东邻西邻相窟穴。", 
            "可怜惟尔愚民愚，身罹兵诛家立灭。", 
            "年来招兵兵益多，东征西防未容撤。", 
            "饥困兵言月饷少，罗掘官言库储绌。", 
            "嗟哉民变犹可说，祗忧兵变不可说，此事迩来已芽蘖。", 
            "民犹可煽况煽兵，庞勋之徒何代蔑？", 
            "尤难言者东西邻，公庇群凶嗾内齧，鹰瞵狼睒谋我缺。", 
            "彼谋我者原多途，既山取金路敷铁。", 
            "更乘内乱肆厥毒，坐恐吾民靡有孑。", 
            "我今内治方无人，何力能俾外谋折？", 
            "官惟露布誇贼平，功状张皇某某列。", 
            "愁来且进菖蒲觞，有荔如丹藕如雪。", 
            "龙舟归去夜微雨，仰视江天黯空阔。"
        ], 
        "title": "戊申广州五月五日作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "文明古国五千载，中经秦火诗书在。", 
            "汉兴诸儒功最多，不有守先后何待。", 
            "西海潮流猛秦火，东风复助为妖祸。", 
            "障川挽澜今无人，后生小子忘丘轲。", 
            "昆崙山高东海深，百王千圣知此心。", 
            "终看吾道益光大，日月行天无古今。"
        ], 
        "title": "寄赠国学保存会诸子", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "东村有荔枝，西村有荔枝，南村有荔枝，北村有荔枝，村人看客衔尾舟来时。", 
            "双轮在前画舫随，入涌涌路歧复歧，汽笛鸣使村人知。", 
            "村人有约远迎客，村童村妇纷来窥。", 
            "几成看杀卫叔宝，荔枝树下人争围。", 
            "岂知老饕苍髯已三尺，馀客亦复鬑鬑皆有须，但动食指思朵颐。", 
            "是时荔枝半生熟，青红满眼光陆离。", 
            "荷包太早桂味迟，五月黑叶方垂垂。", 
            "采之满筐出供客，更令饱饫兼僮厮。", 
            "我舟泊处上有丞相祠。", 
            "但能耕稼魏公庄，岂必识字为佳儿。", 
            "村居若有千树荔，更用千户侯何为？", 
            "维闽与粤荔枝国，各有佳品因时宜。", 
            "君谟作谱起聚讼，彼优此劣词何支。", 
            "我生于闽长侨粤，有荔枝处皆尝之。", 
            "平生嗜荔如嗜色，情人之眼皆西施。", 
            "少年最爱十八娘，至今追忆神犹驰。", 
            "自来岭南日啖三百颗，临风辄念天人姿。", 
            "门书荔子甲天下，已生荔子生梅妃。", 
            "梅妃生闽杨妃粤，杨妃宠盛梅妃衰。", 
            "人间选色论品目，两皆尤物天所遗。", 
            "亦如荔枝各具色香味，相看不厌、不见常相思。", 
            "奈何玉环不自爱乡味，坐令蜀产称珍奇。", 
            "蜀荔之佳万万逊闽粤，维髯蜀客亦谓言非欺。", 
            "惜髯但啖粤荔未到闽海湄，惟应楚客粤归足傲道州老，此来非早仍非迟。", 
            "亲解海山仙人绛罗襦，临江况复将别离？", 
            "江天过午村鸡啼，满船载得荔枝去，濛濛烟雨遮船旗。"
        ], 
        "title": "李湘文（启隆）邀同雪澄、实甫、陶阳二子上涌村啖荔枝作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "炎天久不雨，一雨遂汎滥。", 
            "三江势俱涨，有地皆水占。", 
            "平乡水过屋，高市水入店。", 
            "桑田尽成海，馀者山未陷。", 
            "无堤能自坚，有稻不得敛。", 
            "灾民露天宿，屡徙常倚担。", 
            "生者鹄面立，死者鱼腹殓。", 
            "天心夙仁爱，忍使民昏垫。", 
            "无家百万人，仰视宁无憾。", 
            "虽有泛舟粟，救死亦云暂。", 
            "来日良大难，安能久遍赡？", 
            "平生愧禹稷，饥溺常在念。", 
            "徬徨起中夕，侧目江云暗。"
        ], 
        "title": "述灾", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "大江浩浩趋东海，汇为大湖涵远空。", 
            "由来江左数人物，民风虽雌文则雄。", 
            "阳湖陈生三十九，手治官书百粤走。", 
            "乞我题诗写古愁，夜半携尊酌南斗。"
        ], 
        "title": "赠阳湖陈生", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "一死成水仙，谁知孙登假？", 
            "趑趄复趑趄，妄梦得天下。"
        ], 
        "title": "虫豸诗八首（著涒吟社题） 其四 蛆", 
        "type": "古风", 
        "yun": "马"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "与君同死生，义不殊贵贱。", 
            "由来香国中，不立贰臣传。"
        ], 
        "title": "虫豸诗八首（著涒吟社题） 其五 蜂", 
        "type": "古风", 
        "yun": "霰"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "尔鸣亦云善，尔操亦可嘉。", 
            "心肝尔全无，老作两头蛇。"
        ], 
        "title": "虫豸诗八首（著涒吟社题） 其七 蚓", 
        "type": "古风", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "江山不复故，岂有故城郭？", 
            "登高浩四瞩，风尘变京洛。", 
            "我怀古仙人，五云有楼阁。", 
            "安能徇利名，生命付鼎镬。", 
            "服食求神仙，此意良不恶。", 
            "平生南北走，羹蛇饮羊酪。", 
            "支离养生事，入世久飘泊。", 
            "非无合丹术，神药犹待索。", 
            "黄金未能炼，四海一空橐。", 
            "入目皆桑田，沧海已成昨。", 
            "仰天自搔首，白发不可却。", 
            "高空何泬寥！大野何广漠！", 
            "投身坠世网，羽翼何时作？", 
            "我本江海人，出世是归著。", 
            "惟君知此意，赠我仙人药。", 
            "灵兼芝草采，冷共梅花嚼。", 
            "于时天地昏，日月嗟蚀薄。", 
            "蟠湫蛟龙战，磔肉狼虎攫。", 
            "长啸谢世氛，一任舟移壑。", 
            "相期有霄汉，云霞得所托。"
        ], 
        "title": "晴皋诗来，兼惠黄精，次韵答之", 
        "type": "古风", 
        "yun": "药"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "万山之中小县耳，乃有须眉之男子。", 
            "山是大明山，水是大明水，明亡六年犹守此。", 
            "岂有若夫为不善，人自不识若夫豪杰士。", 
            "若先生者，乃能真不死。", 
            "忠孝节义名四旗，白马之乡良足纪，先生之风今未已。", 
            "噫嚱乎嗟哉！", 
            "当时乃已神龙见首不见尾。"
        ], 
        "title": "白马乡有怀明义土赖若夫先生", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "海上原多不死药，此语传自秦汉间。", 
            "安知古语今始实，不死不在求神仙。", 
            "病原不死药之死，竞咎中医失医理。", 
            "由来官失学在夷，即今论药已如此。", 
            "多君卖药高韩康，专从海上搜神方。", 
            "瓶中海水尽甘露，不须更待神农尝。", 
            "五羊城头春草发，五羊城外春潮阔。", 
            "捣药仙禽啼海云，春风过处江山活。"
        ], 
        "title": "赠莫生", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "我生本在东海东，中有万三千尺出海之高峰。", 
            "此峰上有万年不化之古雪，玉立天半尤奇雄。", 
            "我生延平同甲子，坠地心妄怀愚忠。", 
            "毗耶故国不能守，脱身兵火烧天红。", 
            "坐令玉山竟落五百年后此一劫，有愧东渡沧海朱家龙。", 
            "扁舟走闽复走粤，郁然五岭佳气何葱茏？", 
            "神僧许我一片乾净土，闯然入户精灵通。", 
            "闽粤之交小卜筑，手斩荆棘披蒿蓬。", 
            "南来腾空立天马，北眺水月明石虹。", 
            "玉华金简并罗列，吾庐为主山为从。", 
            "东望军山念吾祖，勤王当日亦复师无功。", 
            "吾庐之西万松顶，大山小山森相宫。", 
            "此山乃若特为吾庐设，山名不妨偶与匡君同。", 
            "四山之中中有村，吾庐适在村当中。", 
            "人间若别有天地，桃花流水尽日声淙淙。", 
            "额吾庐以黄庭语，岂欲上蹑神仙踪？", 
            "表吾庐者奉新许，笔势劲若铭彝钟。", 
            "丙申之春吾庐寔经始，买山更在光绪乙未之初冬。", 
            "十五年中一转瞬，辋川图画久慕前贤风。", 
            "镜中谁作此狡狯，山林舍宇人物顿觉如亲逢。", 
            "堂堂乎张，文采冠吾党，前辉后光昌而丰。", 
            "人生意气潜契合，东山茯苓西山松。", 
            "为吾题图意乃在图表，证今引古词何鸿！", 
            "即以词论已超绝，直与明镜摄影齐神工。", 
            "嗟哉文学在今日，遭值世宙方昏雺。", 
            "已抑公羊作饼家，更诬孔子为儒童。", 
            "三年不飞亦已矣，岂有一举天能冲？", 
            "夐乎欲论太平世，人狙出口谁能容？", 
            "君家仲坚昔吾慕，偶然游戏海上思作虬髯公。", 
            "安知仍落此世界，儒冠复戴奄奄欲绝宁吾衷。", 
            "已无一时豪杰可摧倒，聊欲万古开拓吾心胸。", 
            "昆崙山脉走南戒，万水趋海朝祝融。", 
            "此间山水清雄良足寄怀抱，且收倚天长剑韬神锋。", 
            "太平之民或容作，教取子孙识字为耕农。", 
            "南荒丹山本凤穴，凤虽不至吾仍种竹栽梧桐。", 
            "梦中忽见海上故亲友，落月黑塞林青枫。", 
            "偶图山居志吾幸已脱劫外，乃劳翩然大句相推崇。", 
            "人生得閒无事亦仙福，黄庭此语吾所宗。", 
            "有山不归果何乐，世网一坠嗟重重。", 
            "庐山之君昨招我，云中手把青芙蓉。"
        ], 
        "title": "以摄影法成澹定村心太平草庐图，张六士为题长句，次其韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "洪水已注沧溟东，洼者为泽高者峰。", 
            "茫茫大陆号中国，战争几辈誇英雄。", 
            "成为帝王败寇盗，佐帝王者臣称忠。", 
            "有史以来数千载，几朝战血山河红。", 
            "天地杀机不一发，草泽各倖蛇成龙。", 
            "一龙升天众蛇伏，龙居云气偏葱茏。", 
            "是时天下号一统，兵戈四海初交通。", 
            "青青战地见禾黍，遗民垦土锄蒿蓬。", 
            "威加海内猛士尽，贯日无气成长虹。", 
            "喔咻屡下宽大诏，与民休息民咸从。", 
            "词臣例上太平颂，举朝将相争言功。", 
            "迂儒掉头不肯信，手抚古瑟调商宫。", 
            "独居深念此何世，此仍据乱非大同。", 
            "亢然远慕太平世，高歌金石深山中。", 
            "山中古瀑飞潺淙，白云满径无人踪。", 
            "冥心自铸太平象，人间半夜闻清钟。", 
            "儒书自昔用者寡，况今闭塞方严冬？", 
            "匹夫慷慨念天下，我正坐有迂儒风。", 
            "挭然与世无一可，太平梦想能躬逢。", 
            "已不作太华陈希夷，又不作武当张三丰。", 
            "胡为独诵黄庭内景语，谡谡山阁风生松。", 
            "有山可隐尚不隐，秋南春北为宾鸿。", 
            "自名曰士亦求食，其术更绌农桑工。", 
            "不知挟持果何具，谓欲与世除昏雺。", 
            "太平有待吾且老，岂有丹鼎能还童？", 
            "眼中鸡鹜各争长，卧看一鹤苍霄冲。", 
            "庙堂纷纷有人在，山林养志犹吾容。", 
            "卧龙一出太多事，惜不终老从庞公。", 
            "吾庐山村曰澹定，聊付图画旌吾衷。", 
            "文昌题句叹奇绝，已若丹篆吞吾胸。", 
            "穷郊忽出八叉手，一收寒态生春融。", 
            "云龙上下吾党事，岂诧衣钵传机锋。", 
            "九原若起柳州柳，定许古调歌黄农。", 
            "春山花落桐君桐，春雨夜长枫人枫。", 
            "手披旧史发浩叹，无数神圣纷追崇。", 
            "乾坤一儒腐可笑，差喜吾党诗相宗。", 
            "画中吾庐在何许？罗浮东望烟云重。", 
            "四百三十二峰正初日，海天朵朵金芙蓉。"
        ], 
        "title": "叠韵再题心太平草庐图，并答温丹铭", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "写影入明镜，移之尺纸间。", 
            "明镜无遁形，难得山真颜。", 
            "而况尺幅纸，欲写四面山。", 
            "山中有吾庐，更有山中田。", 
            "尝脔知大烹，见羽知吉光。", 
            "但写一角山，吾庐山之阳。", 
            "溪泉何汤汤！树石何苍苍！", 
            "山尽补以云，中有无尽藏。"
        ], 
        "title": "以摄影心太平草庐图移写纸本（自题五言古六首） 其一", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "天下万山祖，其名曰昆崙。", 
            "昆崙有南支，万里趋越门。", 
            "人生亦有祖，谁非黄炎孙？", 
            "归鸟思故林，落叶恋本根。", 
            "我从海上来，卜庐澹定村。", 
            "东望徵君山，吾祖祠墓存。", 
            "明夷兆谁筮？参军墓谁题？", 
            "呀呀朱鸟咮，郁郁冬青枝。", 
            "夜半雪压庐，重撰铜弦词。"
        ], 
        "title": "以摄影心太平草庐图移写纸本（自题五言古六首） 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "绢寿八百年，纸本寿过之。", 
            "人生百年耳，写此将何为？", 
            "吾亦爱吾庐，此意陶潜知。", 
            "黄者径菊花，碧者门柳丝。", 
            "南山有佳气，松风吹酒卮。", 
            "高咏归去来，宜得图传之。", 
            "惜皆付后人，图者非当时。", 
            "十日画一水，五日画一石。", 
            "姚翁年七十，照海须眉白。", 
            "为写吾庐图，森森见松柏。", 
            "群山走腕下，万里若咫尺。"
        ], 
        "title": "以摄影心太平草庐图移写纸本（自题五言古六首） 其三", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "昔者陆放翁，庵额心太平。", 
            "自云此三语，取自黄庭经。", 
            "放翁振奇人，平生喜谈兵。", 
            "上书论北伐，策马尝西征。", 
            "未甘以文字，供奉小朝廷。", 
            "至老志不衰，家祭诗可徵。", 
            "吾生于放翁，所遭百不同。", 
            "同者惟此心，天或哀吾穷。", 
            "有海畀不波，有岁畀常丰。", 
            "吾穷足自慰，老作太平翁。"
        ], 
        "title": "以摄影心太平草庐图移写纸本（自题五言古六首） 其四", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "吾生寡嗜好，独嗜佳山水。", 
            "吾庐深山中，颇具丘壑美。", 
            "每咏紫芝歌，老亲色然喜。", 
            "山中白云词，时取教诸子。", 
            "虽不求神仙，亦究黄庭旨。", 
            "谁谓神仙言，治道不在此。", 
            "一心先自平，万事罔不理？", 
            "天下不太平，必自人心始。", 
            "仙者特山人，其人常葆真。", 
            "吾亦葆吾真，一室天下春。"
        ], 
        "title": "以摄影心太平草庐图移写纸本（自题五言古六首） 其五", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "山中有老桂，已阅五百年。", 
            "不知众木中，何自全其天。", 
            "得毋月宫树，落子生此间。", 
            "亭亭十丈许，翠盖凌秋烟。", 
            "花时十里香，黄雪霏霏然。", 
            "此桂天下无，是当别作图。", 
            "上图栖翠凤，下图覆玉蜍。", 
            "再阅五千年，见桂知吾庐。"
        ], 
        "title": "以摄影心太平草庐图移写纸本（自题五言古六首） 其六", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "青山不幸近城郭，万坟鳞葬成痏疮。", 
            "安知近郭无完坟，前者已掘后者藏。", 
            "每遭兵燹尤不幸，攻城筑垒多夷伤。", 
            "抛残万骨没秋草，圹砖墓石墙营房。", 
            "君不见五羊城外山上坟，明碑已少况宋唐！", 
            "千年忽出买地碣，玉骨久化黄尘扬。", 
            "土花洗出南汉字，传之好事珍琳琅。", 
            "当时邑里藉考證，其奈书劣文侜张！", 
            "清明风吹花草香，出门拜山车马忙。", 
            "茶寮杂坐半伧父，谁吊扶风廿四娘？"
        ], 
        "title": "宝汉茶寮歌", 
        "type": "古风", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "榴花村人义旗起，梅蔚山下行朝峙。", 
            "桓桓仗钺熊将军，落日光回海云紫。", 
            "时先从祖判韶石，心共将军表忠赤。", 
            "嗟哉天水不复碧，热血射天天为白。", 
            "由来胡运无百年，此乡复出东莞伯。", 
            "东莞山水天下奇，英雄屡见生于斯。", 
            "天生英雄付劫运，尤伤心者袁督师。", 
            "敌方用间朝不知，长城自坏甘人欺。", 
            "朱明亡局决于此，何待粤中争立时！", 
            "北都破败南都弃，三闽四广成何事？", 
            "君臣遗冢空残碑，流花桥畔啼鹃泪。", 
            "尔伯尔侯苏与张，张家兄弟不可当。", 
            "苍黄百战野塘死，一死何止流荧光。", 
            "人言东莞古闻邑，有人吊古编遗集。", 
            "六百年来战血凉，夜半灵旗鬼雄泣。", 
            "鬼雄末造殊可哀，破碎河山莫收拾。", 
            "圆头山人尔何幸？东南保障功名立。", 
            "我爱英雄尤爱乡，英雄况并能文章！", 
            "手持乡土英雄史，倚剑长歌南斗旁。"
        ], 
        "title": "题张生所编东莞英雄遗集", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "九万里程环地底，四千年史创皇初。", 
            "别开揖让征诛局，山海重编化益书。"
        ], 
        "title": "钟文南太守（宝熙）自美洲回里赋赠二首 其一", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "纽约铁桥天下稀，男儿壮志未应违。", 
            "班超万里封侯去，陆贾千金奉使归。"
        ], 
        "title": "钟文南太守（宝熙）自美洲回里赋赠二首 其二", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "烈烈南风沙扑天，武陵安稳种仙田。", 
            "桃花流水无今古，閒过苍鹅出地年。"
        ], 
        "title": "次韵奉答藕华 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "伴食纶扉几日开，紫垣惊见坼三台。", 
            "东门黄犬华亭鹤，都入香山感事来。"
        ], 
        "title": "次韵奉答藕华 其二", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "响遏珠尘落殿楹，瑶池春宴按歌情。", 
            "不知零落云韶部，可向秦楼逐凤鸣。"
        ], 
        "title": "次韵奉答藕华 其三", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "啄屋乌多燕子稀，黑云如墨压城围。", 
            "寻常百姓无家别，不独乌衣巷已非。"
        ], 
        "title": "次韵奉答藕华 其四", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "休向人间更赋哀，迢迢云汉待昭回。", 
            "擎天各展黄人手，重捧红轮出海来。"
        ], 
        "title": "次韵奉答藕华 其五", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不晴不雨酿春寒，万里归承膝下欢。", 
            "亲侍罗浮万年杖，湖山无恙故乡看。"
        ], 
        "title": "立春前一日侍家大人游薯村题宗人山楼二（薯村在镇平县北文福乡）首 其一", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "近约山村作近游，看山今始快登楼。", 
            "停栏忽动飞熊感，西望长安渭水流。"
        ], 
        "title": "立春前一日侍家大人薯村题宗人山楼二首 其二", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "重帘不捲久留香，压院云阴漏晚光。", 
            "是雨是晴浑未定，碧桃花下看斜阳。"
        ], 
        "title": "重帘", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "春山草浅畜宜羊，山半开畬合种姜。", 
            "比较生涯姜更好，儿童都唱月光光。"
        ], 
        "title": "游姜畬，题山人壁二首 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东风吹暖好年光，正月蟾蜍已落塘。", 
            "更乞天公三日雨，山田高下有新秧。"
        ], 
        "title": "游姜畬，题山人壁二首 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "虬枝十丈老槎枒，迸出烘天万朵霞。", 
            "惜我来迟春已暮，东山开过木棉花。"
        ], 
        "title": "虬枝", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "四姑嶂下花始开，九子岭边闻晚雷。", 
            "濛濛细雨一帆重，人向春云来处来。"
        ], 
        "title": "雨宿新步，次韵答子华三首 其一", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不羡封侯入玉门，中原未靖虎狼群。", 
            "欲呼力士携锥出，谁是人间仓海君。"
        ], 
        "title": "雨宿新步，次韵答子华三首 其二", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "春江欲济苦无舟，滚滚清流变浊流。", 
            "醉看蛟龙挟云去，临池且为学书留。"
        ], 
        "title": "雨宿新步，次韵答子华三首 其三", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "西风吹泪石头城，老作中书转损名。", 
            "自是毫无丈夫气，山阴此语定平生。"
        ], 
        "title": "褚渊", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "梦觉游仙天欲明，东窗一角白初生。", 
            "梅花纸帐春慵起，卧听山禽奏乐声。"
        ], 
        "title": "梦觉", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天宝年间万事非，禄山在外内杨妃。", 
            "先生沈醉宁无意，愁看胡尘入帝畿。"
        ], 
        "title": "题太白醉酒图 其一", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "早年妙句擅沉香，晚作流人下夜郎。", 
            "谁识先生非酒客，当时慷慨为勤王。"
        ], 
        "title": "题太白醉酒图 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "沧海尘生锦瑟年，明珠泪尽月当天。", 
            "人间传遍西昆体，谁解春心托杜鹃？"
        ], 
        "title": "东山感春诗，次己亥感秋韵 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "歌残汾水雁秋飞，北望胡尘泪满衣。", 
            "愁对春风吟水调，六龙西幸不曾归。"
        ], 
        "title": "东山感春诗，次己亥感秋韵 其二", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "桃花春水涨前滩，待渡无舟欲济难。", 
            "落日孤云心万里，望仙桥畔望长安。"
        ], 
        "title": "东山感春诗，次己亥感秋韵 其三", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "衣冠南渡避胡来，凭仗双轮碾海开。", 
            "应有田横客相笑，春帆叶叶过登莱。"
        ], 
        "title": "东山感春诗，次己亥感秋韵 其四", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "变现诸天说法身，穗香醒梦證前因。", 
            "遍呼黄帝诸孙起，莫作华胥国里人。"
        ], 
        "title": "东山感春诗，次己亥感秋韵 其五", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "神丹浪说解还童，哀感中年遇谢公。", 
            "难遣故宫禾黍恨，春灯和泪写王风。"
        ], 
        "title": "东山感春诗，次己亥感秋韵 其六", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "平生愿作虬髯客，人道才如李药师。", 
            "独对丹青洒雄泪，不曾真受美人知。"
        ], 
        "title": "题红拂图", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一官万里黔中去，并马看山有侍儿。", 
            "重认摩围小时月，满帘花影唱新词。"
        ], 
        "title": "送张别驾之官黔中", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "官思何如归思浓，采芝翁健免扶筇。", 
            "轻装只载华亭鹤，未看北山堂外松。"
        ], 
        "title": "题倪县令松鹤图 其一", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "曾从海鳄远趋庭，未忘鸳湖旧钓舲。", 
            "松有稚孙鹤有子，山风吹与老人听。"
        ], 
        "title": "题倪县令松鹤图 其二", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "走马看花忆凤城，如烟如梦不分明。", 
            "回头十二年前事，残照西山战气横。"
        ], 
        "title": "次韵寄谭彤士（国恩）桂林 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "八桂林边多好山，一麾遥羡数跻攀。", 
            "何时携屐访君去，老我犹能腰脚顽。"
        ], 
        "title": "次韵寄谭彤士（国恩）桂林 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "怕向宣南说旧游，烽烟满目客登楼。", 
            "欧阳门下吾尤愧，但有文章放出头。"
        ], 
        "title": "次韵寄谭彤士（国恩）桂林 其三", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "故事骖鸾推石湖，清诗美政今何如？", 
            "东江西江日夜长，双鲤休忘常寄书。"
        ], 
        "title": "次韵寄谭彤士（国恩）桂林 其四", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "奇峰面面入层云，长板桥西坐夕曛。", 
            "秋水一篙山九曲，放船同访武夷君。"
        ], 
        "title": "题画", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "金鞍寨下溪水流，石鼓潭边雨乍收。", 
            "一叶扁舟载斜日，泽兰花发古堤秋。"
        ], 
        "title": "舟发新步", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "大海潮来独倚栏，七千里外冷朝官。", 
            "重提孔子尊王义，如日中天万象看。"
        ], 
        "title": "为潮人士衍说孔教于鮀浦，伯瑶见访有诗，次韵答之", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "六龙尚未西巡日，海外曾开万寿宫。", 
            "圣主回銮臣听鼓，一官千里入闽中。"
        ], 
        "title": "王晓沧将之官闽中赋别 其一", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "颇闻新政议裁官，何事卑栖令尉间？", 
            "毕竟才人裁不得，要将诗界拓闽山。"
        ], 
        "title": "王晓沧将之官闽中赋别 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "有人图写闽山去，著色争誇势力圈。", 
            "泪洒君家故王墓，萧萧松柏锁寒烟。"
        ], 
        "title": "王晓沧将之官闽中赋别 其三", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "马江虽败船政在，战后依然用法人。", 
            "二十年来海权尽，浪抛财力铸官轮。"
        ], 
        "title": "王晓沧将之官闽中赋别 其四", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "鼓山东望龙渡处，海雨曾飘开国旗。", 
            "从古英雄论成败，不堪重话共和时。"
        ], 
        "title": "王晓沧将之官闽中赋别 其五", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海山莽莽送君行，海水茫茫无限情。", 
            "未敢宝刀轻脱赠，恐教添作不平鸣。"
        ], 
        "title": "王晓沧将之官闽中赋别 其六", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "江山霸气消沉尽，何处闽王有故宫？", 
            "独客寻师海天去，无诸城郭夕阳中。"
        ], 
        "title": "重送王晓沧次前韵 其一", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "才人从古不宜官，置汝髯参短簿间。", 
            "北望中原数豪杰，左旗右鼓眼中山。"
        ], 
        "title": "重送王晓沧次前韵 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一官便具奴才性，谁是英雄出此圈。", 
            "且合看山持手版，钓龙台上啸寒烟。"
        ], 
        "title": "重送王晓沧次前韵 其三", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "竞争世界论天演，此去闽中太有人。", 
            "唤起群龙听梵唱，诸天同转法王轮。"
        ], 
        "title": "重送王晓沧次前韵 其四", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "开遍岭梅日长至，霏霏寒雨飘船旗。", 
            "诗中长记送君日，此是人天剥复时。"
        ], 
        "title": "重送王晓沧次前韵 其五", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "落日浮云送客行，旧游回首不胜情。", 
            "海山俦侣如相问，大鸟三年尚不鸣。"
        ], 
        "title": "重送王晓沧次前韵 其六", 
        "type": "绝句", 
        "yun": "庚"
    }, 
    {
        "author": "王翼凤", 
        "era": "清", 
        "subtype": "五言律诗", 
        "text": [
            "广筵赋鹦鹉，手笔抗徐刘。", 
            "鼓吏不能辱，网罗轻自投。", 
            "皇居思宝璞，天汉待华骝。", 
            "一殒芳洲草，青青万古愁。"
        ], 
        "title": "鹦鹉洲吊祢处士", 
        "type": "律诗", 
        "yun": "尤"
    }, 
    {
        "author": "王翼凤", 
        "era": "清", 
        "subtype": "七言律诗", 
        "text": [
            "至后阳回草蕴青，晴光破腊放郊坰。", 
            "间乘短步寻幽径，兴到孤吟坐野亭。", 
            "江上几时逢谢尚，山中抵死学刘伶。", 
            "粗疏自分身成弃，不是鸿飞意在冥。"
        ], 
        "title": "至后一日郊外", 
        "type": "律诗", 
        "yun": "青"
    }, 
    {
        "author": "王蘅", 
        "era": "清", 
        "subtype": "七言律诗", 
        "text": [
            "野岸横桥是我家，疏枝墙角老梅遮。", 
            "贫时过午方炊饭，倦到抛书且灌花。", 
            "水长菰蒲藏睡鸭，草深阶砌出鸣蛙。", 
            "身閒自喜浑无事，一枕羲皇日未斜。"
        ], 
        "title": "春日幽居书事", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "望帝魂归怨海棠，哀歌有客殉潮阳。", 
            "虞渊落日青衫泪，古井寒泉碧血香。", 
            "胜国衣冠留异代，秀才性命答先皇。", 
            "辘轳坏尽遗祠在，独拜秋衙老树旁。"
        ], 
        "title": "岩泉义士祠", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "夜半元旌出岭东，文山曾此拜双忠。", 
            "百年胡运氛何恶？一旅王师气尚雄。", 
            "沧海梦寒天水碧，沁园歌断夕阳红。", 
            "荒郊马冢寻遗碣，秋草萧萧白露中。"
        ], 
        "title": "潮阳东山张、许二公祠为文丞相题沁园春词处，旁即丞相祠也，秋日过谒，敬赋二律 其一", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "石阙苔荒一径深，悲秋怀古此登临。", 
            "九州难画华夷限，万死思回天地心。", 
            "南客旅愁观海大，东山云气压城阴。", 
            "斜阳照起英雄恨，枯木寒鸦泪满襟。"
        ], 
        "title": "潮阳东山张、许二公祠为文丞相题沁园春词处，旁即丞相祠也，秋日过谒，敬赋二律 其二", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "漫说曾驱十万师，河湟收复竟无期。", 
            "秋风老骥思千里，故国鹪鹩困一枝。", 
            "醇酒悲凉公子泪，麻鞋奔走小臣诗。", 
            "劳君尚记虬髯传，心冷全输此局棋。"
        ], 
        "title": "次韵答王晓沧广文", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "黯黯湘帘窣地垂，茂陵卧病枉寻思。", 
            "全军左袒无周勃，逐客留书有李斯。", 
            "孺子阴符空北面，故人高会罢南皮。", 
            "寻常车马今萧寂，酹酒秋原唤可儿。"
        ], 
        "title": "次韵晓沧秋雨感怀", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "罗雀门庭客退閒，漫天风雪入愁颜。", 
            "良朋命驾每千里，置厦庇人空万间。", 
            "满座酒尊怀北海，中年丝竹负东山。", 
            "与君怕作河桥别，衰柳飘零不可攀。"
        ], 
        "title": "次韵答晓沧冬日见过草庐", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "韩江凉讯接循梅，蚊语中宵尚聚雷。", 
            "万里南荒饶物怪，百年西域困边材。", 
            "土风变后多新调，家酿兵馀失旧醅。", 
            "解识婆娑弄珠意，海鸥从此不须猜。"
        ], 
        "title": "书怀次晓沧韵", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "大阴黑入日华消，鳌足难安八极摇。", 
            "震地瓦声飞汉屋，雨空鞭血断秦桥。", 
            "蛟云覆海潮神泣，麟火烧天飓母骄。", 
            "满目鸿流方澒洞，童山无树与悬瓢。"
        ], 
        "title": "疾风甚雨，海山苍茫，遂有斯作", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "绮疏面面拓云蓝，吹彻银笙酒半酣。", 
            "倾国名花春第一，新年眉月夜初三。", 
            "吉金铸镜镌心语，暖玉敲枰试手谈。", 
            "烂熳东风桃杏嫁，满天红雨梦江南。"
        ], 
        "title": "绮疏", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "斐亭钟断阵云阴，杳杳相思八桂林。", 
            "一卷琳琅才子语，十年锁钥老臣心。", 
            "传人妄计先灾木，割地谁知竟赂金。", 
            "重检残编春院夕，五更红烛泪痕深。"
        ], 
        "title": "西园重见诗畸刻本，为之黯然", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "书生面目太槎牙，太息封侯念已差。", 
            "漫说旧衔同武爵，颇闻外论比文虾。", 
            "老兵欲唤桓元子，故将谁知李左车。", 
            "刁斗能铭矛解用，丈夫何事愧刘巴！"
        ], 
        "title": "乡间人有误以予为武进士者，戏纪以诗", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "枯木寒鸦吊大忠，力回阳九气熊熊。", 
            "化身待挽芙蓉劫，洒血疑开杜宇宫。", 
            "铜鼓哀歌春庙古，铁椎奸魄满庵红。", 
            "扫除冰雪持炎运，合率群花拜祝融。"
        ], 
        "title": "拜大忠祠回咏木棉花 其一", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "阳枢星化木森森，撑拄南天夜不阴。", 
            "赤制待除花九锡，紫琼分琢玉千林。", 
            "五云拥护朝天面，万烛光明坠地心。", 
            "锦绣江山春一统，西台朱鸟莫哀吟。"
        ], 
        "title": "拜大忠祠回咏木棉花 其二", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "林泉萧瑟是谁家，人去庭空感物华。", 
            "病树有枝巢贱鸟，荒池无水俸私蛙。", 
            "黄枯秋圃公孙橘，红瘦春篱姊妹花。", 
            "头白园丁更惆怅，残畦种菜老生涯。"
        ], 
        "title": "废园", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "东风吹客送吟鞭，桃李满城花正妍。", 
            "晕碧楼台沧海气，踏青裙屐丽人天。", 
            "梦回京国八千里，唤起神童五百年。", 
            "欲托春心惟望帝，不须重问月公禅。"
        ], 
        "title": "寄怀林生葵阳", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一载仍容借寇恂，双旌山畔粤江春。", 
            "封章郑重循良绩，归计迟留畎亩身。", 
            "海舶利成旁落势，陆梁风起近边民。", 
            "艰难正仗匡时手，未许扁舟理钓纶。"
        ], 
        "title": "得伯质太守书，知乞归未得，赋寄", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "龙血玄黄战正酣，海山何处筑诗龛？", 
            "权书枉著苏明允，心史空留郑所南。", 
            "斫地有歌哀骥老，攀天无路阻鸾骖。", 
            "蛮云黯黯愁思阔，聊写新词当麈谈。"
        ], 
        "title": "答潘兰史、丘菽园用王晓沧韵", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "路曲林幽别有天，出城岩翠接春田。", 
            "孤云出树疑残塔，大海回潮应伏泉。", 
            "扫墓人来东晋族，开山僧说盛唐年。", 
            "宝通药地传灯冷，零落南宗六祖禅。"
        ], 
        "title": "游西岩作 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "沧洲东望昼冥冥，一角荒山仗佛灵。", 
            "夹径花霏连理树，断碑苔没读书亭。", 
            "六时钟磬林光碧，万里帆樯海气青。", 
            "坐对石头无法说，将诗吟与蛰龙听。"
        ], 
        "title": "游西岩作 其二", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "三月春江放棹行，水田漠漠万车声。", 
            "空山废堠秦人戍，落日平芜汉代城。", 
            "印铸彻侯封粤令，帆回海道阻闽兵。", 
            "古怀赢纵东风目，散尽閒愁看野耕。"
        ], 
        "title": "春暮游揭阳作 其一", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "玉滘潮生打桨忙，绿阴夹道水松凉。", 
            "北来岭势连山越，南徼民风故陆梁。", 
            "乔木村居名将冷，落花坟上美人香。", 
            "江城如画吴中景，愁入昏昏海气黄。"
        ], 
        "title": "春暮游揭阳作 其二", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "周南留滞得归迟，三策天人圣主知。", 
            "四海喜闻新政日，六街争看状元时。", 
            "小臣下土纵横涕，世事长安反覆棋。", 
            "回首觚棱俱远梦，天涯相对怅秋期。"
        ], 
        "title": "赠夏季平（同和）殿撰二首 其一", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "海天龙雨走惊雷，黯黯蛮云瘴不开。", 
            "万里梦回庄蹻国，千金装问赵佗台。", 
            "本无温饱平生志，待济艰难旷代才。", 
            "约吊文山酹尊酒，世忠亭畔看潮来。"
        ], 
        "title": "赠夏季平（同和）殿撰二首 其二", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "寺楼悬踞最高层，路转松阴百级升。", 
            "山为出云常作雨，人虽辟佛不嫌僧。", 
            "散花丈室泉声古，落日空江练色澄。", 
            "我自擎天拜柱石，爱他风骨独崚嶒。"
        ], 
        "title": "白牛岩次季平韵", 
        "type": "律诗", 
        "yun": "蒸"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "但有名僧山便灵，宝通禅派未凋零。", 
            "诸天花雨蒲团坐，大海潮音贝叶经。", 
            "古寺寻碑金顶冷，空岩说法石头听。", 
            "重来看卓泉边锡，云掩寒关佛火青。"
        ], 
        "title": "金顶寺赠僧能意二首 其一", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "浴佛才过客此游，禅花开落剧清幽。", 
            "西来劫火遮灵鹫，南下宗风衍白牛。", 
            "文字前因僧有幸，沧桑满眼佛无愁。", 
            "乾坤何处藏吾拙，戎马书生句又留。"
        ], 
        "title": "金顶寺赠僧能意二首 其二", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "展卷古香霏坐席，悬知丹青定神迹。", 
            "摩挲东绢辨氏代，宣和御物光而泽。", 
            "历历江山领神韵，抚掌喜果遇莫𨒫。", 
            "漫称千里犹顿置，直与造物同翕辟。", 
            "何奇不有美不具，放不觉阔收不窄。", 
            "意所欲赴笔已到，应接无暇心为役。", 
            "命物抚景属馀事，坐游真令忘朝夕。", 
            "我闻椿公作画继，贯道本在上士格。", 
            "故宜瓣香拜太史，更爱颜筋字锥画。", 
            "豪敚真鉴两俱幻，何必御府便成隔。", 
            "几暇文臣偶赓和，一脉精神照今昔。"
        ], 
        "title": "江参千里江山歌", 
        "type": "古风", 
        "yun": "陌"
    }, 
    {
        "author": "弘历", 
        "era": "清", 
        "subtype": null, 
        "text": [
            "石桥之北凤城西，庄严净域开招提。", 
            "我来白昼考岁月，苔阶偶抚昔人碑。", 
            "石龟石柱出废址，如幻具足非然疑。", 
            "宝构珠缨悬日月，相好特表天人师。", 
            "戒坛左峙授摩羯，擘窠神迹辉云楣。", 
            "曲廊右转筑精舍，虽城市也而幽奇。", 
            "庭前倔强矗老干，摩挲不辨桐与桤。", 
            "轮囷盘郁戛霄汉，层层旌节排神芝。", 
            "白足僧人称铁树，木疏希见谁能知。", 
            "大椿散木此其类，名以不坏理亦宜。", 
            "很山千岁挺不朽，彼小隐耳奚堪题。", 
            "饱参佛定得如是，熟阅世道何纷兮。", 
            "天风为我吹万虑，童童盖下聊依迟。"
        ], 
        "title": "广济寺铁树歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "三友之名始宣尼，直谅多闻益德资。", 
            "香山取譬琴诗酒，放达繄非予所师。", 
            "独有玉局称正见，直号植物松竹梅。", 
            "名称义元隐未发，我将触类引伸之。", 
            "苍松自具直之性，梅传春信谅也宜。", 
            "摐金敲玉时多闻，妙喻舍竹其复谁。", 
            "奚待结契霜雪里，天然同德声应随。", 
            "寓意於物有奇遇，名迹历历琳琅披。", 
            "十八公的云西笔，海粟长赋留雄辞。", 
            "君子林称真定论，国子博士小篆题。", 
            "更爱梅事合元宋，小清秘物传今斯。", 
            "拣金集狐有如是，自天合也非人为。", 
            "尝鼎一脔足味道，况斟雉膏道可知。", 
            "箧藏书室识宝重，窗外延客霜其眉。", 
            "千株一穗翩左右，是一是二谁然疑。", 
            "因苏溯孔志未逮，高山景仰深长思。"
        ], 
        "title": "题三友轩", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "春日既载阳，农事俶以兴。", 
            "祖识大地德，厚贶资神明。", 
            "吉戊举崇祀，斋居志寅清。", 
            "一衷希昭假，思过弥怦怦。", 
            "去岁纵有秋，未敢侈丰亨。", 
            "无何冬雪旱，岂予或满盈。", 
            "入春增惕息，浃月偏朗晴。", 
            "商洛亟待泽，更复连兖青。", 
            "闻有避荒民，提挈事远征。", 
            "遮留岂善政，任徙将堕农。", 
            "踟蹰无一可，蒿目心靡宁。", 
            "嗟我灾黎苦，如睹鸠鹄形。", 
            "玉食其奚安，𨋎恤非为名。", 
            "截漕济谷粟，按户弛输徵。", 
            "如伤敕牧臣，告诫频丁宁。", 
            "调燮自怀惭，讵待咨公卿。", 
            "近日云屡作，妒风如践盟。", 
            "所祈神降嘏，使彼令不行。", 
            "山川云勃出，郊原雨溥灵。", 
            "居者喜以跃，流者返而耕。", 
            "屈指计农候，幸未过清明。"
        ], 
        "title": "仲春斋居", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "唐家画马称将军，弟子入室惟韩干。", 
            "是道所重在传神，亦如三鬣开生面。", 
            "騕袅乘黄称妙手，驽骀奚足污茟砚。", 
            "霸常貌取照夜白，干亦有之非疑案。", 
            "权奇想见自师承，杜老画肉非相讪。", 
            "惜乎转语未留世，空拟金丹待久炼。", 
            "择师已不屑陈闳，天闲矩矱多无万。", 
            "照夜白真照夜白，却似梨花开月殿。", 
            "温泉曾奉击毬场，骊山每侍临光宴。", 
            "当时欢乐已萧条，炯戒讵惟标梦幻。", 
            "披图矫矫见龙性，昂首似忆灵武战。", 
            "试看受勒不受鞍，妙偈已兼满与半。", 
            "介倪闉扼岂马能，每对骐驎怀木雁。"
        ], 
        "title": "照夜白歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "青郊和以暄，风物近清明。", 
            "不禁霜露思，驾言东上陵。", 
            "前旌度潞川，后旅背凤城。", 
            "予昔青宫时，此路频长征。", 
            "忆彼慈云壁，几度题句曾。", 
            "林坰故好在，髭须非后生。", 
            "沿堤柳已黄，出陇麦未青。", 
            "望雪继望雨，东亩迟力耕。", 
            "教养虽并要，富庶之未能。", 
            "经历始知艰，所志嗟何成。"
        ], 
        "title": "过通州", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "葆舆度兰衢，骀荡多春意。", 
            "土膏既脉起，兴锄举农事。", 
            "叱牛偶耕人，胼胝特勤勚。", 
            "夫岂有督课，所以谋终岁。", 
            "允惟土物爱，心臧毋巧伪。", 
            "端可验民风，不教驱卫骑。", 
            "劳力尔不辞，治人我常愧。"
        ], 
        "title": "见耕者", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "我是先忧人，羞称独乐寺。", 
            "独乐乐无著，先忧忧未塈。", 
            "寂静彼禅房，往者曾题字。", 
            "春风马上看，自哂成何事。", 
            "梵宇久凋零，落色源流画。", 
            "云胡无碍佛，运亦有隆杀。", 
            "阇黎志安饱，六檀非所快。", 
            "颓风不独兹，若曹奚足怪。"
        ], 
        "title": "过独乐寺戏题", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "山以有泉灵，此语闻自古。", 
            "如人血气充，盎睟还由睹。", 
            "离宫枕崇麓，旧接栖禅所。", 
            "宛宛露石窦，涓涓出玉乳。", 
            "深乃不可测，轮将三尺许。", 
            "天然谢疏凿，酌用供罂甒。", 
            "不闻马蹄跑，得无龙口吐。", 
            "涤襟我所名，每对消尘绪。", 
            "缨足两无濯，聊因悟自取。", 
            "徘徊俯清照，髭眉皆可数。", 
            "却见英英气，去作云几缕。", 
            "为喜消息佳，朝来酿灵雨。"
        ], 
        "title": "涤襟泉", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "策马过蓟州，一鞭朝日殷。", 
            "风物才和盎，未识春色便。", 
            "行行上崇椒，离宫阳巘间。", 
            "却见吐绯英，依依拂雕鞍。", 
            "含笑乍迎人，迤逦磴道连。", 
            "作友有松柏，缠根无苻萑。", 
            "似尔得所矣，报我复信焉。", 
            "忆我前岁春，题诗咏玉田。", 
            "芳迟怨女夷，武陵空手旋。", 
            "今来时向荣，更嘱莫复然。", 
            "试看静者久，因悟谢生鲜。", 
            "点笔画景凑，命侣禽音宣。", 
            "即事感今昔，泯念齐枯妍。", 
            "灵磬天风吹，重新吃饭禅。"
        ], 
        "title": "桃花寺行宫叠旧作韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "烟色淡春宵，蟾光透松隙。", 
            "禽梦稳乔枝，泉殽淙乱石。", 
            "宿月有夙怀，拈景无尘迹。", 
            "天地为吾庐，俯仰虚生白。"
        ], 
        "title": "桃花寺夜景", 
        "type": "古风", 
        "yun": "陌"
    }, 
    {
        "author": "弘历", 
        "era": "清", 
        "subtype": null, 
        "text": [
            "六御上陵回，便道憩山庄。", 
            "山庄景已佳，春日正载阳。", 
            "暖雾蒸浮岚，隐现环松冈。", 
            "万变出顷刻，妙笔谁能方。", 
            "萧斋对峣峰，揽结资忀徉。", 
            "驻跸忆前春，倏忽经两霜。", 
            "诚哉静如寄，纷矣几偏忙。", 
            "习静纵有怀，敕几安可忘。"
        ], 
        "title": "静寄山庄", 
        "type": "古风", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "路转万松寺，松势殊未已。", 
            "行行历嵚崎，古寺中盘里。", 
            "坐逸转忆劳，习静复穷视。", 
            "此处得天倪，因之悟物理。"
        ], 
        "title": "盘谷", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "登临值晴朗，千里入指顾。", 
            "云罩已天半，浮图更高处。", 
            "极目惬素怀，拈须得新句。", 
            "琼楼不胜寒，坐客那忍去。", 
            "寄语舍利光，记予来两度。"
        ], 
        "title": "登云罩寺塔", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "策骑循羊肠，盘纡历嶕峣。", 
            "却望挂月峰，耸入云端遥。", 
            "阳阿泉已壮，阴崖雪未消。", 
            "精舍枕林楚，蔽亏古木乔。", 
            "远闻疏钟声，下见幡影飘。", 
            "揽结既云富，仆御亦已劳。", 
            "此间泉石佳，小憩山僧寮。", 
            "海棠开笑靥，杏花剪绛绡。", 
            "未见天女散，得毋谷神要。", 
            "问其意云何，报我今花朝。"
        ], 
        "title": "东竺庵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "常年每爱度花朝，却每花朝愁里度。", 
            "近喜薄雪洒原田，举趾春耕犹不误。", 
            "骎骎六辔驾言回，恰逢令节山中驻。", 
            "山中春事日已佳，碧桃红杏霏烟雾。", 
            "破萼含胎各殊致，姹风嫣月均堪赋。", 
            "更值芳辰判半春，底须彩胜张高树。", 
            "寄语山灵记此来，此来差未相孤负。"
        ], 
        "title": "盘山花朝", 
        "type": "古风", 
        "yun": "遇"
    }, 
    {
        "author": "弘历", 
        "era": "清", 
        "subtype": null, 
        "text": [
            "何处无明月，明月山中好。", 
            "春宵澹沲时，流光入怀抱。", 
            "云容自卷舒，山色增窈窕。", 
            "印波醒潜鱼，隔林隐宿鸟。", 
            "如挹玉壶寒，不输秋魄皓。", 
            "托好惬静因，澄观切清颢。"
        ], 
        "title": "月", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "夏屋枕崇椒，林霏互吞吐。", 
            "徐无无不佳，是惟最佳所。", 
            "云起树中间，泉兮山四宇。", 
            "荟蔚鲜定容，变幻乃尔许。", 
            "俯仰接诸天，时时落花雨。"
        ], 
        "title": "盘山十六景 其三 层岩飞翠", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "巨石当其垠，苔泉洒清泚。", 
            "遗迹传楷模，在彼不在此。"
        ], 
        "title": "盘山十六景 其八 贞观遗踪", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "忆我初度游上盘，问津原自天成寺。", 
            "是时秋老变山容，霜枫古柏纷丹翠。", 
            "坐我江山一览阁，成诗聊寄烟霞意。", 
            "云罩万松高绝处，虑不胜寒回六辔。", 
            "从兹结习镇相萦，频年便道辄停跸。", 
            "攀跻涉历既经惯，幽者毕探辽者至。", 
            "得愈多愈不忍置，更虞奔走劳执事。", 
            "因之卜筑择佳胜，雕斲不施敦简易。", 
            "朝往暮归乐无穷，得路安能忘所自。", 
            "繄余惕若庙廊者，岂宜耽适山林致。", 
            "田畴大隐倘可招，勤政咨诹共图治。"
        ], 
        "title": "盘山十六景 其九 天成寺", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "驱车度蓟州，举目瞻晶阳。", 
            "东郊举趾者，犁翻块壤黄。", 
            "布种虑愆期，望雨予心忙。", 
            "是夕宿山寺，微云掩月匡。", 
            "霏霏作密雪，铺地二寸强。", 
            "京畿曾否沾，中夜频思量。", 
            "马兰回法驾，静寄临山庄。", 
            "纵云耽习静，民事那可忘。", 
            "田盘待晓发，更获喜异常。", 
            "入夜复连朝，时雨垂天浆。", 
            "今朝过顺义，耕作纷相望。", 
            "脉起土含膏，沃若麦抽芒。", 
            "谁知往返间，忧喜恰相当。", 
            "自慰还自戒，三春日正长。"
        ], 
        "title": "过顺义县见春耕者", 
        "type": "古风", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "藓花剥蚀虬盘委，温润酣酣通表里。", 
            "入土千年色不玼，香奁右物谁所以。", 
            "承轮有螭昂其觜，红颜柔脆故应毁。", 
            "精灵呵护仅存尔，倜傥因思温长史。", 
            "惜哉世人鲜识此，钱塘苏小抱香死。", 
            "置而不用亦其理，尚忆秋蟾光若彼，扶桑挂日枝难比。"
        ], 
        "title": "汉玉镜台", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": "五言绝句", 
        "text": [
            "坐石谈仙诀，仙风拂绿须。", 
            "海天无尽意，师法自方壶。"
        ], 
        "title": "题元人名绘集锦卷 其七 林子奂竹崎图", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "碧浪舟中即景时，长烟低拂绿猗猗。", 
            "何人解事联狐腋，宛与吴兴效倡随。"
        ], 
        "title": "题元人名绘集锦卷 其二 管道升翠竹烟江", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "古弁先生茅屋间，课僮煮茗霅云閒。", 
            "前溪不教浮烟艇，衡泌栖迟绝往还。"
        ], 
        "title": "题元人名绘集锦卷 其六 赵丹林陆羽烹茶图", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "玉辂逶迤出凤城，条风祥旭霁光清。", 
            "春生菆井人心豫，户换桃符物象亨。"
        ], 
        "title": "诣斋宫作 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "城楼积雪瓦阴深，心所生欢辇上吟。", 
            "新定仪章陈大驾，永惟德御倍思钦。"
        ], 
        "title": "诣斋宫作 其二", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "王孙松雪斋颓久，遗迹空传翰墨香。", 
            "祗有淬妃犹好在，芸帷时晤十三行。"
        ], 
        "title": "题赵孟頫砚", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春园方驻五云车，一夜纷绥六出花。", 
            "疑是东皇工点缀，故教琼瓣缬槎枒。"
        ], 
        "title": "雪 其一", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "东郊早是频滋麦，节夜还教艳助灯。", 
            "屈指年来明记忆，逢兹盛事几回曾。"
        ], 
        "title": "雪 其二", 
        "type": "绝句", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "假山曲埭皆含润，竹节松针别有姿。", 
            "火树莲花嫌太丽，特教清景斗新奇。"
        ], 
        "title": "雪 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "玉色界中楼阁迥，冰天窗里研瓯清。", 
            "新年行乐饶佳兴，都为青畴溥利耕。"
        ], 
        "title": "雪 其四", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "紫澜风定净鱼鳞，今岁元宵景更新。", 
            "玉䨲驻轮真不夜，金枝发艳是恒春。"
        ], 
        "title": "上元灯词 其一", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "峰衔金鸟才侵夕，海涌银蟾正就盈。", 
            "暮景苍然刚数刻，早看映座九华明。"
        ], 
        "title": "上元灯词 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "楼头问景邀王母，座侧观灯聚列仙。", 
            "底事人心多悦豫，穹苍泽溥早春骈。"
        ], 
        "title": "上元灯词 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "嶙峋三岛移仙境，靃靡双葩熻绛霞。", 
            "灯火上元浑隔岁，御园景物倍清嘉。"
        ], 
        "title": "上元灯词 其四", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "隔岁兴怀且漫论，占年六出庆明恩。", 
            "东郊于耜欣沾足，指日巡方命翠轩。"
        ], 
        "title": "上元灯词 其五", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "叠纸裁罗越样奇，火蛾玉燕镇纷蕤。", 
            "皇都三五增华盛，返朴还淳系我思。"
        ], 
        "title": "上元灯词 其六", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "落斜流水汇清溪，溪面危亭云与齐。", 
            "上下水云澄动处，无边理趣露端倪。"
        ], 
        "title": "李世倬松阁飞流", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "林亭瑞叶洒连朝，向午融和强半消。", 
            "布泽最欣滋绿野，含花长见艳芳条。"
        ], 
        "title": "林亭雪景 其一", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "杨柳似含烟羃䍥，楼台仍积玉嵯峨。", 
            "春园新趣添诗兴，洁比冰天较若何。"
        ], 
        "title": "林亭雪景 其二", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "望去燕天成一色，收来越椀点三清。", 
            "王家迹未曾携得，乍可迟之赏快晴。"
        ], 
        "title": "林亭雪景 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "年前三白栖鸳瓦，早是占农慰法宫。", 
            "清绝园亭不相让，别开神绘玉玲珑。"
        ], 
        "title": "林亭雪景 其四", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "灯夕虽过景未残，玉鸾银凤舞媻姗。", 
            "勒回春冷何妨剧，大地无饥自免寒。"
        ], 
        "title": "林亭雪景 其五", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "枯枝无叶有丹青，架水天然合草亭。", 
            "过壁烟云饶变态，倚栏高士独延停。"
        ], 
        "title": "钱维城峭壁寒林", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "灌木重阴夏亦寒，阖闾独坐俯澄澜。", 
            "烟波无尽志和趣，岂在樵青与钓竿。"
        ], 
        "title": "董邦达灌木回溪", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "窣地鹅黄绿沼滨，一年春色又从新。", 
            "只今意绪浑殊昔，每对新春忆旧人。"
        ], 
        "title": "新柳", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "衡山十四字留铭，抽思能生翰墨馨。", 
            "棐几恰供宣席用，高轩不共白云停。"
        ], 
        "title": "题文徵明研", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "涿州城南柳色新，光风摇飏青韶春。", 
            "亸鞭拟挽长条问，阅尽征途几许人。"
        ], 
        "title": "涿州城南 其一", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "长烟初泮晓风清，画意诗情面面迎。", 
            "万古江山黄帝野，谁教此处独传名。"
        ], 
        "title": "涿州城南 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "盈畴绿麦已芊绵，都道春膏胜往年。", 
            "野老相将修耒耜，未交寒食便耕田。"
        ], 
        "title": "涿州城南 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山岚欲泮柳烟含，驿路和风逐晓骖。", 
            "行过溪桥回首望，燕南景色似江南。"
        ], 
        "title": "安肃道中 其一", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "云容时喜轻笼日，雨泽频欣溥润田。", 
            "畿辅省耕常岁事，景光那得似今年。"
        ], 
        "title": "安肃道中 其二", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "菜畦果圃连溪坞，瀑水东流一带斜。", 
            "怪底山川饶秀色，村名犹自号张华。"
        ], 
        "title": "安肃道中 其三", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春云之上见嶙峋，千古柏岩名尚新。", 
            "问尔一峰秀何许，于中乃有浪仙人。"
        ], 
        "title": "望柏岩 其一", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "燕南壮士空传名，岂似文章天地英。", 
            "一句吟安目无物，其雄应不减荆卿。"
        ], 
        "title": "望柏岩 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鹅黄万缕晓烟含，揽结韶光稚未酣。", 
            "前日意行曾得句，披图大似涿州南。"
        ], 
        "title": "题董邦达山居小幅 其一 柳堤烟景", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "峰侧危亭四柱孤，绿阴中见路回纡。", 
            "远山别为开生面，漫认米家鹘突图。"
        ], 
        "title": "题董邦达山居小幅 其二 夏木垂阴", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "微脱酣霜叶恋枝，秋江如镜漾涟漪。", 
            "渔家傍岸閒收艇，斜日轻风在网丝。"
        ], 
        "title": "题董邦达山居小幅 其三 疏树斜阳", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "香雪海中白玉台，波声冻咽野溪隈。", 
            "溪头略彴扶筇度，应是孤山放鹤回。"
        ], 
        "title": "题董邦达山居小幅 其四 寒林曳杖", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "东风习习拂车幨，景物纷迎取次拈。", 
            "麦色阿谁传节度，共人程路日徐添。"
        ], 
        "title": "晓行即景 其一", 
        "type": "绝句", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "晓云掩冉作轻阴，因地田功自酌斟。", 
            "便雨不多晴亦可，今年差慰量农心。"
        ], 
        "title": "晓行即景 其二", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "背郭连延种树多，熙熙老幼迓鸾和。", 
            "但安其性无烦令，为政名言忆郭驼。"
        ], 
        "title": "晓行即景 其三", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "东皇神贲物韶妍，晓润瀼瀼缓亸鞭。", 
            "最爱绿杨烟色好，山村行近卖饧天。"
        ], 
        "title": "晓行即景 其四", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "兰衢晓润不生尘，嫩柳新芜逮仲春。", 
            "麦陇驰驱严后从，烟村景象验前巡。"
        ], 
        "title": "阜平县 其一", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "林园种树引前川，梨枣何须待十年。", 
            "生计化居民自识，无烦督责顺其天。"
        ], 
        "title": "阜平县 其二", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "峣峰一带俯清湍，栈路纡回度几盘。", 
            "大茂西来馀雪色，近山风渐逼人寒。"
        ], 
        "title": "阜平县 其三", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "炊烟茅屋飏东风，鸡犬蕃滋囷鹿充。", 
            "村老似中春社酒，冻梨面颊晕微红。"
        ], 
        "title": "阜平县 其四", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "一带清流对碧山，招提路便叩云关。", 
            "阇黎禅诵无堪问，爱尔茅庵终日閒。"
        ], 
        "title": "招提寺", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "试问谁能转法轮，岫云松籁总天真。", 
            "维摩不二曾无语，已是分明说与人。"
        ], 
        "title": "罗㬋寺少憩 其一", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "松亭如笠坐冥搜，却喜潇然满意幽。", 
            "节物花朝谁点缀，篱边剪綵十分稠。"
        ], 
        "title": "罗㬋寺少憩 其二", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "作友风饕雪虐中，浅黄深白意相融。", 
            "诗人拟议休唐突，色相虽殊品格同。"
        ], 
        "title": "仇英蜡梅水仙小幅 其一", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "含香蜡瓣全欺雪，彻骨冰姿解辟寒。", 
            "楼钥诗情天水法，传神岂止欲掀兰。"
        ], 
        "title": "仇英蜡梅水仙小幅 其二", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "婢视女星应太屈，兄呼寒客似相宜。", 
            "雌黄世论曾何定，我亦于中一酌之。"
        ], 
        "title": "仇英蜡梅水仙小幅 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "携得行幐日与亲，悠然并对古之人。", 
            "檀芬玉质疑飘动，毡室风和不近尘。"
        ], 
        "title": "仇英蜡梅水仙小幅 其四", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "银汉欲斜倾，秋宵色倍明。", 
            "浪传西蜀到，不共海潮盈。", 
            "玉斗萍疏点，金风浪细生。", 
            "黄姑相望处，幽恨未能平。"
        ], 
        "title": "银汉", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "书屋俯清流，金风潦水收。", 
            "庚馀三伏末，霁快一天秋。", 
            "蓼影澄澜漾，花香晓露浮。", 
            "启编心始获，为解悯农忧。"
        ], 
        "title": "新秋讨源书屋", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "秋色复秋声，人人秋意生。", 
            "刚传新爽入，便喜普天晴。", 
            "白帝诚知节，黄姑若遣情。", 
            "晚来仍渡汉，露重一钩明。"
        ], 
        "title": "七月七日立秋", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "夜夜素华流，嫦娥应爱秋。", 
            "冰光寒不湿，镜影注还浮。", 
            "荷度远香细，蛩添暗响稠。", 
            "中年情味别，对此喜兼愁。"
        ], 
        "title": "泛月", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "露重槛风凉，迎阶绿间黄。", 
            "中秋先报节，隔岁入吟章。", 
            "一例皋涂种，偏依楚畹芳。", 
            "谁曾到蟾窟，此处满天香。"
        ], 
        "title": "桂", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "小雨便开晴，真教畅快生。", 
            "高秋森爽气，新谷兆西成。", 
            "暑退浓阴转，云徂远黛横。", 
            "昨来愁致涝，今始稍纾情。"
        ], 
        "title": "晴", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "出璞色如脂，成杯圆中规。", 
            "琢磨工有绪，古朴制无奇。", 
            "坚白谁腾说，廉贞我欲师。", 
            "流霞曾不泛，禹训已昭垂。"
        ], 
        "title": "白玉杯", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "素朴独无文，龟兹制出群。", 
            "何人真截玉，高士可眠云。", 
            "漫作邯郸想，诚堪翡翠焚。", 
            "淮南传秘诀，曾以不闻闻。"
        ], 
        "title": "玉枕", 
        "type": "律诗", 
        "yun": "文"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "从心不踰矩，得意可忘筌。", 
            "堪识此图妙，休将六法诠。", 
            "高人宛濠上，飞瀑自云巅。", 
            "枫叶落英似，武陵然否然。"
        ], 
        "title": "董邦达枫溪观瀑图", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "午热昨朝剧，心欣利晚农。", 
            "秋凉今晓峭，人喜适行踪。", 
            "山逼风多劲，天高露更浓。", 
            "本无题句意，频奈妙题逢。"
        ], 
        "title": "凉", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "佳哉气郁䓤，启万帝图鸿。", 
            "历数方归圣，指挥始自东。", 
            "金瓯贻后泽，石马纪前功。", 
            "追远心恒凛，还因树厚风。"
        ], 
        "title": "恭谒孝陵", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "音容心永识，德泽梦难忘。", 
            "讵敢空吟杜，奚当早识昌。", 
            "念兹钦继序，倬彼仰羹墙。", 
            "孺慕明楼下，盈盈泪满觞。"
        ], 
        "title": "恭谒景陵", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "卜筑敞云扃，无过数日停。", 
            "由来治人者，岂可恣吾宁。", 
            "秋日烟霞洁，仙山草木灵。", 
            "以兹奉慈豫，延寿万千龄。"
        ], 
        "title": "秋日奉皇太后驻跸静寄山庄 其一", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "纡跸驻山庄，中秋过半强。", 
            "林姿疏间密，峰态翠含苍。", 
            "出峡泉犹壮，度松风已凉。", 
            "稍停谢公屐，书史静徜徉。"
        ], 
        "title": "秋日奉皇太后驻跸静寄山庄 其二", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "田盘搆石室，素壁著成图。", 
            "映发山容秀，萦回水态纡。", 
            "纵眸遥箔外，侧耳静琴俱。", 
            "画境相参处，难分殊不殊。"
        ], 
        "title": "钱维城远涧泉声图", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "山庄逢国忌，默处罢游歌。", 
            "此日终身恨，流阴睫眼过。", 
            "谒陵方在即，存剑竟如何。", 
            "遗诏重庄诵，心知愧处多。"
        ], 
        "title": "八月二十三日作", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "开士幽居地，乘閒一憩寻。", 
            "阇黎谁古若，澄景适今临。", 
            "砌卉迷寒蝶，庭柯隐夕禽。", 
            "忧欣何处是，默检向来心。"
        ], 
        "title": "题德寿寺禅房", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "卉谱翻将遍，曾无不谢华。", 
            "春秋称两度，今古只斯花。", 
            "草木何须辨，丰姿那更加。", 
            "金风经别馆，逸兴引吟叉。"
        ], 
        "title": "秋海棠", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "𨄻迤度村邮，观民辔每留。", 
            "黍稌饶稔穫，风物报深秋。", 
            "此处差堪慰，他方更廑愁。", 
            "桥山直西望，未到泪先流。"
        ], 
        "title": "九月朔日作", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "野甸云低阵，秋空雨乍飞。", 
            "晚禽寻密叶，征客换棉衣。", 
            "候逼新寒峭，塍欣宿麦肥。", 
            "遥闻湘浦雁，此际向南归。"
        ], 
        "title": "雨", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "行宫倚翠厓，永慕特名斋。", 
            "山色绣屏列，溪声玉瑟谐。", 
            "慈闱欣每奉，中壸更新偕。", 
            "明日瞻陵阙，心迟丙夜牌。"
        ], 
        "title": "题永慕斋", 
        "type": "律诗", 
        "yun": "佳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "朱黛斑斓古铜斧，挥日断戈同出土。", 
            "就中古剑尤陆离，想见前皇奋神武。", 
            "五兵之铸铜为先，用铜尤在用铁前。", 
            "土花洗出古兵器，白日顿见三千年。", 
            "此地开疆始秦汉，此器殊难年代断。", 
            "玉鱼葬地忽有此，萧瑟河山战云散。", 
            "方今兵器尚火攻，从横海上兵尤凶。", 
            "伏尸百万闪电顷，古兵虽在皆閒铜。", 
            "藏之地下无不可，古魂夜啸青燐火。", 
            "出付人间考古人，九天日月消兵祸。"
        ], 
        "title": "古铜兵器歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "同年桂平黄少瀛，乞我诗寿张诗舲。", 
            "示我牛腰诗一束，寿诗舲者多公卿。", 
            "公卿满朝尽朱紫，持粱刺肥老且死。", 
            "安知海外百万天朝民，一任刲屠作人豕。", 
            "谁非黄炎之子孙，九天忍令呼无门！", 
            "上书宰相毁苛约，此议已比昌黎尊。", 
            "百年万事半颠倒，中外约章那可道？", 
            "嗟哉勿谓秦无人，我惜诗舲今已老。", 
            "侍儿能画兼能诗，专家诗画传女儿。", 
            "诗舲虽老足自遣，且姑谋乐休忧时。", 
            "少瀛一官老东粤，诗舲不官为粤客。", 
            "相逢相见五羊城，我亦忧时头早白。", 
            "海风十月寒吹人，出门欲觅梅花村。", 
            "梅花仙人傥有不老术，仙山同醉罗浮春。"
        ], 
        "title": "少瀛以诗舲自寿诗索和，走笔书此", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "忧来不可解，且写忘忧花。", 
            "更写石上芝，笔端英英生紫霞。", 
            "中原剩此埋忧土，纵不忘忧亦徒苦。", 
            "采芝聊作高山翁，留取丹青照千古。"
        ], 
        "title": "题陈老莲画石芝萱草", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "槐花黄时举子忙，使君忙过槐花黄。", 
            "一楼闭置似新妇，三月清斋逾太常。", 
            "使君曾上乌台坐，使君铁面比包老。", 
            "打门有客来送诗，门吏莫疑关节到。"
        ], 
        "title": "戏赠蒋亦璞试院", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "牂牁一水走南海，势如扬子江黄河。", 
            "人生万事聊以自娱耳，黄屋左纛将如何？", 
            "百年行乐弹指顷，若为楚舞吾楚歌。", 
            "使君楚人今屈宋，新诗万首珠娘诵。", 
            "道大君犹老子龙，德衰我愧周侯凤。", 
            "牂牁江上开红棉，旧游应忆朱明天。", 
            "江山咫尺成万里，恨不双鹤同蹁跹。", 
            "翡翠明珠失光采，昆崙归来众山矮。", 
            "当代文章几钜公，何人有汝才如海？", 
            "青霄直上凌丹霞，雄剑干将雌莫耶。", 
            "刚金百炼柔绕指，登坛说法霏天花。", 
            "知君独立苍茫处，驾鹤无宾留鹤住。", 
            "三十六江春水生，冷看春潮自来去。"
        ], 
        "title": "实父以木棉双鹤歌见寄，时约游端未果行，次韵寄答", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "东坡渡海归，游此玉乳岩。", 
            "曾题数行字，鬼神护镌镵。", 
            "古人弃我去，留我题名处。", 
            "何时我来，亦刻数行字。", 
            "玉乳千年温，洞天散花雨。"
        ], 
        "title": "题东坡三洲岩题名石刻", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "宜兰山人昔访我，为我画此狮子图。", 
            "沧桑转眼万事变，世间何物为公孤。", 
            "十年弃置不复道，敝箧沉沉任狮卧。", 
            "寒蟫饥鼠不敢近，题诗况有兰陵老？", 
            "十年始付今装池，展卷如见真狻猊。", 
            "褒公鄂公毛发动，人间少此英雄姿。", 
            "睡狮不醒今已醒，坐抚奇儿气尤猛。", 
            "大地山河一吼中，一出群雄归管领。"
        ], 
        "title": "装裱宜兰山人狮子图已成，题其端", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "岭南今日论画手，二高杰出高于时。", 
            "渡海归来笔尤变，丹青著手生瑰奇。", 
            "小高温温清而臞，大高短小雄有髭。", 
            "我方主教罗以礼，翩然作我图画师。", 
            "岭南二月三月时，杜鹃啼上红棉枝。", 
            "小高写扇昨赠我，相看令我生古悲。", 
            "杜鹃帝蜀昔亡蜀，从此化为亡国物。", 
            "一啼津桥炎宋衰，再啼大都胡元没。", 
            "何人复拜古帝魂，杜陵野老空自屈。", 
            "凤凰麒麟今不来，羽虫毛虫胥可哀。", 
            "昨闻大高忽画虎，群雄草泽争惊猜。", 
            "画虎高于真虎价，千金一纸生风雷。", 
            "我闻狮尤猛于虎，大高画狮勿画虎。", 
            "中国睡狮今已醒，一吼当为五洲主。", 
            "不然且画中国龙，龙方困卧无云从。", 
            "东鳞西爪画何益，画龙须画其威容。", 
            "中原岂是无麟凤，其奈潜龙方勿用。", 
            "乞灵今日纷钻龟，七十二钻谋者众。", 
            "安能遍写可怜虫，毛羽介鳞供戏弄。", 
            "粉碎虚空一物无，上天下地存真吾。", 
            "奇峰之峰剑父剑，乞为我写携剑昆崙看瀑图。"
        ], 
        "title": "二高行赠剑父、奇峰兄弟", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "西风震庭树，明月将中秋。", 
            "侧身城市间，惘惘怀百忧。", 
            "眷言命俦侣，明发游罗浮。", 
            "步出城东门，双轮带扁舟。", 
            "扁舟下西江，夹岸多田畴。", 
            "晚稻已青青，桔槔犹未休。", 
            "东江自东来，西合西江流。", 
            "我舟溯东江，白云何油油！", 
            "远见云中山，轩然豁双眸。", 
            "舍舟易以舆，将入云中游。"
        ], 
        "title": "游罗浮 其一", 
        "type": "古风", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "我作罗浮游，如得名画读。", 
            "初为水墨山，浑浑元气足。", 
            "纯作披麻皴，远未辨单复。", 
            "安知一皴间，饶有万包蓄。", 
            "舆行山渐近，如画忽易幅。", 
            "界划绚金碧，渲染间青绿。", 
            "易为著色画，光彩炫吾目。", 
            "灵奇本天质，神理何醲郁？", 
            "伟哉造化工，绘此饷眼福。"
        ], 
        "title": "游罗浮 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "罗浮五百里，远视横成岭。", 
            "奇峰近乃见，高者飞云顶。", 
            "四百卅二峰，峰峰有灵境。", 
            "拨云入上界，三峰抑何挺！", 
            "天鸡夜一鸣，登峰见初景。", 
            "赤波际天起，海上火轮骋。", 
            "不知群阴匿，但觉万尘静。", 
            "俯视下界人，沉沉梦未醒。"
        ], 
        "title": "游罗浮 其三", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "太行与王屋，离之自夸娥。", 
            "浮山海上来，谁为合之罗？", 
            "想见初来时，驱海生洪波。", 
            "连巢移凤鸾，闭穴潜蛟鼍。", 
            "仙山落人间，一失成蹉跎。", 
            "我亦海上来，今日相经过。", 
            "登高极远望，去日常苦多。", 
            "转眼沧与桑，麻姑鬓应皤。", 
            "蓬莱渺何许！奈此仙山何？"
        ], 
        "title": "游罗浮 其四", 
        "type": "古风", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "天下十洞天，朱明次居七。", 
            "福地七十二，泉源亦其一。", 
            "洞天福地间，云古神仙室。", 
            "如何古仙人，一去不复出。", 
            "古来神仙传，传者疑非实。", 
            "我不求飞升，但愿充隐逸。", 
            "吐吞云与霞，沐浴月与日。", 
            "四百卅二峰，峰峰有屐迹。", 
            "一峰住十年，一笑吾事毕。"
        ], 
        "title": "游罗浮 其五", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "罗浮名天下，始自秦汉间。", 
            "相传治此山，其人皆神仙。", 
            "自从两晋还，有客来谈禅。", 
            "遂令仙与佛，分占此名山。", 
            "何年霸主宫，宫此山之前。", 
            "昔时金银阙，今日无故砖。", 
            "黄龙下白雨，洗出山真颜。", 
            "依旧仙佛徒，云际开松关。"
        ], 
        "title": "游罗浮 其六", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "明儒盛讲学，天下皆讲席。", 
            "几令名山间，有儒无道释。", 
            "有人囊罗浮，梦里天海碧。", 
            "四百卅二峰，一囊不为窄。", 
            "天鸡忽破梦，瞬息时代易。", 
            "篝火狐鸣徒，山中岸赤帻。", 
            "洞天与福地，污蔑殊可惜。", 
            "何时此名山，复奠缁黄宅。", 
            "无复儒者宫，来游但诗客。", 
            "何来碧眼胡？亦蜡游山屐。", 
            "尔徒惯豪偷，勿此为山贼。"
        ], 
        "title": "游罗浮 其七", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "东南麻姑峰，其下有酒田。", 
            "西北酥醪观，其上有酒泉。", 
            "乐哉罗浮君，君此酒国间。", 
            "我自来山中，小饮常陶然。", 
            "仰观日月行，恍若羲农前。", 
            "不知人间世，何用百忧煎？", 
            "乃知仙之徒，以酒全其天。", 
            "住世为酒人，出世为酒仙。", 
            "笑看桃花开，一醉三千年。"
        ], 
        "title": "游罗浮 其八", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "满山皆奇石，欲拜不胜勤。", 
            "满山皆甘泉，欲品难为分。", 
            "无泉不成瀑，无石不生云。", 
            "飞瀑下云间，处处声相闻。", 
            "九百九十瀑，云气常氤氲。", 
            "置身云瀑间，独立谁为群？", 
            "云出作霖雨，瀑下成溪源。", 
            "非无济物功，同颂罗浮君。", 
            "为问泉与石，宁复本性存？"
        ], 
        "title": "游罗浮 其九", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "老仙携神娥，一醉同元丘。", 
            "凤台吹箫女，亦引长庚游。", 
            "饮食男女间，大道任所求。", 
            "舍此求飞升，枯死荒山陬。", 
            "我羡葛稚川，鲍姑为好逑。", 
            "夫妇皆神仙，福慧真双修。", 
            "携手白玉京，五城十二楼。", 
            "游戏下人间，分艾医龙疣。", 
            "穷生得明珠，窈窕起九幽。", 
            "仙心推所欲，人天愿同酬。", 
            "我来朱明洞，仙艳迹尚留。", 
            "作书告山妻，我欲居罗浮。"
        ], 
        "title": "游罗浮 其十", 
        "type": "古风", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "山间逢馌妇，蓬鬓两乳乌。", 
            "开口多是非，作诗诮髯苏。", 
            "少年喜狡狯，意者其麻姑。", 
            "我行会仙桥，有女来踟蹰。", 
            "未敢轻吟诗，恐或逢仙姝。", 
            "翩然一笑去，山鸟鸣相呼。", 
            "回首麻姑峰，云霞时有无。"
        ], 
        "title": "游罗浮 其十一", 
        "type": "古风", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "非石亦非木，非青亦非绿。", 
            "山中铜龙鱼，云是稚川畜。", 
            "东坡昔时见，鱼一而龙六。", 
            "何时益八龙，灵怪惊俗目。", 
            "嗟哉古铜仙，化身同一哭。", 
            "南汉昔铸时，铜光九天烛。", 
            "不知谁负去，得毋见可欲。", 
            "惟有金佛身，至今守群秃。", 
            "趺坐金莲花，冷阅人世速。", 
            "明月飞上天，慎哉保尔独。"
        ], 
        "title": "游罗浮 其十二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "山中何所有？黄麟朱凤皇。", 
            "雀蝶各五色，烂熳同飞翔。", 
            "遗薪有丹气，捣药声丁当。", 
            "出洞五石猪，各佩天乐章。", 
            "仙留竹篆符，蛇虎人不伤。", 
            "山中凡禽虫，饮食皆天浆。", 
            "山中凡草木，一一生天香。", 
            "出为药市药，治疾走八荒。", 
            "丹渣亦治疾，泥丸流丹光。", 
            "惟有九节芝，云生自松肪。", 
            "朱草生瑶池，合药成仙方。", 
            "我欲往采之，云气晨茫茫。", 
            "且斲万年藤，持之寿高堂。"
        ], 
        "title": "游罗浮 其十三", 
        "type": "古风", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "山下有林处，村墟各耕牧。", 
            "山上有林处，中皆道释屋。", 
            "维林衣被山，上下同一绿。", 
            "其树十九松，亦有笼葱竹。", 
            "枫林或间见，馀者灵草木。", 
            "松大皆合围，百万聚龙族。", 
            "命之曰树海，绿涛时起伏。", 
            "云来变绿色，日入红骤缩。", 
            "人行若鱼游，鸟兽成水畜。", 
            "有时云布海，树海为所覆。", 
            "上下同一云，浩浩无平陆。", 
            "峰峦覆不尽，洲岛联或独。", 
            "高松偶閒出，森若帆樯矗。", 
            "云动天地浮，云静天地肃。", 
            "云海有收时，树海观乃复。", 
            "徜徉两海间，怪伟娱心目。"
        ], 
        "title": "游罗浮 其十四", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "昆崙东南支，逶迤成五岭。", 
            "南趋镇南海，气势尤雄猛。", 
            "是为罗浮山，宜与南岳并。", 
            "其势可代兴，天与非争鼎。", 
            "如何落岭外，命之曰佐命。", 
            "名山如英雄，自具大本领。", 
            "可王亦可霸，独立乾坤靖。", 
            "自放南海湄，箕踞非偃蹇。", 
            "西风海不波，晴穹落秋影。", 
            "昂头出天外，南斗夜耿耿。"
        ], 
        "title": "游罗浮 其十五", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "岭南天早春，故是梅花国。", 
            "罗浮千万树，况自仙人植？", 
            "阳崖云气暖，阴岭雪光匿。", 
            "先春各自花，枝南复枝北。", 
            "千岩万壑间，冰玉同一色。", 
            "香云飘上界，洗出太阴黑。", 
            "疑是古女仙，幻影仙山侧。", 
            "岂作凡美人，但现色身色。", 
            "师雄尔何人？说梦痴已极。", 
            "流传人间世，梦呓同大惑。"
        ], 
        "title": "游罗浮 其十六", 
        "type": "古风", 
        "yun": "职"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "罗浮有游客，始自陆大夫。", 
            "迩来二千年，游者繁有徒。", 
            "纷纷啖名客，摩勒伤山肤。", 
            "罗浮古仙人，多半仙之儒。", 
            "流传但仙诗，不见留仙书。", 
            "鲁公昔兵解，棋局山中娱。", 
            "不闻古钗脚，重见神仙都。", 
            "服食求神仙，往者有髯苏。", 
            "曾书丹灶字，变易今非初。", 
            "朝斗坛已荒，洗药池亦芜。", 
            "我书本意造，下笔犹踟蹰。", 
            "青城不敢唾，浪墨宁非污！", 
            "尔徒思铭功，盍勒狼居胥。", 
            "一笑且长吟，仙酒倾百壶。", 
            "山灵惊知己，此客千古无。"
        ], 
        "title": "游罗浮 其十七", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "罗浮看日出，奇胜甲天下。", 
            "我来兼看月，恰值中秋夜。", 
            "万山同一月，登高自舒写。", 
            "看月兼看霞，霞光照尊斝。", 
            "两山分霞处，草木为之赭。", 
            "看霞兼看云，云飞不可把。", 
            "青天如穹庐，团团覆九野。", 
            "我兼看风雨，离合此山者。", 
            "此山得天多，我得亦非寡。"
        ], 
        "title": "游罗浮 其十八", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "我访朱灵芝，亦访华子期。", 
            "天扃与地钥，典守麾龙螭。", 
            "稚川作四庵，芝房息我疲。", 
            "诸仙各坛洞，一一贡我奇。", 
            "历叩女仙居，白石开岩扉。", 
            "仙已不我绁，佛岂能我羁。", 
            "遂登华首台，花雨何霏霏？", 
            "五百阿罗汉，云际咸低眉。", 
            "草没阿育塔，苔荒阿耨池。", 
            "遂饮卓锡泉，笑尔头陀师。", 
            "乾坤正倾侧，释道皆中衰。", 
            "我虽不讲学，亦拜四贤祠。", 
            "救世仗吾儒，儒言亦卑卑。", 
            "妖氛海上来，天戈无能麾。", 
            "神州若不保，何况山一隅？", 
            "此山可避世，斯言恐吾欺。", 
            "且作十日留，赋我罗浮诗。"
        ], 
        "title": "游罗浮 其十九", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "西麓为白云，东麓为白水。", 
            "夥颐罗浮君，广惠皆所理。", 
            "罗浮迎我来，白鹤山中起。", 
            "罗浮送我去，白鹤城中止。", 
            "在山与在城，鹤飞殊未已。", 
            "寄家罗浮下，谁领东坡旨？", 
            "东坡携朝云，西湖照罗绮。", 
            "为诵罗浮诗，云水空濛里。"
        ], 
        "title": "游罗浮 其二十", 
        "type": "古风", 
        "yun": "纸"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "仙人洗药池，时闻药香发。", 
            "洗药仙人去不还，空池冷浸梅花月。"
        ], 
        "title": "洗药池", 
        "type": "古风", 
        "yun": "月"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "上不见罗浮是惠州，下不见罗浮是广州。", 
            "仙山不喜近城市，群仙日日骖鸾虬。", 
            "我从广州来，十日罗浮游。", 
            "东坡游后有此客，两山风雨为之收。", 
            "晴天佳月逢中秋，一醉十日群仙留。", 
            "翩然径向惠州去，罗浮送我直上东江舟。", 
            "舟行江上风飕飕，云中挥手辞罗浮。", 
            "但见一江自西至，宛宛东合东江流。", 
            "两城夹峙江之头，两城交通浮桥由。", 
            "附城为市市有楼，百货山积民所求。", 
            "东城属县西城府，屹然屏蔽广州东路之上游。", 
            "东坡自言寄家罗浮下，安知白鹤新居寔在东城陬。", 
            "我来自在西城住，梌山一院清且幽。", 
            "又向西城城西唤湖舫，西湖泛月开金瓯。", 
            "此湖东坡去后亦寂寞，对月不饮湖之羞。", 
            "西城今夕为我迟更筹，罗浮之君傥念我，应寄山中仙酒名酥醪，令我痛饮忘却人间愁。", 
            "呼月下饮听清讴，我醉欲眠月自去，湖天漠漠云悠悠。"
        ], 
        "title": "自罗浮至惠州，游西湖泛月放歌", 
        "type": "古风", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "噫嚱乎嗟哉！", 
            "礼部尚书兼端明殿翰林侍读两学士，已降宁远军节度之副使，更令惠州与安置。", 
            "两徙合江楼，两迁嘉祐寺。", 
            "白鹤新居始经始，上梁文已成，凿井事兼纪。", 
            "堂名德有邻，邻者岂惟翟夫子？", 
            "林行婆家酒何旨！", 
            "钓鱼有矶瞰江水。", 
            "斋名思无邪，诗案可勿起。", 
            "亦有西湖可行乐，堤之桥之尤可喜。", 
            "已拟携家老于此，一住四年春睡美，奈何复遣落儋耳！", 
            "人言东坡仙果仙，人言东坡死不死。", 
            "东坡海外竟归矣，只因曾饱惠州饭，白鹤千年震遗址。", 
            "峨峨祠宇峰头峙，朝云有旁龛，过子亦从祀。", 
            "更祀稚川与元亮，先生可谓有邻已。", 
            "墨沼朱池尚宛然，我来访古秋城边。", 
            "文章光燄磨蝎避，耿耿奎宿方行天。"
        ], 
        "title": "白鹤峰访东坡故居", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "山原漠漠宜牛羊，山田泱泱宜秫粳。", 
            "御园柑子垂垂黄，烟沈雾结香木香。", 
            "更种千章万章木，斫运有溪筏可张。", 
            "满山飞瀑穿云飞，到处皆可张轮机。", 
            "山人小试作云碓，用水之力微乎微。", 
            "山中沙亦黄金色，天予不取防人贼。", 
            "万户侯何足道哉，是皆致富可敌国。", 
            "但作神仙不富贵，赤手上天亦何味？", 
            "天上金银作宫阙，岂特如来金布地？", 
            "我愿金成方上天，金光普照蓬台莲。", 
            "何事颜回忍饥面，冷豚一豆人称贤。", 
            "何年来结山中屋？", 
            "山中采金兼采木，且工且农且畜牧。", 
            "青天回首罗浮云，祗恐山灵笑吾俗。"
        ], 
        "title": "与客谈罗浮之乐，并言居山之利，因成长句", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "刘郎年少何翩翩？诵诗喜我罗浮篇。", 
            "我今苍苍已在鬓，但觉年少如神仙。", 
            "龙蛇出地星坠天，欲持劫运惭我孱。", 
            "罗浮烧丹寻稚川，仙丹九转童我颜。", 
            "会当携手出劫外，重话开明龙汉年。"
        ], 
        "title": "刘郎歌赠伯端", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "我有故人子王子，其居乃在天台山。", 
            "天台四万八千丈，石梁横空不可攀。", 
            "桃花流水空人间，仙山缥渺吾情牵，惜未来赋赤城篇。", 
            "故人出山到南海，一官绛帐兼高悬。", 
            "相逢但说道可道，坐令仙山冷落天池莲。", 
            "神州尚未陆沉尽，山仍吾山川吾川。", 
            "我生不辰处东海，中有玉山高拂天。", 
            "几年坐啸玉山下，长蛇荐食来蜿蜒。", 
            "斩之不得避而去，恨满东海何能填？", 
            "人生万事一梦耳，当时枉作如雷颠。", 
            "四海无家一身客，十年潦倒秋风前。", 
            "罗浮之山镇南海，一筇径往开秋烟。", 
            "海上蓬莱此左股，五色雀蝶何翩翩！", 
            "神仙白日来云軿，云中鸾鹤同蹁跹。", 
            "长爪麻姑定识我，共话沧海成桑田。", 
            "人间尚有未了事，仙丹虽熟无能仙。", 
            "沉沉天风引回船，满山灵草何芊芊！", 
            "朱明洞天迟吾主，空看日出娱云泉。", 
            "天下大洞天者十，金银宫阙名山巅。", 
            "天台第六罗浮七，洞中阁道原交连。", 
            "君虽未到罗浮去，天台饱享云霞妍。", 
            "丈夫不作神仙亦当作豪杰，莫但留名万古将诗传。"
        ], 
        "title": "枚伯以长句题罗浮游草，次韵答之", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "长星劝尔一杯酒，天下不如意事十八九，我亦厌闻何况叟？", 
            "沈叟来自万壑千岩间，行年七十犹童颜。", 
            "活万人封古闻此，封之大郡宜酒泉，还其浑浑未凿之真天。", 
            "人间万伪一真少，一笑相逢海天小。", 
            "有时醉墨写真意，沉沉海夜天初晓。", 
            "南海秋风一事无，为我手作罗浮日出图。", 
            "赶却残星赶却月，赤日行天万物苏。"
        ], 
        "title": "短歌赠沈星桥叟", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "我从罗浮归，山水兴未已。", 
            "遂作西樵游，江行百馀里。", 
            "始由支江入，帆转稻花里。", 
            "百曲赴大江，远见山云起。", 
            "山云带夕阳，移舟泊山市。", 
            "未入西樵山，先饮西樵水。"
        ], 
        "title": "游西樵山六首 其一", 
        "type": "古风", 
        "yun": "纸"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "樵山七二峰，樵湖廿八曲。", 
            "斜阳棹歌起，湖光荡山绿。", 
            "群峰万紫翠，毕入湖人目。", 
            "湖转山益深，悬蹬出林麓。", 
            "云际闻鸡鸣，知有山人屋。"
        ], 
        "title": "游西樵山六首 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "白云出洞去，留洞待客来。", 
            "洞中何所有？石破青天开。", 
            "初日照幽林，金碧眩楼台。", 
            "楼台道士居，飞瀑闻惊雷。", 
            "坐石看飞瀑，醉引流霞杯。", 
            "洞门了不关，白云何时回？"
        ], 
        "title": "游西樵山六首 其三", 
        "type": "古风", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "芙蓉亦花妖，转海毒我民。", 
            "嗟尔道士居，告诫何谆谆！", 
            "流毒且百年，禁令今始伸。", 
            "至今论外祸，此特为之因。", 
            "昏莽持外交，实出亲贵臣。", 
            "入山见署额，咄哉彼何人？", 
            "署盟亦此笔，遗祸今未泯。", 
            "一言足丧邦，坐使利益均。", 
            "留名亦山辱，幸尔犹全身。", 
            "遥遥两仙馆，云泉与长春。", 
            "风雨秋一叶，海外成青燐。", 
            "尔徒媚道心，所志惟金银。", 
            "奈何不斩虏？飞剑乞洞宾。"
        ], 
        "title": "游西樵山六首 其四", 
        "type": "古风", 
        "yun": "真"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "暧暧山下村，黄云穫秋田。", 
            "郁郁山上村，茶灶飞秋烟。", 
            "山中多奇石，亦复多名泉。", 
            "颇闻此山中，古亦有神仙。", 
            "何人此读书，谈道傲圣贤。", 
            "樵夫闻大笑，遂为外人传。", 
            "天地有此山，几世而几年？", 
            "凡愚斗智力，凿破古洞天。", 
            "治穷盗贼起，耕牧难晏然。", 
            "丹井尚未湮，书堂亦未倾。", 
            "暮雨秋萧萧，欲往不敢前。", 
            "岂有绿林豪，能识博士船。"
        ], 
        "title": "游西樵山六首 其五", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "五岭夹江行，西江在其南。", 
            "江南亦连岭，分派由滇黔。", 
            "送江直至海，排空起瑶篸。", 
            "是为西樵山，海气霏烟岚。", 
            "谁掷青莲花，照耀天光蓝。", 
            "我来写秋心，佳处未遍探。", 
            "樵山作山樵，何年留茅庵？"
        ], 
        "title": "游西樵山六首 其六", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "莽莽扶胥镇，庙祀南海神。", 
            "冕旒古王者，龙服如天人。", 
            "甲裳列将吏，珠翠罗妃嫔。", 
            "维神镇炎荒，坐抚万介鳞。", 
            "自粤隶版图，历代修明禋。", 
            "岂惟司潮汐，涝旱关喜啧。", 
            "有时特告祭，天子命大臣。", 
            "红棉二月花，庙瓦朱璘璘。", 
            "斑斑两铜鼓，神威藉而伸。", 
            "雄鸣雌辄应，奔走百粤民。", 
            "东风吹万艘，打桨波罗春。", 
            "神寿知几何？云是神诞辰。", 
            "香烟霭高空，广庭杂羞珍。", 
            "鱼龙进百戏，曼衍何侁侁？", 
            "是时庙市集，蜑语争蛮银。", 
            "泥鸡绘丹彩，妙若能鸣晨。", 
            "终岁妇孺工，罄售未浃旬。", 
            "年年荷神麻，近庙民不贫。", 
            "我来秋九月，寒日摇江濒。", 
            "市閒庙亦静，神几生秋尘。", 
            "落叶纷满阶，僧厨应添薪。", 
            "扪鼓复读碑，两廊且匝循。", 
            "顾瞻门庭间，赑屃何砰磷？", 
            "宋明开国初，武功碑具陈。", 
            "明祖起布衣，尤表雄无伦。", 
            "惜皆在唐后，但觉年代新。", 
            "最古惟韩碑，日月光贞珉。", 
            "碑缺亭亦圯，重建需百缗。", 
            "同游各倾囊，再至功应竣。", 
            "我思此庙初，寔瞰南海滨。", 
            "风涛旦夕生，欲往多逡巡。", 
            "行舟较今拙，动辄忧沉沦。", 
            "偶因遣祭归，疑神福其身。", 
            "作碑旌厥功，匪特耀所亲。", 
            "安知古沧海，今化田畇畇。", 
            "庙门通江路，沙壅久且堙。", 
            "古人系舟处，泥没双石麟。", 
            "去门数百武，高丘碧麟峋。", 
            "上为浴日亭，破晓奇景臻。", 
            "苏诗俨在石，驳落未尽泯。", 
            "海虽去渐远，浩荡犹无垠。", 
            "半夜潮始生，云霞捧红轮。", 
            "此亭得此景，古语仍可遵。", 
            "我从罗浮归，饱看踆乌踆。", 
            "维舟此庙下，秋风吹白蘋。", 
            "虽非邀神福，崇古端冠巾。", 
            "杖策登此亭，寒绿生松筠。", 
            "浩吟一以眺，双江绕如绅。", 
            "斜阳正满目，秋波碧粼粼。", 
            "海山万紫翠，云驳难为匀。", 
            "惜无古人见，此景为写真。", 
            "神鸦送客归，去去秋江津。"
        ], 
        "title": "波罗谒南海神庙五十二韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "天地创造初，先造者鬼神。", 
            "其次造万物，灵者厥曰人。", 
            "有雄则有雌，匹耦为妃嫔。", 
            "概谥之曰虫，裸毛羽介鳞。", 
            "鳞虫圣者龙，乃独崇明禋。", 
            "人虽灵万物，惴惴伺喜嗔。", 
            "惟龙能上天，为天之下臣。", 
            "代天照天下，郁仪与结璘。", 
            "云雨雷电风，龙气为屈伸。", 
            "遂以鬼神力，用祸福吾民。", 
            "当其偶入蛰，天地为不春。", 
            "精气常在天，托象为星辰。", 
            "方今万国旗，各画国所珍。", 
            "凶禽与悍兽，戢戢何侁侁？", 
            "国旗所到处，互市争金银。", 
            "惟吾国旗龙，黄闪天方晨。", 
            "龙以海为家，不知几由旬。", 
            "为灵实昭昭，国岂长弱贫？", 
            "大哉祝融汪，何年庙其濒？", 
            "自有此庙来，更历几劫尘。", 
            "庙木皆十围，樵者不敢薪。", 
            "东江入西江，庙下道所循。", 
            "相将俱入海，海山碧磷磷。", 
            "天子治四海，吾国古义陈。", 
            "其实西北方，地广漠无伦。", 
            "有海惟东南，战局乃日新。", 
            "何人跨海功，海外镌苍珉。", 
            "赫然一楼船，费数百万缗。", 
            "一炮数十万，经年工始竣。", 
            "一往而不复，惘然问水滨。", 
            "惟兹大海间，龙职在所巡。", 
            "龙乎其有灵，敌舟当沉沦。", 
            "况吾国旗上，之而皆龙身。", 
            "兹庙镇南海，尤与军民亲。", 
            "壁垒何森森？原田何畇畇？", 
            "纷纷群夷舟，海门不可堙。", 
            "我读韩公碑，披发思骑麟。", 
            "大荒渺何许，海阔山嶙峋。", 
            "群魔害正道，乱象日益臻。", 
            "皇皇地下民，种族忧将泯。", 
            "安得龙旗龙，一出定八垠。", 
            "呼天下雷电，为我炮与轮。", 
            "龙旗驱风云，毕令正朔遵。", 
            "紫髯碧眼奴，抱头走踆踆。", 
            "持酒酹神龙，雄风生青蘋。", 
            "功成告天地，还我旧角巾。", 
            "礼上明堂图，乐奏嶰谷筠。", 
            "百神并受职，为加冠与绅。", 
            "我偕南海龙，云卧寒秋粼。", 
            "是时天所覆，帝泽罔不匀。", 
            "作诗告陈侯，此语何当真？", 
            "夜看双龙光，南出斗牛津。"
        ], 
        "title": "前诗多见和者，所怀未尽，复次前韵", 
        "type": "古风", 
        "yun": "真"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "梅江东行受众水，将以入海为韩江。", 
            "群山挟之并东走，谁为杰出吾能详。", 
            "中惟三杰寔吾友，阴那、铜鼓与凤凰。", 
            "我溯韩江行，凤凰日日随舟翔，云烟万古长青苍。", 
            "凤凰朝来不可见，阴那五峰忽当面。", 
            "分治江南江北上下游，采地各连数州县。", 
            "阴那近与铜鼓连，梅江宛宛山后复山前。", 
            "行人但见凤凰纵拔、阴那横列并拂天，安知铜鼓之势尤高骞。", 
            "梅江去海五百里，海上已见铜鼓山，凤凰之旁一突远出微云间。", 
            "自海入江行十日，此山忽隐忽现常飘然，乃与凤凰、阴那交为缘。", 
            "凤凰如猛将，当关森严立甲仗；", 
            "阴那如才相，高掌远蹠抱雄想。", 
            "独有铜鼓如剑仙，变化无方不可状。", 
            "平生爱山如爱友，况此三友怪杰世希有？", 
            "我行梅、韩二江间，相对欣然辄呼酒。", 
            "嗟尔沉沦岭外真数奇，匪我为友将安归！", 
            "我方潦倒不适时，安能使尔之名天下知？", 
            "乃复年年与尔常相离，秋风千里怀人夜，江海冥冥绕梦思。"
        ], 
        "title": "思三友行", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "浪说芦灰止水年，笙簧重奏古来天。", 
            "阳枢不转春消息，老木寒巢噤帝鹃。"
        ], 
        "title": "岁暮感怀次感春韵 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "玉龙残甲满天飞，万里寒光照铁衣。", 
            "黄竹歌中行八骏，瑶池空送穆王归。"
        ], 
        "title": "岁暮感怀次感春韵 其二", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "扁舟钓雪下寒滩，落日荒荒欲霁难。", 
            "满目江山沉战气，可能王业不偏安。"
        ], 
        "title": "岁暮感怀次感春韵 其三", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "曾从剑侠传中来，十万戈船梦里开。", 
            "把酒寒斋逢故部，海东残岛话奇莱。"
        ], 
        "title": "岁暮感怀次感春韵 其四", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万梅花里问前身，我佛从来戒造因。", 
            "冷看天倾无力补，莫将黄土浪抟人。"
        ], 
        "title": "岁暮感怀次感春韵 其五", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "禾黍何须怨狡童，是非从古论难公。", 
            "可怜神化丹青手，剩粉零缣写北风。"
        ], 
        "title": "岁暮感怀次感春韵 其六", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "手无寸铁诛妖魃，安得神龙出九渊？", 
            "但解乘球用今法，不妨持药炸青天。"
        ], 
        "title": "苦旱 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "眼中赤地真千里，万首翘天望雨来。", 
            "谁叩九阊讼风伯，新云才起又吹开。"
        ], 
        "title": "苦旱 其二", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "各自行营高敞地，大宛山与大屏邻。", 
            "生儿莫作真王想，不及淮阴守冢人。"
        ], 
        "title": "书感与颂丞", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "元音从古本天生，何事时流务竞争？", 
            "诗世界中几雄国？惜无人起与连衡。"
        ], 
        "title": "论诗次铁庐韵 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "迩来诗界唱革命，谁果独尊吾未逢。", 
            "流尽玄黄笔头血，茫茫词海战群龙。"
        ], 
        "title": "论诗次铁庐韵 其二", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "新筑诗中大舞台，侏儒几辈剧堪哀。", 
            "即今开幕推神手，要选人天绝代才。"
        ], 
        "title": "论诗次铁庐韵 其三", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "台上风云发浩歌，不须猛士再蒐罗。", 
            "拔山妄费重瞳力，夜半虞兮唱奈何。"
        ], 
        "title": "论诗次铁庐韵 其四", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "北派南宗各自誇，可能流响脱淫哇。", 
            "诗中果有真王在，四海何妨共一家。"
        ], 
        "title": "论诗次铁庐韵 其五", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "彼此纷纷说界疆，谁知世有大文章。", 
            "中天北斗都无定，浮海观星上大郎。"
        ], 
        "title": "论诗次铁庐韵 其六", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "芭蕉雪里供摹写，绝妙能诗王右丞。", 
            "米雨欧风作吟料，岂同隆古事无徵。"
        ], 
        "title": "论诗次铁庐韵 其七", 
        "type": "绝句", 
        "yun": "蒸"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "四海横流未定居，千村万落废犁锄。", 
            "荆州失后吟梁父，空忆南阳旧草庐。"
        ], 
        "title": "论诗次铁庐韵 其八", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "展卷重吟民主篇，海山东望独悽然。", 
            "英雄成败凭人论，赢得诗中自纪年。"
        ], 
        "title": "论诗次铁庐韵 其九", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "四海都知有蛰庵，重开诗史作雄谈。", 
            "大禽大兽今何世？目极全球战正酣。"
        ], 
        "title": "论诗次铁庐韵 其十", 
        "type": "绝句", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "山川奇伟数齐昌，不独男儿解自强。", 
            "要使金闺兴女学，银钗先改峒蛮妆。"
        ], 
        "title": "纪兴宁妇女改妆事与刘生松龄二首 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "维新殊有九州风，新绾盘蛇髻更工。", 
            "预祝英雄出巾帼，武婆城在碧云中。"
        ], 
        "title": "纪兴宁妇女改妆事与刘生松龄二首 其二", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "曾记花间倚醉眠，露寒风定月娟娟。", 
            "画中重见芙蓉面，酒冷香消忆少年。"
        ], 
        "title": "题画芙蓉", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "流落天南今八载，接天海气昼昏昏。", 
            "锦袍银烛追前梦，夜半涛声倍断魂。"
        ], 
        "title": "次韵答维卿师 其一", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "空存扶汉分章手，无计能开日月昏。", 
            "独立苍茫发遐想，自由钟起国民魂。"
        ], 
        "title": "次韵答维卿师 其二", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "漫天飞雪净红尘，吩咐门前扫雪人：要向梅花问消息，空山已放几分春？"
        ], 
        "title": "题画四绝句 其一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "多时放牧出天閒，边事无功马自閒。", 
            "杨柳千条溪一曲，可怜神骏老空山。"
        ], 
        "title": "题画四绝句 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "遮天浓碧老梧桐，曾种前皇旧上宫。", 
            "凤鸟不来人事改，箫声閒度月明中。"
        ], 
        "title": "题画四绝句 其三", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "閒敲棋子向山中，不信神仙万念空。", 
            "一局松阴未收著，人间成败几英雄。"
        ], 
        "title": "题画四绝句 其四", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "柏庄谁拾燹馀文，栎社重张劫后军。", 
            "九十九峰依旧好，尽携豪笔写秋云。"
        ], 
        "title": "寄台湾栎社诸子，兼怀颂丞二首 其一", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "月泉志卷凭谁定，还待当时晞发人。", 
            "遥忆参军谢皋羽，西台朱鸟独伤神。"
        ], 
        "title": "寄台湾栎社诸子，兼怀颂丞二首 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天遣诸夷不乱华，自应骠骑不为家。", 
            "独怜已似骑驴将，閒看西湖十里花。"
        ], 
        "title": "次韵答友人 其一", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "傥容儒术济时艰，老抱遗经岂听閒。", 
            "河镇未归金世界，大师犹解荐龟山。"
        ], 
        "title": "次韵答友人 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "庾信江南早赋哀，平生萧瑟漫论才。", 
            "百王道尽焚书日，谁遣窥江虏马来。"
        ], 
        "title": "次韵答友人 其三", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "遣日将诗也自宜，故乡犹幸有新知。", 
            "吟成自漉炉头酒，权当黄龙痛饮时。"
        ], 
        "title": "次韵答友人 其四", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "玉带犹留此结缘，金山楼殿耸云烟。", 
            "何当自碾龙团饼，来试江心第一泉。"
        ], 
        "title": "题画 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何处瓜牛旧结庐，六时宫殿震钟鱼。", 
            "大江东去月西上，自闭山门读道书。"
        ], 
        "title": "题画 其二", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "金山看罢看银山，宫殿崔巍紫翠间。", 
            "领略江南好风景，散花人去老僧閒。"
        ], 
        "title": "题画 其三", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "虎踞龙蹯迹未消，尚留古刹话前朝。", 
            "老僧不省英雄恨，夜夜寒江咽暮潮。"
        ], 
        "title": "题画 其四", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "北痛逆胡南篡贼，渊明心事菊花知。", 
            "看花不尽千秋感，残照西风又一时。"
        ], 
        "title": "题菊花诗卷 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "谁吟金甲战秋风，黄败朱成事不同。", 
            "傥有閒情来吊古，合编花史记英雄。"
        ], 
        "title": "题菊花诗卷 其二", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "宁向枝头死抱香，不曾吹坠北风凉。", 
            "如何海上新花样，化作东夷大宝章。"
        ], 
        "title": "题菊花诗卷 其三", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "也知晚节留香好，独惜军中少一韩。", 
            "任是黄花比人瘦，西风还拟卷帘看。"
        ], 
        "title": "题菊花诗卷 其四", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "百尺澄台对落晖，旧吟花处地都非。", 
            "重寻十七年前梦，飘尽黄金泪满衣。"
        ], 
        "title": "题菊花诗卷 其五", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "南宋国衰词自盛，各抛心力斗清新。", 
            "零丁洋畔行吟地，又见江山坐付人。"
        ], 
        "title": "题兰史香海填词图 其一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "此是本朝初割地，年来见惯已相忘。", 
            "重吟整顿乾坤句，谁更雄心似鄂王？"
        ], 
        "title": "题兰史香海填词图 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "君山自是众山君，卓立中峰上插云。", 
            "曾上君山最高顶，东南一气荡氤氲。"
        ], 
        "title": "君山", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "铭雀砚斋新印谱，七年前见景韩楼。", 
            "萧萧风雨鮀江上，夜半题诗四壁秋。"
        ], 
        "title": "题黄生印谱 其一", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "五洲莽莽起风云，待扫亡秦旧篆文。", 
            "留与他年添印谱，九头狮纽大将军。"
        ], 
        "title": "题黄生印谱 其二", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "平生我愧杜工部，喜见高三十五才。", 
            "四海风尘双鬓白，斜阳同上越王台。"
        ], 
        "title": "与高啸桐同客广州", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "直从南北两戒首，走遍胡门到越门。", 
            "一发青山残照里，尉陀台上望中原。"
        ], 
        "title": "赠秦人毛生", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "玉带河边万柳丝，跨河楼阁郁参差。", 
            "重来祗恐风光异，再为南园住少时。"
        ], 
        "title": "南园", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "蛮夷大长作尉地，犹有当时武士风。", 
            "今日推翻古人局，要看时势造英雄。"
        ], 
        "title": "送长乐学生入陆军学校二首 其一", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "若从中国论古学，文武由来本不分。", 
            "终使西人遘黄祸，吁天早出学生军。"
        ], 
        "title": "送长乐学生入陆军学校二首 其二", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "昨梦君从海上归，十峰轩畔解征衣。", 
            "觉来江浦潮初上，夜半开门月满扉。"
        ], 
        "title": "寄刘铭伯", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "梅雨初过浴佛天，寺门香拥稻花田。", 
            "七层金碧消砖塔，万里风潮长石泉。", 
            "楼观总含沧海气，江山还属太平年。", 
            "劫尘屡换名僧尽，唤起閒云与话禅。"
        ], 
        "title": "游西山海潮岩用前游韵二首 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一片斜阳入渺冥，迩来人更访山灵。", 
            "江帆叶叶收前浦，野鸟时时下古亭。", 
            "满院吉祥花气紫，半林连理树阴青。", 
            "归筇如带西来意，风送钟声下界听。"
        ], 
        "title": "游西山海潮岩用前游韵二首 其二", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "旧恨新愁满海天，封侯休说面如田。", 
            "凤饥何计翔千仞，龙蛰真忧到九泉。", 
            "白马潮来悲往事，红羊劫换感流年。", 
            "西山薇蕨无人问，且话莲花六叶禅。"
        ], 
        "title": "叠韵答夏季平二首 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "寥空双鹤破苍冥，睥睨千秋佛乞灵。", 
            "霸国山川吟粤峤，翰林风月忆柯亭。", 
            "身经忧患先头白，名著文章愧汗青。", 
            "十万军声来夜半，问潮泉畔且同听。"
        ], 
        "title": "叠韵答夏季平二首 其二", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "第一仙人数宋郊，羊裘更说子陵高。", 
            "天公速客先风雨，山寺开门受海潮。", 
            "游迹待传文上石，边愁无计锈生刀。", 
            "狂吟且共楼头醉，酒虎诗龙各自豪。"
        ], 
        "title": "东山酒楼次柳汀韵", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "大海惊涛似昔时，高台同听不胜悲。", 
            "五年乡泪愁中制，半夜军声梦里驰。", 
            "铁弩何时开越国？素车终古走灵胥。", 
            "如闻鹿耳鲲身畔，毅魄三更哭义旗。"
        ], 
        "title": "夏夜与季平萧氏台听涛，追话旧事作", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一夜东风满凤城，春愁黯黯共愁生。", 
            "新年莺燕他乡感，落日鲸鲵故国情。", 
            "款局有人通秀吉，残疆无计守延平。", 
            "天涯何限哀时泪，洒向花前月不明。"
        ], 
        "title": "春感次许蕴伯大令韵 其一", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "浮云飞絮澹春前，梦忆虮臣吁九天。", 
            "照海旌旗忠义社，渡江帆楫永嘉年。", 
            "遗殃箕子明夷地，并割颜回负郭田。", 
            "独对东风倍惆怅，故山回首郁愁烟。"
        ], 
        "title": "春感次许蕴伯大令韵 其二", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "沉郁雄心苦未灰，他年卷土傥重来。", 
            "愁人断句悲青坂，战地残枪卧绿苔。", 
            "梦里国仇惭越报，眼前儿戏感吴呆。", 
            "故知块垒浇难尽，且为看花借酒杯。"
        ], 
        "title": "春感次许蕴伯大令韵 其三", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "濛濛海气遍东西，何日干戈许再提！", 
            "华表空闻丁鹤语，乱萌先兆子规啼。", 
            "饮河腹懑千年浊，问道心惊七圣迷。", 
            "五载伤春复伤别，忏除绮语未重题。"
        ], 
        "title": "春感次许蕴伯大令韵 其四", 
        "type": "律诗", 
        "yun": "齐"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "谁遣风雷起蛰龙，冥冥愁夜递秋冬。", 
            "梦回香国春三月，极目蓬山海万重。", 
            "置酒未闻平寿勃，奉书还见卓徵邕。", 
            "欲将笔削修花史，坠溷飘茵听所逢。"
        ], 
        "title": "春感次许蕴伯大令韵 其五", 
        "type": "律诗", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "九州无地不胡尘，难觅名山老此身。", 
            "屡划鸿沟开鬼国，更移犴狱避祅神。", 
            "论文竞凿中央帝，抟土先愚上古人。", 
            "莫向武陵寻旧梦，桃花零落不成春。"
        ], 
        "title": "春感次许蕴伯大令韵 其六", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "动地春江走怒流，秀才心事惯先忧。", 
            "越兵屡入灵胥眼，孔履同焚逆莽头。", 
            "白马沸唇呼跸至，青牛弭耳化胡游。", 
            "最怜十万横磨剑，炼作人间绕指柔。"
        ], 
        "title": "春感次许蕴伯大令韵 其七", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "谶秦何必定归胡，谁遣关中缺挽输。", 
            "独客春心怜望帝，参军蛮语叹娵隅。", 
            "沉沉大泽狐能语，黯黯钟山鸟自呼。", 
            "欲取奇胲察时变，登台先验海星图。"
        ], 
        "title": "春感次许蕴伯大令韵 其八", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "敢吟绵葛谓人昆，典礼崇隆念本根。", 
            "都下愁春黄雾塞，日边望气赤云奔。", 
            "惊沙捲塞朝呼鹘，吹浪空江夜有豚。", 
            "唱彻得脂新乐府，鲜卑闻说最承恩。"
        ], 
        "title": "春感次许蕴伯大令韵 其九", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "顾曲当筵唤奈何，春江愁饫木鱼歌。", 
            "奔天素女月华冷，话海麻姑霜鬓多。", 
            "断续乡心车铎语，暖寒天气酒杯和。", 
            "故人勾漏今仙令，欲乞丹砂治睡魔。"
        ], 
        "title": "春感次许蕴伯大令韵 其十", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "閒愁万种扫难清，漠漠蛮江雨又晴。", 
            "归国人才辛弃疾，通天心事沈初明。", 
            "停云八表思朋好，朗月三生发古情。", 
            "书罢逍遥鸴鸠笑，剧怜愤世有庄生。"
        ], 
        "title": "叠望月韵答柳汀", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "梅水东流系别思，披图如见古须眉。", 
            "遥知忆弟看云日，应是疲农待雨时。", 
            "寥落音书黄耳犬，艰难世局白衣夔。", 
            "画中省识桃源路，聊寄陶潜写意诗。"
        ], 
        "title": "观芷谷居士画，有怀其兄菽蕃先生", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "凤皇山下野人村，中有庐陵旧德门。", 
            "世系一编唐相表，衣冠廿代信公孙。", 
            "画图重省云中梦，剪纸曾招海上魂。", 
            "惭愧斩蛟长剑在，千秋心事共谁论？"
        ], 
        "title": "凤皇山下投宿文氏家，询之，盖信国公裔也，出其庐陵所刊族谱及公诗文集、自订年谱、遗像三、手书一幅见示，感而有作", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "剪烛衙斋岁欲周，十年郭李记同舟。", 
            "飞凫仙令循良治，戎马书生汗漫游。", 
            "析木津潮寒旧雨，大金山月照清秋。", 
            "南来喜听舆人诵，赢得廉声岭外州。"
        ], 
        "title": "黄子惠曾由沪上同舟至直沽，一别十年矣，相见饶平县廨，尊酒话旧，赋此为赠", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "灵旗半夜偃胡风，百丈埔前战血红。", 
            "异代双忠更张许，男儿千古逊英雄。", 
            "麻沙故乘讹遗迹，禾黍秋原失寝宫。", 
            "重表幽芳关庙貌，浮山南望夕阳中。"
        ], 
        "title": "百丈埔为宋张丞相世杰夫人许氏大战元兵殉节处，旧有祠，废久矣，子惠署县为商复旧迹", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "落日孤城望里遥，北来山势接三饶。", 
            "隔林野店人沽酒，拢岸溪船客候潮。", 
            "官狃承平兵气弱，地当冲要市声嚣。", 
            "秋风吹梦黄冈路，海色濛濛夜未消。"
        ], 
        "title": "过黄冈（黄冈在饶平县南）", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "双旌五马旧登临，北斗文章自古今。", 
            "新邑弦歌开瘴户，大湖云气起甘霖。", 
            "留衣偶共山僧话，建校谁知刺史心。", 
            "独上景贤楼上望，红棉花发练江深。"
        ], 
        "title": "东山景贤楼", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "庭柯策策动商音，紫翠连峰夕照沉。", 
            "秋色西来山郭暮，大江东去海门深。", 
            "空崖石抱阴阳气，古洞泉流冷暖心。", 
            "苦盼银河乌鹊信，望仙桥畔客愁深。"
        ], 
        "title": "东山秋晚", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "斜阳满目起城笳，天末吴云点暮鸦。", 
            "醇酒醉寻公瑾宅，远山晴入小乔家。", 
            "高台春晚愁铜雀，废署年深长石花。", 
            "怀古登临倍惆怅，东风何处戟沉沙。"
        ], 
        "title": "追和裴君晚登阜民台之作", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "回首东风倍黯然，春江曾拜孝廉船。", 
            "马蹄去踏燕台雪，鸥梦空沉玉溶烟。", 
            "故国流移仍作客，远书珍重到经年。", 
            "白头二老诗豪甚，更益相思海上天。"
        ], 
        "title": "寄家果园孝廉", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "水调歌残酒正中，浮云遮住月当空。", 
            "江湖归梦怜坡老，宾从清谈愧庾公。", 
            "谁把哀弦开上界，自携长剑倚崆峒。", 
            "人间枉作孀娥怨，玉宇沉沉路不通。"
        ], 
        "title": "次韵答兰史中秋有怀", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "窟室闻钟酒正酣，将军组练罢西龛。", 
            "已忧朋党逾河北，更遣王庭渡漠南。", 
            "急政谁求梅尉传，祸萌何止霍侯骖！", 
            "汉家未有登封日，留滞休嗟太史谈。"
        ], 
        "title": "寄兰史、晓沧、菽园用晓沧韵 其一", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "军中草檄笔空酣，神理虚存暴未龛。", 
            "祗见螺舟来海外，未容马柱表交南。", 
            "瑶章竞托三青鸟，羽卫翻劳二白骖。", 
            "收拾皋言注孙子，更无兵许牧之谈。"
        ], 
        "title": "寄兰史、晓沧、菽园用晓沧韵 其二", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "台上歌声起半酣，茫茫项定与刘龛。", 
            "岂真汉厄逢三七，终见尧封暨朔南。", 
            "誓罢猫仍容武鼠，梦回虎已齧嬴骖。", 
            "百王道在焚难尽，数典偏怜有籍谈。"
        ], 
        "title": "寄兰史、晓沧、菽园用晓沧韵 其三", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "天浆倾倒帝沈酣，西奈神来佛让龛。", 
            "自转双轮删合朔，别传十诫贬和南。", 
            "寻山久已逃灵鹫，问道真疑到剧骖。", 
            "至竟大同新运在，老生莫自厌常谈。"
        ], 
        "title": "寄兰史、晓沧、菽园用晓沧韵 其四", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "唱月呵云兴正酣，颇闻海上有仙龛。", 
            "置身敢在中贤下，避地仍居北斗南。", 
            "石室搜残神禹简，金天留驻蓐收骖。", 
            "欲将虎鼠龙猪意，唤起东方与释谈。"
        ], 
        "title": "寄兰史、晓沧、菽园用晓沧韵 其五", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "义旗风卷海东云，零落登坛十万军。", 
            "幕府昔曾惊杜牧，名场久已重刘蕡。", 
            "青山故国馀哀涕，黄叶清秋下夕曛。", 
            "閒煞钤韬无用处，可怜尊酒更论文。"
        ], 
        "title": "刘慧君（少拔）廿年旧友，曾从余义军，内渡寓漳，来潮见访，赋赠", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "吟鞭遥指海云开，且借官书觅句来。", 
            "岭路晓收鹦母瘴，秋风人上凤凰台。", 
            "客帆影里追前梦，官鼓声中老此才。", 
            "昨过东山辱相访，水帘亭畔负流杯。"
        ], 
        "title": "朱梅农来访，手诗集见赠，用集中李子黼（长荣）题词韵", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "五岭苍凉霸气开，一书迢递海天来。", 
            "秋风试马刘王埒，落日呼鹰赵尉台。", 
            "各抱古愁观世界，自携新史数人才。", 
            "何时同纵登高目？笑指沧溟水一杯。"
        ], 
        "title": "朱梅农以兰史书至，叠前韵寄兰史（朱梅农名尔田）", 
        "type": "律诗", 
        "yun": "灰"
    }, 
    {
        "author": "王懋竑", 
        "era": "清", 
        "subtype": null, 
        "text": [
            "长堤溃蚁穴，君子慎其微。", 
            "生平操持力，不敌一念非。", 
            "波浪浮天阔，漭漭决四围。", 
            "内省增叹息，已往安可追。"
        ], 
        "title": "书座右二章 其一", 
        "type": "古风", 
        "yun": null
    }, 
    {
        "author": "王懋竑", 
        "era": "清", 
        "subtype": null, 
        "text": [
            "奔马不可驭，盘石不可斡。", 
            "是非反掌间，铅刀贵一割。", 
            "我心似寒灰，百念俱刊剟。", 
            "愿更塞其端，绝之在由蘖。"
        ], 
        "title": "书座右二章 其二", 
        "type": "古风", 
        "yun": "曷"
    }, 
    {
        "author": "王懋忠", 
        "era": "清", 
        "subtype": "七言绝句", 
        "text": [
            "一卷新词记啭莺，重来曲巷共逢迎。", 
            "挑灯莫唱开元曲，花落江南涕泪横。"
        ], 
        "title": "赠柳校书", 
        "type": "绝句", 
        "yun": "庚"
    }, 
    {
        "author": "王霖", 
        "era": "清", 
        "subtype": null, 
        "text": [
            "杜鹃催归我不听，布谷催耕君不辞。", 
            "朝来忽听布谷语，为君演作归田诗。", 
            "归田路出青门道，高柳半天青若扫。", 
            "杏花开落菖叶齐，江北江南插秧早。", 
            "君家旧业剡溪边，十年作宦殊可怜。", 
            "栖栖食禄难称意，收身还种南山田。", 
            "南山芜秽理初毕，半种香粳半种秫。", 
            "烹葵煮笋饷东皋。", 
            "朝看村童驱犊出，暮看田叟荷锄还。", 
            "暮暮朝朝十亩间，课雨量晴聚邻里。", 
            "黄鸡白酒开心颜，不稼不穑风所刺。", 
            "吾独何为久淹滞，篝车自笑愿空奢。", 
            "珠桂人言居不易，君今归田弗复疑。", 
            "千载沮溺遥相期，我亦行寻耦耕侣，逝将与国充耘耔。", 
            "布谷布谷弗尔欺，杜鹃会有催归时。"
        ], 
        "title": "归田诗为后翁作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "诗称杜圣李谪仙，吾於甫也无间然。", 
            "韩愈论文要气胜，不合而同甫有焉。", 
            "贯穿今古气豪迈，元轻白俗诚知言。", 
            "吾昔少年时，亦曾窥其藩。", 
            "今也时复披卷读，乃知学步非且难。", 
            "乃知学步非且难，惟以弃日适几閒。", 
            "况乎治乱兴衰具诗史，岂可与批风弄月以为诗者同日而与同时观。"
        ], 
        "title": "读杜诗率题", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "慎独之言始曾子，子思得之传孟氏。", 
            "岂惟学者立身方，吾乃因之悟治理。", 
            "常人於不见闻处，是谓独也斯慎尔。", 
            "惟於帝王独则无，长言试为申其旨。", 
            "无论明廷莅政时，如纶如綍谨所始。", 
            "深宫温室稍宴閒，复有嫔嫱及内史。", 
            "视於无形听无声，意之所向随方揣。", 
            "耳属於垣孰踰此，千里应违已若彼。", 
            "凡人於独总宜慎，无可独者当倍蓰。", 
            "乾乾惕若朝继夕，尚虞此意或暂弛。", 
            "武王铭於盘盂几杖洵有因，奚啻十目所视十手指。"
        ], 
        "title": "慎独", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "女夷侈神权，万卉争一日。", 
            "娈彼红梨花，芳姿岂容閟。", 
            "英英粲晓风，裳裳映书室。", 
            "昨来珊网撑，今看银云栉。", 
            "无香良已佳，侔色真难匹。", 
            "静观悟梦华，兴会蜚吟笔。", 
            "底须惜流阴，流阴不因厄。"
        ], 
        "title": "红梨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "绿纹新涨含烟翠，倒影花光漾明媚。", 
            "卧游隔岁此沿洄，悠然兴在鸥波际。", 
            "因思古语载舟谣，慢学兰亭脩禊事。", 
            "先忧后乐孟子心，海阔天空曾点志。"
        ], 
        "title": "春水泛舟", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "轻云淡霭天，林静泉幽地。", 
            "朅来畅閒怀，兼以寻春事。", 
            "春事日已佳，山中更佳致。", 
            "苍松无改色，亦复增浓翠。", 
            "绯桃与绛杏，依岩秀不媚。", 
            "乳窦淙玉壮，野鸟呼名异。", 
            "绿塍有耕人，香陌纷游骑。", 
            "所防逸近怠，因知劳向义。", 
            "踟躇一自问，揽结从何类。"
        ], 
        "title": "香山春望", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "北方春雨短，竟如成例事。", 
            "畿辅今岁幸，一犁资种植。", 
            "齐郑麦为秋，切切常廑意。", 
            "况复经冬旱，三白未兆瑞。", 
            "顷闻流移众，沟壑将填弃。", 
            "治安恒目蒿，调和更心愧。", 
            "以此常自责，敢云厌灾异。", 
            "置邮传奏章，方牧佳音至。", 
            "青齐被膏泽，沃壤兴锄利。", 
            "稍解眉间愁，更积心中思。", 
            "豫洛亦我民，此雨曾沾未。"
        ], 
        "title": "闻山东得雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "山云酿雨风散之，时复风静雨丝丝。", 
            "已欣二麦天浆沃，更蕲三月甘膏垂。", 
            "徊徨自怜还自问，古云知足者为谁。"
        ], 
        "title": "山云", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "孟子称原泉，盈科喻进脩。", 
            "昌黎论为文，水大物毕浮。", 
            "左右逢其源，自得非外求。", 
            "蓄极乃沛然，放海谁能留。", 
            "诗思夫如何，将毋同此不。", 
            "李杜光万文，缘自性中流。"
        ], 
        "title": "诗思", 
        "type": "古风", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "几閒披汉史，子卿节义垂。", 
            "皓首羁王庭，匪石心不移。", 
            "汉使天南来，常惠诡致辞。", 
            "天子射上林，得雁太液池。", 
            "言武在某泽，以此武得归。", 
            "耳食者无识，端谓诚感之。", 
            "智者尚谲诈，更谓胡可欺。", 
            "胡人纵淳朴，岂其无觉知。", 
            "此事有端委，正言辨群疑。", 
            "春时雁北乡，止於西北陲。", 
            "其地有巨浸，浩渺如天池。", 
            "退翎换新羽，抱卵育雏儿。", 
            "当其换羽际，展翅不能飞。", 
            "徒手可捕得，无待矰缴施。", 
            "单于称武死，用绝汉主思。", 
            "适闻得帛书，翻信武所为。", 
            "生还虽赖天，物理固有宜。", 
            "郝经用此道，公案曾重题。"
        ], 
        "title": "题苏武帛书事", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "吴头楚尾沧江清，元冥试令飞初霙。", 
            "驴背客寒风打笠，江心渔乐舟冲凌。", 
            "芦腰已折须添白，山头乍失髻矗青。", 
            "或见沙觜翁举网，尚有船唇儿弄罾。", 
            "夫岂皲瘃之不惧，衣食切已劳经营。", 
            "冰鱼冻蟹入盘活，谁家羊膏佐软烹。", 
            "造物不齐有如此，对之令人感慨增。", 
            "瑶机锦綍识异物，传来北宋腾清声。", 
            "奎章学士丹邱生，一时法眼精品评。", 
            "烛照意移生栗烈，画时不知呵冻几度方能成。"
        ], 
        "title": "江行初雪歌题赵干所画", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "三月廿日圆明园，行春驻辇临芳轩。", 
            "韶光九十过八十，流阴驹隙真倏然。", 
            "落花流水苦无赖，紫燕黄蜂纷可怜。", 
            "仲春好雨滋膏壤，将谓今年胜往年。", 
            "亡何待泽经半月，望云问夜馀嗟叹。", 
            "锦阶月地纵复佳，岂以宴赏忘民艰。", 
            "十日不雨则无麦，谁能画饼冀大田。", 
            "北方春旱成例事，岁岁祷请心忧煎。", 
            "司农京兆漫相慰，无德所致敢诿天。"
        ], 
        "title": "三月廿日", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "余省画鹤鹤其性，前身应是款鹤师。", 
            "在阴鸣和过幽寂，海天群戏放笔为。", 
            "奔机角睐岂所论，上下左右无不宜。", 
            "海上三山隔尘世，向闻其名今见之。", 
            "苍松越万载一色，轮囷撑突虬龙枝。", 
            "是处岂可居别物，舍胎仙也其奚谁。", 
            "合群休息信得地，分形饮啄各出奇。", 
            "惠然而来翩然往，怡情欲赴中复疑。", 
            "莎坨彳亍印古篆，云路振迅披铢衣。", 
            "擢距延颈若有抗，䯓颊□耳咸知时。", 
            "引吭弹舌振空谷，婆罗叫梵非笙丝。", 
            "昂然黄鹤独超绝，不与众侣相追随。", 
            "松巅偃蹇若少憩，疑被文伟方骑归。", 
            "卫轩不慕腐鼠嚇，阿阁还轻图箓垂。", 
            "景昭名迹存宝笈，师承有自青出而。", 
            "胸中万态犹未尽，与鹤终始难穷期。"
        ], 
        "title": "海天群鹤歌题余省画", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "盘拿古干秋云表，寒空极目霜天晓。", 
            "磊砢白石护其根，棘枝间出麻姑爪。", 
            "童童插㙷相扶持，下临仄涧碧环绕。", 
            "会心因忆孟氏言，二老天下之大老。"
        ], 
        "title": "题赵孟頫双松平远图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "凉飙飒萧瑟，节序忽已催。", 
            "络纬吟露莎，鹎鶋栖夜槐。", 
            "佳人未忍眠，颦眉黯如啼。", 
            "举首见明月，揽衾对空闺。", 
            "忆远各呻吟，命侣聊招携。", 
            "尺素出文笥，平砧列閒阶。", 
            "女伴强笑言，默喻中怀哀。", 
            "长短准旧度，袗袭别新题。", 
            "不裁双鸳鸯，留待君予归。", 
            "王风咏执簧，七月廑授衣。", 
            "图史堪起予，往复卷更开。", 
            "高咏惠连诗，遑问学步非。"
        ], 
        "title": "题牟益𢷬衣卷用谢惠连𢷬衣诗韵即效其体", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "凌晨御内朝，咨采接群彦。", 
            "嘉言孰予告，庶政惟尔赞。", 
            "稍释望雨愁，未惬求治愿。", 
            "周公古元哲，犹坐以待旦。", 
            "钦哉与日深，敢恃天恩眷。"
        ], 
        "title": "御门", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "风人咏芍药，而未逮牡丹。", 
            "甚盛始李唐，名噪河洛间。", 
            "拈毫品花者，着眼徒拘牵。", 
            "强与分君臣，耳食踵讹传。", 
            "其实本一种，亦无相后先。", 
            "试看四生类，皆自盘古权。", 
            "岂其于芍药，而乃特异焉。", 
            "其本殊草木，始盖受于天。", 
            "木者早发华，锦苞诚丽妍。", 
            "香气或稍逊，凋零迅可怜。", 
            "草者每后时，朵让鼠姑鲜。", 
            "艳香乃过之，荣常两月连。", 
            "丰此啬于彼，万物理固然。", 
            "格物有会心，因以成诗篇。"
        ], 
        "title": "格物", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "勤民重农功，稽典肇雩祭。", 
            "圣训必躬亲，频年谨从事。", 
            "北方春旱多，率似成常例。", 
            "龙见未届期，祈请先小祀。", 
            "南郊步祷时，忸怩责躬备。", 
            "去岁蚤邀眷，首夏甘霖赐。", 
            "麦无禾则有，已是叨明惠。", 
            "今年乃更幸，膏泽春常暨。", 
            "孟夏月之朔，优渥远尔逮。", 
            "抚时举常雩，斋居切虔致。", 
            "受宠宜若惊，此理无巨细。", 
            "广殿引薰风，罘罳晃新霁。", 
            "慰惧两相萦，要矣终年计。"
        ], 
        "title": "雩祭斋居", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "新月生西方，盈匡度可揣。", 
            "钦天精其数，常人昧兹旨。", 
            "谓月向西行，岂有就东理。", 
            "试看蛾眉时，常自申位始。", 
            "既至轮满夕，则在卯宫矣。", 
            "所见向西者，盖不由乎已。", 
            "古人有精喻，谓磨盘走蚁。"
        ], 
        "title": "新月", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "本来犹是昆冈石，一片红云变英白。", 
            "入土出土千年易，形如满月径逾尺。", 
            "天然岂有刚刻迹，为谷为蒲不可识。", 
            "鼌采内藏土华蚀，庇荫嘉谷此其德。", 
            "特达廉贞寿而泽，宜登宣室之笋席。"
        ], 
        "title": "汉玉璧", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "渭南梢已绿，冀北苞方紫。", 
            "因忆忘年交，不妨皆君子。", 
            "宿雨润兰溪，怒生一日齐。", 
            "试看方寸际，便尔异云泥。", 
            "为爱干云意，宁为清夏供。", 
            "长松将古鹤，早与结高踪。", 
            "戢戢龙新角，依依鸟重枝。", 
            "栽培生意在，造物本无私。"
        ], 
        "title": "新笋", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "淅沥传声夜未阑，毡庐乍觉转轻寒。", 
            "安排吟绪休教后，明日春光倍好看。"
        ], 
        "title": "夜雨 其一", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "青芜陌上已蔫绵，膏澍徐滋色自鲜。", 
            "所喜来朝清跸路，更看叱犊满山田。"
        ], 
        "title": "夜雨 其二", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "歌舞农夫盻一犁，春霖频润实佳兮。", 
            "羽林都解承吾意，行路何曾怨泞泥。"
        ], 
        "title": "夜雨 其三", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "青郊雨后见新耕，按辔因教缓缓行。", 
            "春色无边总娱目，何如芟柞最怡情。"
        ], 
        "title": "见新耕者", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "康衢晓润静尘氛，蔼蔼遥天又缀云。", 
            "雨后郊原群力作，田功今岁实堪欣。"
        ], 
        "title": "唐县道中作 其一", 
        "type": "绝句", 
        "yun": "文"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "青帘风飐杏初华，路转峰回拟习家。", 
            "况是清明时节近，中山想复有人赊。"
        ], 
        "title": "唐县道中作 其二", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "村外风轻起纸鸢，儿童火迫好春天。", 
            "独怜白首扶筇叟，咄咄町边课种田。"
        ], 
        "title": "唐县道中作 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "背看西岭隔云林，古县民风信悦心。", 
            "老幼熙熙顺耕凿，放勋遗泽逮于今。"
        ], 
        "title": "唐县道中作 其四", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "细细和风拂幔城，毡堂研席洒然清。", 
            "敲诗较射还馀暇，便一临池静六情。"
        ], 
        "title": "习字 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "晋唐端不少名家，独爱诚悬一语嘉。", 
            "近向五台参相好，更铺金粟写莲华。"
        ], 
        "title": "习字 其二", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "偶过书院乐菁莪，二月烟花景色和。", 
            "若沼若亭早图取，重寻诗约赋卷阿。"
        ], 
        "title": "莲池书院杂咏 其一", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "桃花已谢杏花红，荏苒韶光瞥眼中。", 
            "留咏前题成小住，笑他何必碧纱笼。"
        ], 
        "title": "莲池书院杂咏 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "宛转桥通水阁虚，团圞月户俯清渠。", 
            "春来岂虑诗题少，山鸟山花尽起予。"
        ], 
        "title": "莲池书院杂咏 其三", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "蓄水为池亦蓄鱼，不劳罾网备观渔。", 
            "若将罗致方东野，吾意区区岂为渠。"
        ], 
        "title": "莲池书院杂咏 其四", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鹿云介寿鹤称仙，点缀青松白石边。", 
            "文绣料非牛所愿，不如放去任天然。"
        ], 
        "title": "莲池书院杂咏 其五", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春城风物近清明，驻辇优游少畅情。", 
            "此地那宜陈俗乐，书声端胜管弦声。"
        ], 
        "title": "莲池书院杂咏 其六", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "樊舆纡辔驻端村，水猎绳先一讨论。", 
            "引领群黎欣望幸，都缘曾被圣人恩。"
        ], 
        "title": "端村 其一", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "结宇堤旁盻水空，数间亦可号行宫。", 
            "废颓稍葺规仍旧，示俭传兹神禹风。"
        ], 
        "title": "端村 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "淀池风物已薰馨，窣岸笼烟杨柳青。", 
            "南望沧波渺无极，旷怀一寄悦心亭。"
        ], 
        "title": "端村 其三", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "烟波泛潋镜光涵，蟹舍蜗寮渔业谙。", 
            "已觉水乡无限好，遄飞逸兴到江南。"
        ], 
        "title": "端村 其四", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "荡桨沿洄过水村，水村生事略堪论。", 
            "地收一麦无租赋，父老讴歌忆圣恩。"
        ], 
        "title": "水村杂咏 其一", 
        "type": "绝句", 
        "yun": "元"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "蜗寮栉比尽渔家，杨柳风轻碧水涯。", 
            "捕却鱼虾横系艇，夕阳一抹网丝斜。"
        ], 
        "title": "水村杂咏 其二", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鱼租雁赋随时足，春酿秋醪不待沽。", 
            "无心歆羡志和者，尽入烟波钓叟图。"
        ], 
        "title": "水村杂咏 其三", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "不争水地足安流，岂是区区为豫游。", 
            "畿辅黔黎蒙乐利，神尧遗制庇千秋。"
        ], 
        "title": "水村杂咏 其四", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "夹堤桃柳三春雨，两淀烟波十一桥。", 
            "朅忆东巡前岁景，宜生欢处乍魂销。"
        ], 
        "title": "赵北口杂咏 其一", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "西淀水流东淀去，南天雁向北天来。", 
            "桡人望幸分明记，初试春围第二回。"
        ], 
        "title": "赵北口杂咏 其二", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "天光波影碧相涵，岸芷汀兰绿已酣。", 
            "谁识敲诗吟赵北，大如披画阅江南。"
        ], 
        "title": "赵北口杂咏 其三", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "南苑相离近一程，驻营中使早来迎。", 
            "御园报道韶光好，木笔描春照眼明。"
        ], 
        "title": "玉兰花 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "分来含韵斋中韵，擅得众香国里香。", 
            "大邑瓷瓶清供好，行庐得句也殊常。"
        ], 
        "title": "玉兰花 其二", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "依然毡室拈吟处，乍忆宁阳问俗时。", 
            "却恨人无此花分，东风一晌发清悲。"
        ], 
        "title": "玉兰花 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "一朵银云马上来，半星曾不惹尘埃。", 
            "相看果是通身净，何未姮娥月里栽。"
        ], 
        "title": "玉兰花 其四", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "参差宫殿倚峥嵘，风落云中度曲声。", 
            "傍槛醴泉谁作颂，依稀犹记魏元成。"
        ], 
        "title": "丁观鹏九成宫图 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "避暑当年作胜游，紫丝步障外人留。", 
            "文皇讵是忘温凊，婉谏随教进马周。"
        ], 
        "title": "丁观鹏九成宫图 其二", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "汤官十字不须誇，榆荚登盘脆熨牙。", 
            "未必八珍输此味，要将风物识农家。"
        ], 
        "title": "膳榆钱饼", 
        "type": "绝句", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "北红门外晓回銮，雨后春郊料峭寒。", 
            "五凤楼高直北望，居庸遥列玉为峦。"
        ], 
        "title": "北红门外即景 其一", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "青牟扑陇蔚蓬葱，微雪侵晨一律融。", 
            "却忆龙沙宣郡外，几多毳帐怨春风。"
        ], 
        "title": "北红门外即景 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "夜闻风盛愁无寐，晓见雪消喜动容。", 
            "岂是喜愁太无定，都来念里为三农。"
        ], 
        "title": "北红门外即景 其三", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "别奉慈舆旋保阳，纡途永定阅堤防。", 
            "将旬萱戺疏温凊，此日询安谒寿康。"
        ], 
        "title": "北红门外即景 其四", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "耤田耕罢得禾词，不是杨枝及竹枝。", 
            "前日东风送微雨，今朝南亩喜新滋。"
        ], 
        "title": "耕耤日拟禾词 其一", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "綵缀芦棚猎惠风，载耕帝耤祝年丰。", 
            "绀辕黛耜非繁饰，黻冕由来致美同。"
        ], 
        "title": "耕耤日拟禾词 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "观耕台上日华明，次第三王及九卿。", 
            "自是劭农无贵贱，得教田父笑相迎。"
        ], 
        "title": "耕耤日拟禾词 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "亥日惟柔早吉蠲，骎骎六辔及时旋。", 
            "河阳才子曾为赋，不重摛华重课田。"
        ], 
        "title": "耕耤日拟禾词 其四", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春郊饱看新耕遍，此日亲推未或迟。", 
            "都为今年膏泽普，勤劬举趾率先时。"
        ], 
        "title": "耕耤日拟禾词 其五", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "为书道德笼鹅返，便草时晴作美谈。", 
            "却似一筹赢褉帖，缩成玉枕自河南。"
        ], 
        "title": "题羲之玩鹅玉器（上刻予缩临快雪帖）", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "溪路高梁一漾舟，来牟夹岸绿盈畴。", 
            "云容水态不相厌，画意诗情分与投。"
        ], 
        "title": "泛舟过万寿寺即景杂咏 其一", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "静坐閤闾俯碧湲，布帆无恙度禅关。", 
            "山僧候驾遥相望，孰是匆匆孰是閒。"
        ], 
        "title": "泛舟过万寿寺即景杂咏 其二", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "小参白业记前遭，风利今朝稳送艘。", 
            "松栝假山应好在，待予长夏听寒涛。"
        ], 
        "title": "泛舟过万寿寺即景杂咏 其三", 
        "type": "绝句", 
        "yun": "豪"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "閒置亭台种柳株，欲将胜槩拟西湖。", 
            "好春应为同民乐，能乐伊谁白与苏。"
        ], 
        "title": "泛舟过万寿寺即景杂咏 其四", 
        "type": "绝句", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "灵旐悠扬发引行，举輴人似太无情。", 
            "早知今日吾丧汝，严训何须望汝成。"
        ], 
        "title": "皇长子挽词 其一", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "三年未满失三男，况汝成丁书史耽。", 
            "见说在人犹致叹，无端丛已实何堪。"
        ], 
        "title": "皇长子挽词 其二", 
        "type": "绝句", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "书斋近隔一溪横，长杳芸窗佔毕声。", 
            "痛绝春风廞马去，真成今日送儿行。"
        ], 
        "title": "皇长子挽词 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "夜雨频欣优泽多，颠风又虑妒滂沱。", 
            "也知望岁心无足，自问经年乐几何。"
        ], 
        "title": "夜雨口号", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "尘净天逵宿雨过，帝京景物鬯清和。", 
            "年来深识盈虚理，每对休徵谨畏多。"
        ], 
        "title": "诣斋宫作 其一", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "斋宫莅止近崇坛，黏壁前题历历看。", 
            "检点流光真迅速，补槐金井绿阴团。"
        ], 
        "title": "诣斋宫作 其二", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "炉烟结篆昼长时，暂屏畴咨寄静思。", 
            "差胜向年当此日，问云卜雨未舒眉。"
        ], 
        "title": "诣斋宫作 其三", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "郭外来牟绿被町，改观一雨信称灵。", 
            "翠华棽丽临风度，饼饵香中试暂停。"
        ], 
        "title": "麦", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "西池胜槩蔼清和，的的金萱玉砌多。", 
            "数日斋居疏问寝，慈宁安适喜无过。"
        ], 
        "title": "诣畅春园皇太后宫问安", 
        "type": "绝句", 
        "yun": "歌"
    }, 
    {
        "author": "王錞", 
        "era": "清", 
        "subtype": "五言律诗", 
        "text": [
            "群山相凑窄，石径上千盘。", 
            "人入烟霞里，车行剑戟端。", 
            "殽尸留昔耻，陵雨至今寒。", 
            "未暇谈秦帅，心惊度险难。"
        ], 
        "title": "过峡石", 
        "type": "律诗", 
        "yun": "寒"
    }, 
    {
        "author": "王錞", 
        "era": "清", 
        "subtype": "五言律诗", 
        "text": [
            "紫塞推岩邑，乌延托宦游。", 
            "星连西极迥，月寄北庭愁。", 
            "万里沙飞雨，千山雪酿秋。", 
            "非衔操割命，肯向此淹留。"
        ], 
        "title": "定边杂咏 其一", 
        "type": "律诗", 
        "yun": "尤"
    }, 
    {
        "author": "王錞", 
        "era": "清", 
        "subtype": "五言律诗", 
        "text": [
            "龙驭时巡远，民庐旧寝宫。", 
            "青苔缘闼古，苍鼠穴阶空。", 
            "笳静关山月，弓鸣草木风。", 
            "庙谟能制远，宛马岁来东。"
        ], 
        "title": "定边杂咏 其二", 
        "type": "律诗", 
        "yun": "东"
    }, 
    {
        "author": "王錞", 
        "era": "清", 
        "subtype": "五言律诗", 
        "text": [
            "西邑天戈指，军行万里强。", 
            "阵云连地阔，塞草竟天长。", 
            "逐队纷鹅鹳，迷途困骕骦。", 
            "晚来亭鄣望，日落戍旗苍。"
        ], 
        "title": "定边杂咏 其三", 
        "type": "律诗", 
        "yun": "阳"
    }, 
    {
        "author": "王錞", 
        "era": "清", 
        "subtype": "七言律诗", 
        "text": [
            "雄城屹立壮三边，山势崚嶒雨势连。", 
            "隔岭旃裘千帐雪，守陴熊虎万家烟。", 
            "沙滩雁落风头猛，碛外虹垂日脚穿。", 
            "归骑平冲波浩淼，障泥不惜疾加鞭。"
        ], 
        "title": "绥远城遇雨", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "历顿行宫遍，初程武帐临。", 
            "向方全似旧，启处恰宜今。", 
            "新月冰窗纸，秋风促帛砧。", 
            "每殊触目景，不易爱民心。"
        ], 
        "title": "武帐", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "野旷清无比，秋深光倍寒。", 
            "桂香思节过，菊瘦待人看。", 
            "谩惜如钩细，行当并镜团。", 
            "嫦娥三万岁，少似李金銮。"
        ], 
        "title": "新月", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "小坐复今夕，閒情忆向年。", 
            "劝餐非昔侣，举案是新缘。", 
            "燕迹仍伊旧，潘怀祗自怜。", 
            "金容参咫尺，未得了明禅。"
        ], 
        "title": "真定行宫晚坐叠旧韵", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "诘戎伊古重，爽值九秋天。", 
            "气霁炮声壮，云开旗色鲜。", 
            "联营团写月，驰道直抨弦。", 
            "廉李遗风在，干城尚勉旃。"
        ], 
        "title": "阅兵", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "腊月舒芳号腊梅，谁教金瓣斗春台。", 
            "菀枯省识偶然耳，名实相符鲜矣哉。", 
            "纵胜温花资暖室，已输冰蕊傍寒隈。", 
            "从今拟改嵇含疏，不及韩湘火里栽。"
        ], 
        "title": "咏瓶中蜡梅", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "绯桃破萼李含胎，冉冉韶光入眼来。", 
            "两度花开人不见，百年人看花几回。", 
            "漫言徐氏供渲染，岂数陈家会剪裁。", 
            "春半东郊方待泽，栏边谁复命樽罍。"
        ], 
        "title": "对花有感", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "山店诛茅亦易成，居民火种复刀耕。", 
            "孳豚处处牢堆石，防虎家家栅树荆。", 
            "粗粝聊安衣食计，逍遥且免市廛征。", 
            "前驱俞骑休呵谯，正欲穷檐悉隐情。"
        ], 
        "title": "山店", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "敷锡名垂洪范篇，祖功宗德已身肩。", 
            "三朝厚幸双文益，八帙初开五代全。", 
            "苞茂即今看秩秩，旰宵唯是励乾乾。", 
            "奉时布惠宜春日，欣遇多收鲜缓蠲。"
        ], 
        "title": "五福五代堂题句", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "层阁文华殿后峨，昨春庆宴觉无何。", 
            "具瞻楠架四库贮，且喜芸编三面罗。", 
            "十载春秋成不日，极天渊海尚余波。", 
            "待钞蒇事遗百一，月课督程仍校讹。"
        ], 
        "title": "文渊阁赐茶", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "茅店寒鸡咿喔鸣，曙光斜汉欲参横。", 
            "半钩留照三秋淡，一蝀分波夹镜明。", 
            "入定衲憎心共印，怀程客子影犹惊。", 
            "迩来每踏沟西道，触景那忘黯尔情。"
        ], 
        "title": "卢沟晓月", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "古希希圣未从心，负扆遑云久莅临。", 
            "惟是惕乾励朝夕，戒其玩愒度光阴。", 
            "龙乘不息法一健，象译由来通六音。", 
            "爱乐纷哉向何托，积成三万首余吟。"
        ], 
        "title": "古希", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "玉泉舟下玉河通，日丽风和波不雄。", 
            "芷白蒲青景有望，鸢飞鱼跃兴无穷。", 
            "清漪水色从新秀，万寿山光即渐融。", 
            "行不须臾吟数首，裴家构思或相同。"
        ], 
        "title": "由玉河泛舟至万寿山清漪园", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "已识山中早晚凉，今朝况复立秋当。", 
            "如何午热为孤注，疑是金官让末光。", 
            "桐叶庭边想影落，草虫砌下觉声杨。", 
            "农占晴雨纷如讼，历验原来亦鲜偿。"
        ], 
        "title": "立秋日作", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "清跸重听龙井泉，明将归辔启华旃。", 
            "问山得路宜晴后，汲水烹茶正雨前。", 
            "入目光景真迅尔，向人花木似依然。", 
            "斯诚佳矣予无梦，天姥那希李谪仙。"
        ], 
        "title": "再游龙井作", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "石鼓韩歌掘臼科，弗知其意所云何？", 
            "兹因考古十之质，爰命图真一有窠。", 
            "慨叹曾充舂杵用，伤形已阅岁年多。", 
            "言行国学历珍弆，重道崇文功不磨。"
        ], 
        "title": "再题石鼓", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "践阼回思廿五岁，朝班较我岁都多。", 
            "匆匆卌八春秋阅，忽忽康雍文武磨。", 
            "几个老臣用由我，其余在列长于他。", 
            "蓦然自问率兴事，蒿目焦心愧若何。"
        ], 
        "title": "回思一律", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "失脚落溪癸卯年，衣衫末湿即登船。", 
            "因艰步履盖老耳，弗慎起居为恧然。", 
            "问类冯河答子路，事殊赏节骇忠贤。", 
            "原如君子过而已，纪实防他讹以传。"
        ], 
        "title": "纪实", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "乘时命将定条枝，天佑人归捷报驰。", 
            "无战有征安绝域，壶浆箪食迎王师。", 
            "两朝缔构敢石继，百世宁绥有所思。", 
            "好雨优沾王宇拓，敬心那为慰心移。"
        ], 
        "title": "西师底定伊犁捷音至诗以述事", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "即景为题信口拈，山庄乐事实无厌。", 
            "苍麋岩际行行见，红叶林间渐渐添。", 
            "碧宇云稀天廓落，寒潭潦尽水沉潜。", 
            "讵惟揽结供吟兴，静会端知理趣兼。"
        ], 
        "title": "即景", 
        "type": "律诗", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "服牛乘马取诸随，利器殊方未可移。", 
            "似榻似车行以便，曰冰曰雪用皆宜。", 
            "孤篷虽逊风帆疾，峻坂无愁衔橛危。", 
            "太液拖床龙凤饰，椎轮大辂此堪思。"
        ], 
        "title": "法喇", 
        "type": "律诗", 
        "yun": "支"
    }, 
    {
        "author": "王赠芳", 
        "era": "清", 
        "subtype": "五言律诗", 
        "text": [
            "驿骑人行倦，吟怀托野蝉。", 
            "密林新雨后，古戍夕阳天。", 
            "沆瀣辞尘浊，蜎蠉得气先。", 
            "立秋才昨日，便尔换商弦。"
        ], 
        "title": "闻蝉", 
        "type": "律诗", 
        "yun": "先"
    }, 
    {
        "author": "王衡", 
        "era": "清", 
        "subtype": "五言绝句", 
        "text": [
            "石径绕寒山，秋风在溪水。", 
            "前村几处烟，没入朝云里。"
        ], 
        "title": "沁水道中", 
        "type": "绝句", 
        "yun": "纸"
    }, 
    {
        "author": "王遵坦", 
        "era": "清", 
        "subtype": null, 
        "text": [
            "午枕不可竟，醒此惊湍声。", 
            "堆雪耀昏夜，殷雷喧夏晴。", 
            "譬诸磊落士，所鸣恒不平。", 
            "笑彼清泠潭，泯泯含微明。"
        ], 
        "title": "雪浪滩", 
        "type": "古风", 
        "yun": "庚"
    }, 
    {
        "author": "王遵训", 
        "era": "清", 
        "subtype": "五言律诗", 
        "text": [
            "为客一何久，归来草树荒。", 
            "诛茅开小径，刈棘补颓墙。", 
            "几袅炉烟细，园饶井臼凉。", 
            "却怜十载事，强半滞他方。"
        ], 
        "title": "园居 其一", 
        "type": "律诗", 
        "yun": "阳"
    }, 
    {
        "author": "王遵训", 
        "era": "清", 
        "subtype": "五言律诗", 
        "text": [
            "林壑饶幽胜，扶筇意自舒。", 
            "湖云乘晓霁，山树入秋疏。", 
            "鸟立沙边艇，人归柳下庐。", 
            "但斟桑落酒，何处问樵渔。"
        ], 
        "title": "园居 其二", 
        "type": "律诗", 
        "yun": "鱼"
    }, 
    {
        "author": "王豫", 
        "era": "清", 
        "subtype": "五言律诗", 
        "text": [
            "汉上忆题襟，停桡欲过寻。", 
            "江乡三日雨，孤客一年心。", 
            "路暗无来梦，茶香耐苦吟。", 
            "思君情似水，翻比在家深。"
        ], 
        "title": "雨阻风秀轩欲访堇浦不得却寄", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "我护百粤军，饮水古建业。", 
            "雪耻告百王，扫胡如扫叶。", 
            "落叶萧萧满石头，江山佳丽此登楼。", 
            "坐领东南控西北，金陵仍作帝王州。"
        ], 
        "title": "登扫叶楼二首 其一", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "今日征诛一洒扫，群胡如叶风前堕。", 
            "依然龙虎帝王都，我来偶藉蒲团坐。", 
            "楼外长江江外山，今日江山方我还。", 
            "眼前待说弥天法，未许老僧闲闭关。"
        ], 
        "title": "登扫叶楼二首 其二", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "五丈原头大星坠，司马家儿遂成帝。", 
            "黄沙烈烈生胡风，俯仰人天两同醉。", 
            "阮生乃亦以醉传，更以途穷传其泪。", 
            "世间善哭固有人，阮生之泪胡云异。", 
            "一醉愁难千古消，聊借穷途写其意。", 
            "纷纷竖子成名易，英雄用武乃无地。", 
            "古今成败那足论，大业岂真人力致？", 
            "阮生喜哭复喜叹，哭声叹声两不废。", 
            "当时驱车临广武，迫促刘项无位置。", 
            "魏晋之间无事无，更何人物容臧否？", 
            "当哭叹馀惟醉宜，为青白眼尚多事。", 
            "同时诸子谁能贤，斯人将毋吉狂类。", 
            "吁嗟乎！", 
            "阮生乃以狂得之，妙出语言与文字。", 
            "礼法之外容置身，酒杯之中可避世。"
        ], 
        "title": "阮生行", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "于时佛在华鬘天，虚空顿现灯万千。", 
            "一灯东飞落震旦，惟善女身灯忽传。", 
            "石窟之水清且涟，男当门户女种田。", 
            "种田太苦种福乐，燃灯之会结福缘。", 
            "缘不虚生则有首，惟斋婆者司厥权。", 
            "东村蹀躞西蹁跹，南村喋聒北牵连。", 
            "借灯说法喻大众，灯花飞粲舌底莲。", 
            "燃灯古佛古最古，其古乃在如来前。", 
            "灯光明王亦称佛，灯光光并日月悬。", 
            "第一本命灯当燃，佛光照耀无灾愆。", 
            "况乃佛光所到处，夫星子星相钩联。", 
            "一燃百病为之蠲，再燃寿命为之延；", 
            "三燃福慧双双全，惟灯宜燃更宜添。", 
            "是灯即丁理则然，一燃再添添更添，燃灯之会须三年。", 
            "金灯银灯大福力，小或斗粟或百钱。", 
            "天灯照天水照水，此缘对佛真当捐。", 
            "遂教诸乡各寺庙，以灯引灯灯例沿。", 
            "婆心所到无不达，信受奉行其志坚。", 
            "微尘等众诸善女，皆大欢喜参灯禅。", 
            "恒河沙等身布施，一齐自撤簪钏钿。", 
            "时良日吉为好会，惟斋婆者先周旋。", 
            "大嫂呼姑姊呼妹，百百十十来联翩。", 
            "头上宝髻乌云偏，足下丝履六寸圆。", 
            "青裙翠袖何娟娟，阑干桂子争新鲜。", 
            "后飞莺燕前乌鸢，媸者自媸妍自妍。", 
            "佛门广大无不受，青天白日开灯筵。", 
            "寺僧是日大陈设，送座香茗僧亲煎。", 
            "引诸善女向灯拜，佐以梵嫂礼则虔。", 
            "礼成酌酒酒如泉，水陆并设罗腥膻。", 
            "为缘首者有加笾，玉山醉倒春风颠。", 
            "惟缘有簿掌出纳，有书记僧职则专。", 
            "张姑李妹签名氏，揭榜大字书朱笺。", 
            "年年此会劳女伴，如鹿女应朝金仙。", 
            "寺门伐鼓声渊渊，日斜会散如秋烟。", 
            "前村归前后村后，香云拥护灯光旋。", 
            "千家百家儿女语，灯前醉倦郎应怜。", 
            "是时寺僧更笑乐，禅床富拥银铜铅。", 
            "夜昏佛灯冷无焰，群僧醉饱方高眠。", 
            "自从传灯失本义，佛应流泪遣言筌。", 
            "如蛾赴灯为利诱，众生苦海真无边。", 
            "无人出作狮子吼，将疑劫火遗竺乾。", 
            "南无绮语菩萨者，善哉说此燃灯篇。"
        ], 
        "title": "燃灯歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "西山俯清溪，中有招提地。", 
            "今晨发游兴，行蹑樵迹至。", 
            "寺古门半颓，剥落馀榜字。", 
            "乡人利邀福，因乡遂名寺。", 
            "残僧缺梵诵，一饱无佗志。", 
            "依稀临济宗，欲说犹能记。", 
            "自从达摩来，妙法指心示。", 
            "渡江芦径折，面壁石留志。", 
            "莲宗衍花叶，顿渐派遂异。", 
            "初惟北宗显，蝉联帝师位。", 
            "南宗晚出抗，衣钵鸣法器。", 
            "南祖北则祧，顿兴渐乃避。", 
            "遂教曹溪水，一滴十方醉。", 
            "兹地本岭峤，固应濡染易。", 
            "宗风昔方盛，英伟多法嗣。", 
            "初祖各开山，并擅大神智。", 
            "此间百里近，遂有神僧二。", 
            "南岩坐圆应，阴那据惭愧。", 
            "禅宗不可作，僧反为佛累。", 
            "岂知古天竺，象教亦颓坠。", 
            "祅神出持世，魔氛日以肆。", 
            "瞿昙佛故种，受侮来异类。", 
            "豆瓜强剖分，净土遽易置。", 
            "五部皆孱王，龙象力难庇。", 
            "慈悲睹末劫，慧眼应垂泪。", 
            "昙华久不现，见叶纷相弃。", 
            "惟扇芙蓉妖，流毒远相被。", 
            "东来遍震旦，民财坐疲匮。", 
            "即今寺中僧，与俗亦同嗜。", 
            "犹借福田说，鼓众博檀施。", 
            "木佛寂不言，村女竞相媚。", 
            "因之变供养，得为口腹备。", 
            "冷观发浩叹，懒复著言议。", 
            "寺左有奇石，山静林意邃。", 
            "徘徊抚石坐，欲说西来意。"
        ], 
        "title": "兴福寺", 
        "type": "古风", 
        "yun": "寘"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "蓉裳薜荔衣，骚人有奇服。", 
            "饥来谋夕餐，落英采秋菊。", 
            "我居东山阳，黄华绣秋麓。", 
            "云昔仙人种，入药尤明目。", 
            "幽芳俯可拾，日采动盈掬。", 
            "平生抗古怀，食息两难俗。", 
            "固应抱秋心，花食兼花宿。", 
            "采之囊为枕，奚止香生粥！", 
            "梅花裁作帐，芦花持作褥。", 
            "幽人此高枕，魂梦流清馥。", 
            "荣枯谢槐蚁，得失泯蕉鹿。", 
            "将花共隐逸，安享睡乡福。"
        ], 
        "title": "菊枕诗（四首之二） 其一", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "至人安曲肱，浮云谢非望。", 
            "我生罹百忧，魂梦鲜舒畅。", 
            "何当高枕卧，心境两平旷。", 
            "眷怀陶靖节，赏菊倾清酿。", 
            "北窗寄傲时，自谓羲皇上。", 
            "采采黄金英，清华谢天贶。", 
            "盈盈古锦囊，高雅绝时尚。", 
            "曲屏深幌间，夕静幽香飏。", 
            "因之参睡禅，无尽秘密藏。", 
            "万缘付消磨，一梦任疏放。", 
            "相期保晚节，古谊吾何让？", 
            "宁须作警枕，重拥将军帐。"
        ], 
        "title": "菊枕诗（四首之二） 其二", 
        "type": "古风", 
        "yun": "漾"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "古皇手造今山川，云斤月斧劳诸仙。", 
            "群魔忽撼天枢颠，鸾惊尘骇纷翩跹。", 
            "乌藏兔匿难高悬，海水上没昆仑巅。", 
            "黑风滚滚吹腥膻，神州逼迫艰回旋。", 
            "微臣矢愿康逆邅，绿章排云奏九天。", 
            "上鼓雷鼓鞭电鞭，广乐未散钧天筵。", 
            "濛濛俯瞰齐州烟，末劫重转龙汉年。", 
            "赐臣玉策策万全，辅似仙力呼乔佺。", 
            "神勇凌厉方无前，赤县奠定黑海鲜。", 
            "万万蚁命苏颠连，群魔藉作驱除先。", 
            "虎熊狼豺供猎田，道高魔退完仙缘。", 
            "烧天劫火火不然，手持世界还圣贤，天枢八大仍高坚。", 
            "吁嗟乎！", 
            "万灵感颂吾皇功德真无边。"
        ], 
        "title": "次韵仙官七言古诗", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "琼箫声断珠桐枯，碧城月冷雌鸾孤。", 
            "惊风斗挟换巢去，妖鸟朋扇凄宵呼。", 
            "满地愁澜汨古井，阴云墨掩明星影。", 
            "宝鉴尘霾珍剃散，彩舆碧溅蝤蛴领。", 
            "琼花夜坠金剪光，贞魂步月珠尘香。", 
            "皇笳天远起比翼，北山鬼泣罗难张。", 
            "风雨灵旂回紫府，镵刻青珉表黄土。", 
            "春鹃吊月坟林昏，贞蕤满墩郁终古。"
        ], 
        "title": "烈妇墩行", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "大东沟中炮声死，旅顺口外逃舟驶。", 
            "刘公岛上降幡起，中人痛哭东人喜。", 
            "旁有西人竞嗷訾，中国海军竟如此。", 
            "衙门主者伊何人，万死何辞对天子！", 
            "坐縻廿三行省万万之金钱，经营惨淡三十年。", 
            "衙门循例保将领，翠翎鹤顶何翩翩！", 
            "南军北军合操日，炮云蓊起遮苍天。", 
            "群轮辗海迷青烟，谓此足当长城坚。", 
            "一东人耳且不敌，何况西人高掌远蹠纷来前？", 
            "我不能工召洋匠，我不能军募洋将。", 
            "衙门沈沈不可望，若有人兮坐武帐。", 
            "早知隶也实不力，何事挥金置兵仗？", 
            "战守无能地能让，百万冤魂海中葬。", 
            "购船购炮仍纷纷，再拚一掷振海军。", 
            "故将逃降出新将，得相从者皆风云。", 
            "风云黯淡海无色，大有他人鼾吾侧。", 
            "楼船又属今将军，会须重铸六州铁。", 
            "宝刀拜赐趋衙门，军中岂知天子尊？", 
            "敛缩海界张军屯，海风画啸龙旗翻。", 
            "天吴海若群飞奔，阴符秘授鬼莫测。", 
            "何取书生纸上之空言？", 
            "噫吁乎，书生结舌慎勿言，衙门主者方市权。"
        ], 
        "title": "海军衙门歌，同温慕柳同年作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "孤鸾血苦胶不坚，哀丝夜断凄冰弦。", 
            "飞花满眼葬红泪，东风嫁杏愁笺天。", 
            "珠纬周天岁未满，银浦双星宝华散。", 
            "誓骖赤虬朝玉清，手取千秋付彤琯。", 
            "湘筠茁节移越山，灵妃血泪流春斑。", 
            "婿乡近种连理树，萎花病叶枝官闲。", 
            "食厉女媊呼不应，返生仙药愁难请。", 
            "灵幡闪闪开道场，夜半瑶空幻鸾影。", 
            "女家家富千缥缃，琼缨瑶帨蒸古香。", 
            "蕤编铸出此奇女，勃郁书气生贞光。", 
            "我弄南珠向瀛岛，遗芬亲听群真道。", 
            "待扶娲石镌贞名，撑拄阴天天不老。"
        ], 
        "title": "烈妇篇为广东候补从九品冯景釐继室方孺人作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "空山自具太古瀑，处世尽为天下呆。", 
            "尘根久净耳非耳，道旨中存材不材。", 
            "庐阜恶诗昔早洗，苏州监本今重开。", 
            "丹青莫道少真意，展卷万壑喧风雷。"
        ], 
        "title": "题俞伯惠（旦）呆人听瀑图", 
        "type": "古风", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "梅仙独步凤城月，雪冷冰寒鍊花骨。", 
            "瑶琯吹回天地春，黯黯峤云古香发。", 
            "使星南耀珠璧光，镌贞玉榜俪冰霜。", 
            "图花表意出鸾手，琼华铁干生幽芳。", 
            "祝梅千春寿无极，群真遍洒金壶墨。", 
            "仙雏声彻闻绛宵，伫见璇题贲香国。"
        ], 
        "title": "题冰霜俪洁图", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "知是前身与后身，诸天变现起微尘。", 
            "人间无此丹青本，幻出崟崎历落人。", 
            "梦中因果画中身，弹指心惊隔两尘。", 
            "天上碧桃花再放，下方还是未归人。"
        ], 
        "title": "纪梦诗", 
        "type": "古风", 
        "yun": "真"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "梅痴写梅写其神，淋漓痴墨天为春。", 
            "梅痴写梅自写真，痴魂变现梅花身。", 
            "如何将痴乞人写，但恐梅真痴是假。", 
            "逋仙死后知梅寡，世人谁复知痴者？", 
            "人生岂必痴床坐，但为梅痴痴亦可。", 
            "笔端自说梅花禅，欲共华光證痴果。", 
            "梅痴于梅痴得之，千金痴散梅益奇。", 
            "梅痴卖梅不卖痴，写梅倾动西南夷。", 
            "即今添毫亦痴计，我识梅痴痴避世。", 
            "君房三公痴便差，可怜笑倒梅仙婿。", 
            "君赠我梅还我过，我赏君痴为君歌。", 
            "安得一龛万梅里，披图供养大痴哥？"
        ], 
        "title": "梅痴歌，即为题行看子", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "天子祈年大高殿，雪花六出春开寔。", 
            "南州望雨与雪同，独惜晴云满春甸。", 
            "开元古寺环香烟，官民齐拜迎雨仙。", 
            "神仙从古念乡里，呼雷召雨惊南天。", 
            "春波夜涨韩江水，绕郭秧歌雨中起。", 
            "颇闻米市价少平，抖擞饥肠足心喜。", 
            "琼崖去岁忧淫霖，春风未息哀鸿音。", 
            "彼嬴此绌同一雨，人自忧喜天何心。", 
            "天心即今正难测，惯布旱云作灾色。", 
            "灵湫沈沈任龙卧，未许雷雨周九域。", 
            "我家旧住粳稻乡，春田水足难为荒。", 
            "自从弃置南走越，占晴卜雨同农忙。", 
            "粤中人满土复瘠，稻舟转海蛮云碧。", 
            "安得王师时雨若？复收暹交隶尺籍。", 
            "年来无地能埋忧，战云黯黯东半球。", 
            "暂教一雨百忧失，已似洗甲天河流。", 
            "濒海春温颇丛疾，病农顿起扶犁出。", 
            "东坡饱食惠州饭，得雨无须养生术。", 
            "雨仙归去驱云车，满城开遍红棉花。", 
            "春光虽去幸逢闰，赏春醵饮吹邻家。"
        ], 
        "title": "喜雨词", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "翰院祀韩公，神之为土地。", 
            "或讹有更替，文人惯游戏。", 
            "乡贤殁祀社，斯乃犹古义。", 
            "韩山土地祠，云最著灵异。", 
            "祀者周先生，瑶名伯玉字。", 
            "夫人郭贞顺，附祀为配位。", 
            "我为书双主，揭壁言其事。", 
            "贤哉郭夫人，桑梓怀大计。", 
            "万命脱兵锋，一诗动戎帅。", 
            "此邦论贤媛，兹事良足志。", 
            "人生值乱离，万念苦难遂。", 
            "乡闾未能保，愧此妇人智。"
        ], 
        "title": "说潮（五古二十首之三） 其一", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "昔闻安济王，乃祀恶水神。", 
            "是在梅口镇，有庙当江滨。", 
            "维潮亦祀王，实以季汉人。", 
            "峨峨永昌守，屏汉为贞臣。", 
            "碧鸡金马气，飞作瘴海春。", 
            "水旱祷辄应，灵异惊潮民。", 
            "时或值奇灾，神若与人亲。", 
            "蜿蜒下神座，苍苍之而鳞。", 
            "维神变不测，诚否验喜瞋。", 
            "毋谓民多顽，见神顽者驯。", 
            "毋谓民多贫，祀神富不贫。", 
            "乃复祀三山，是曰明独巾。", 
            "昌黎实祀之，山界潮梅循。", 
            "山神或为蛇，于水龙其身。", 
            "一龙而一蛇，是乃见道真。"
        ], 
        "title": "说潮（五古二十首之三） 其二", 
        "type": "古风", 
        "yun": "真"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "神泉生神童，实祀乡贤祠。", 
            "乃复有仙童，化作云雨师。", 
            "神童不得见，吾见神童诗。", 
            "仙童不得见，石有仙迹遗。", 
            "牛背明斜阳，想见横笛吹。", 
            "至今圣者庵，背笠短发披。", 
            "祷云云即生，祷雨雨即施。", 
            "飞霖沛五羊，灵寝仙来嬉。", 
            "夜半三元宫，朝天骑文螭。", 
            "潮人说孙仙，感德非徵奇。", 
            "人生无后名，老死将何为？", 
            "生而不济物，高官惭牧儿。"
        ], 
        "title": "说潮（五古二十首之三） 其三", 
        "type": "古风", 
        "yun": "支"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "吁嗟乎！", 
            "此海邦义烈云𠙦女，渡江来嫔汝南许。", 
            "毕生事主何恂恂，凄断偏弦失贤侣。", 
            "许公当代人中豪，卅年井臼劳分操。", 
            "吴绫不御长守俭，终遣莱公思茜桃。", 
            "忆昔繁钦定情夕，鸾驭迎归閤皂宅。", 
            "共谈花属玉堂仙，天水光生嫁衣碧。", 
            "西风落日边尘黄，维公叱驭心慨慷。", 
            "当时决策送公往，世间鲜此贤姬姜。", 
            "玉芝园里春光好，堂上抱孙正娱老。", 
            "手洁兰修随女君，春草茫茫思远道。", 
            "远道归来曾几时，早朝又侍鸣金龟。", 
            "谁知钗箧佐俸薄，都入他年元相思。", 
            "转眼辞朝出持节，劝公勿作图全说。", 
            "万里香车助字民，吴苑莺花梁苑雪。", 
            "每慕鸥波闲写兰，雪中兰梦偏易残。", 
            "梁园宾客共惆怅，岳色河声相对寒。", 
            "蘅芳阁冷瑶华谢，静寄轩深玉棺下。", 
            "追思曩语益心伤，季隗就木难为霸。", 
            "哀感缠绵诗百篇，公匪伤逝乃思贤。", 
            "重烦太乙与传语，真灵已作芙蓉仙。", 
            "仙人家近朱明洞，即今驻节尤增恸。", 
            "相逢岂有稠桑驿，相思空入梅花梦。", 
            "海内群公咸制铭，遍刊哀诔写芳型。", 
            "可堪夜上越台望，正照天边织女星。", 
            "碧天冥冥暮云锁，婢仆怀恩泪犹堕。", 
            "况乃公子笃至性，小夫人乳实乳我。", 
            "推恩重乞颂恩纶，哀荣有命承天申。", 
            "如公难怪念诤友，维帝犹为褒伟人。", 
            "梁水固多奇女子，绿珠红玉宁有此？", 
            "如夫人者古亦稀，传与千秋炜彤史。"
        ], 
        "title": "诒炜集题词为许仙屏中丞侧室梁夫人作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "琼妃南驭瑶台鹤，小驻霞旌飞素阁。", 
            "天风吹坠步虚声，散布人间诧灵作。", 
            "梅花海里吟香云，咳珠唾玉何缤纷？", 
            "瑶天鹤去愁不返，五色蝶化留仙裙。", 
            "海山仙人念灵侣，手抚瑶华镌剩语。", 
            "碧桃花落青鸾空，展卷频呼奈何许。", 
            "罗浮梦雨铢衣凉，宝音不断南云长。", 
            "愿携香句洞天诵，四百四峰娥月光。"
        ], 
        "title": "题梁佩琼女史（霭）飞素阁遗集", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "开岁倏及旬，春风互寒暄。", 
            "兹晨发游兴，微雨开朝暾。", 
            "东行度浮桥，已见江水浑。", 
            "长堤带小市，下有农家村。", 
            "箫鼓春迎神，乡乐何喧喧！", 
            "新麦早被陇，寒蔬犹满园。", 
            "夙识田舍翁，自往款其门。", 
            "登堂见遗象，衣冠古而尊。", 
            "云是翁远祖，环村多诸孙。", 
            "丹青虽黯敝，典型固犹存。", 
            "主人喜客至，开轩陈清樽。", 
            "春酒既已佳，乡礼亦不繁。", 
            "扰扰薄俗中，尚觉古处敦。", 
            "刊遗市朝事，同作农圃言。", 
            "淹留遂永日，归去将黄昏。"
        ], 
        "title": "游东津", 
        "type": "古风", 
        "yun": "元"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "昨荷君过存，袖米为吾贻。", 
            "袖中复何有，媵米更有诗。", 
            "诵诗齿颊香，如得班马词。", 
            "君云米亦香，远自平城来；", 
            "粒粒如明珠，大小无参差；", 
            "不忍独用享，分子持作糜。", 
            "我闻色为喜，涤锜备午炊。", 
            "呼童汲井华，文武火交资。", 
            "甫熟未及餐，已觉香流匙。", 
            "取君诗再诵，感叹翻无涯。", 
            "君今方奉檄，筹赈淮徐馈。", 
            "一命思济物，宁复论官卑。", 
            "朝廷重恤灾，已截漕济之。", 
            "灾重遍给难，复诏民捐赀。", 
            "许汇捐者名，冠带给所司。", 
            "粤民夙好义，急公如其私。", 
            "每闻邻省灾，泛舟无迟迟。", 
            "馈民百万众，引领瞻南维。", 
            "岂知粤中状，民力近亦疲。", 
            "民力虽已疲，好义风未衰。", 
            "君来潮四月，捐者犹累累。", 
            "汀州虽闽郡，近粤情无歧。", 
            "闻君及春往，已作别后思。", 
            "龙山听雨夜，凤水看云时。", 
            "别思亦无他，思起民疮痍。", 
            "愿得足谷翁，慷慨能好施。", 
            "舳舻运万斛，陆续淮河湄。", 
            "米虽腐亦香，馈者食易为。", 
            "去岁已告灾，计今且及期。", 
            "颇闻被灾处，草木无根皮。", 
            "不知馈民况，能再支许时？", 
            "念此不能餐，北望挥涕洟。", 
            "作诗用报君，勉哉速驰驱。"
        ], 
        "title": "晓沧惠香米，兼以诗贶，赋此为谢，并送之汀州", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "陆地千角牛，不羡万户侯。", 
            "何况量用谷，致富与国侔。", 
            "颇惜多牛翁，题午常贻羞。", 
            "老苍昨傲我，新买犊一头。", 
            "沾沾诗自喜，老笔尤清遒。", 
            "预计长子孙，治生可无忧。", 
            "皋比径欲撤，不复事束脩。", 
            "手挟货殖传，叱犊行春畴。"
        ], 
        "title": "和晓沧买犊 其一", 
        "type": "古风", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "梅州于分野，上应牵牛星。", 
            "下有一丈夫，牵牛饮烟汀。", 
            "临溪织女居，三五光荧荧。", 
            "乘槎客过此，疑遇星精灵。", 
            "谁知老词客，牧犊春山青。", 
            "自唱宁戚歌，叩角呼儿听。", 
            "风尘方澒洞，极目天冥冥。", 
            "奇士天下无，且熟相牛经。"
        ], 
        "title": "和晓沧买犊 其二", 
        "type": "古风", 
        "yun": "青"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "黄河决山左，饥民遍淮徐。", 
            "耕牛已宰尽，皮角不复馀。", 
            "使者尔北来，治河策何如？", 
            "治河无上策，荒政无完书。", 
            "颇闻泽中人，时劫行客车。", 
            "潢池竟弄兵，扰扰烦剿除。", 
            "安得龚渤海，解剑畀安居。", 
            "诵君买犊诗，令我生欷歔。", 
            "秉鞭尔何人，得毋牧道疏？", 
            "缅怀古民牧，神往两汉初。"
        ], 
        "title": "和晓沧买犊 其三", 
        "type": "古风", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "平生慕马援，边郡事田牧。", 
            "此志苦不成，牛后随人逐。", 
            "我家东海东，弃置委荒服。", 
            "田间旧牛宫，群夷酣食宿。", 
            "诛求遍鸡豚，何况牛大畜。", 
            "田家苦此累，不令㹀养犊。", 
            "惟昔大牢公，实致维州覆。", 
            "彼哉伊何人，得毋乃其族！", 
            "遗民痛贻祸，恨欲食其肉。", 
            "至今乱未已，东望为痛哭。", 
            "何时得伏波，重使交趾复？", 
            "我归耕我田，汉书牛背读。"
        ], 
        "title": "和晓沧买犊 其四", 
        "type": "古风", 
        "yun": "屋"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "乘兴曾游大海东，樱花开处唱秦风。", 
            "归来小试经纶手，一卷周官补考工。"
        ], 
        "title": "赠伯澜", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "年年代作嫁衣裳，涂抹今为新妇妆。", 
            "莫道女儿羞未学，教儿忙比养儿忙。"
        ], 
        "title": "珠江夜送啸桐之梧州 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "送人作郡鬼揶揄，同是当时旧酒徒。", 
            "能唱尊前渭城曲，故应心计未全粗。"
        ], 
        "title": "珠江夜送啸桐之梧州 其二", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "江山风月好亭台，觞咏应须老守才。", 
            "一语叮咛君记取，莫因官贵少书来。"
        ], 
        "title": "珠江夜送啸桐之梧州 其三", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "后夜相思益渺然，苍梧遥隔夕阳边。", 
            "他年傥忆今宵会，此是当时载鹤船。"
        ], 
        "title": "珠江夜送啸桐之梧州 其四", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "迢迢银汉自横天，隐几西堂客未眠。", 
            "潮信入城知夜半，橹声摇月过帘前。"
        ], 
        "title": "宿西校书堂", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "袖君诗入白云去，吟向白云山上头。", 
            "潭底睡龙惊起听，万峰明月一轮秋。"
        ], 
        "title": "中秋白云山能仁寺看月有怀覃孝方、周立之二首 其一", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "苦口人间度有情，一微尘里万魔生。", 
            "于今铲却机锋语，宴坐空山看月明。"
        ], 
        "title": "中秋白云山能仁寺看月有怀覃孝方、周立之二首 其二", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "即教论画亦名家，墨气蒸成五色霞。", 
            "展卷如逢仙世界，令人长见四时花。"
        ], 
        "title": "题潘鸿轩百花卷（兰史祖也）", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "自从蒸气走车舟，万里都成庭户游。", 
            "安得壮行兼绝技，遍将名胜写全球。"
        ], 
        "title": "题平远凌生自作壮游图 其一", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "未能游屐遍人寰，归隐何妨且闭关。", 
            "奇绝南台五指石，不妨图写好家山。"
        ], 
        "title": "题平远凌生自作壮游图 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "定交倾盖立谈时，此意难教世俗知。", 
            "同抱奈何天地感，五年前已远相思。"
        ], 
        "title": "送王铁珊 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "秋风落日五羊城，一舸西南客送行。", 
            "别后苍梧劳远梦，青山万叠暮云横。"
        ], 
        "title": "送王铁珊 其二", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万紫千红不敢开，先春独让岭头梅。", 
            "亭亭玉立天人相，天遣称尊花国来。"
        ], 
        "title": "岭南春词 其一", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "罗浮仙鸟声琅然，唤起春魂遍大千。", 
            "大千顿现梅花国，要把梅花作纪年。"
        ], 
        "title": "岭南春词 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "瑶姬游戏爱春华，炼海成香转帝车。", 
            "天上玉龙三百万，一时齐化岭南花。"
        ], 
        "title": "岭南春词 其三", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "老干槎枒花满身，冰霜丰骨玉精神。", 
            "扫除海内风尘色，独立岭南天地春。"
        ], 
        "title": "岭南春词 其四", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "十年不负种花心，万玉千珠花气深。", 
            "锄罢月明吾事毕，看栽成树树成林。"
        ], 
        "title": "岭南春词 其五", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "千林万林落木空，空山一笑回春风。", 
            "谁知大地阳和气，都在暗香疏影中。"
        ], 
        "title": "岭南春词 其六", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不知人事有冰霜，战退群阴玉魄强。", 
            "偶现色身仍本色，自开香界布天香。"
        ], 
        "title": "岭南春词 其七", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "开过南枝开北枝，天心冷暖花能知。", 
            "请看花落仍留子，正是人间渴望时。"
        ], 
        "title": "岭南春词 其八", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "道是南风竟北风，敢将蹭蹬怨天公？", 
            "男儿要展回天策，都在千盘百折中。"
        ], 
        "title": "韩江有感", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "寒入重衾睡不浓，寺楼初打五更钟。", 
            "开门忽觉前山雪，白遍东南四五峰。"
        ], 
        "title": "寒入", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "新得佳人与护持，不愁撚断苦吟时。", 
            "但妨说有谈空口，怒触河东夜半狮。"
        ], 
        "title": "调颂丞 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "我见犹怜况老奴，倾城颜色固应殊。", 
            "不知镜里新郎面，已似桓公猬磔无？"
        ], 
        "title": "调颂丞 其二", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "梅花开送隔林香，郁郁寒松色半苍。", 
            "若解嫦娥爱年少，龙宫先检染须方。"
        ], 
        "title": "调颂丞 其三", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海外戈船忆异军，虬髯消息断知闻。", 
            "李郎一妹空惆怅，不见东风起战云。"
        ], 
        "title": "调颂丞 其四", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "七尺珊瑚绿玉盆，宝花璀璨照天门。", 
            "洞庭新进龙君贡，压倒汪洋北海鲲。"
        ], 
        "title": "书事", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "儿女英雄海上缘，东风吹散化春烟。", 
            "相逢欲洒青衫泪，已割蓬莱十四年。"
        ], 
        "title": "席上作", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "廿载风尘两鬓丝，眼中世局太离奇。", 
            "马蹄重踏春明路，只有西山似旧时。"
        ], 
        "title": "送蕴白之京二首（蕴白，许南英字） 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一官垂老如鸡肋，百口长贫借鹤粮。", 
            "犹有开元旧时曲，锦袍牙笏再登场。"
        ], 
        "title": "送蕴白之京二首（蕴白，许南英字） 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "欲问天空海阔处，来访天空海阔簃。", 
            "九江门下几人在，风雨萧萧高咏诗？"
        ], 
        "title": "题凌孟徵天空海阔簃诗钞并答所问台湾事三首（凌孟徵名鹤书） 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "多君欲问台湾事，曾作大将军现身。", 
            "满目劫尘无法说，青天碧海哭诗人。"
        ], 
        "title": "题凌孟徵天空海阔簃诗钞并答所问台湾事三首（凌孟徵名鹤书） 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "牙旗猎猎卷东风，旧事真成一梦中。", 
            "自有千秋诗史在，任人成败论英雄。"
        ], 
        "title": "题凌孟徵天空海阔簃诗钞并答所问台湾事三首（凌孟徵名鹤书） 其三", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "夜来忽忆儿时事，海沸天翻四十年。", 
            "心绪如潮眠不得，晓星残角五更天。"
        ], 
        "title": "五月二十八夜不寐", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海上仙襦解绛罗，名园取次遍蒐罗。", 
            "满前姬侍皆佳丽，持较文山艳福多。"
        ], 
        "title": "荔枝（四绝句） 其一", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天生尤物本消魂，更取增城挂绿论。", 
            "一种天然好风格，西施初出苧萝村。"
        ], 
        "title": "荔枝（四绝句） 其二", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "每将佳果比佳人，自笑多生与种因。", 
            "粤艳闽香消受遍，不曾嚼蜡视横陈。"
        ], 
        "title": "荔枝（四绝句） 其三", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "紫琼肤孕碧瑶浆，色味双佳更带香。", 
            "若援牡丹花史例，荔枝原是果中王。"
        ], 
        "title": "荔枝（四绝句） 其四", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "轻装又别五羊城，海日曈曈送客旌。", 
            "六月扶摇鹏未息，看君舟绕地球行。"
        ], 
        "title": "送刘铭伯之美洲 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "西海之西东海东，有洲悬立地球中。", 
            "此行遍布尊亲义，为道中天日月同。"
        ], 
        "title": "送刘铭伯之美洲 其二", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不敲开国自由钟，不为寻洲踵阁龙。", 
            "唤起黄人思祖国，海天长啸落机峰。"
        ], 
        "title": "送刘铭伯之美洲 其三", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "九万征程走使车，一言九鼎信非虚。", 
            "不须十部贤从事，齐拜刘公一纸书。"
        ], 
        "title": "送刘铭伯之美洲 其四", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "摧倒天罡地煞碑，文心绝世正而奇。", 
            "九层宝塔圆光里，看取参仙起慧儿。"
        ], 
        "title": "题忽来道人荡寇志后 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "欲向人间告太平，中原蛇虎正纵横。", 
            "一庵雷雨罗浮霁，云白峰青访丽卿。"
        ], 
        "title": "题忽来道人荡寇志后 其二", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "变现诸天善女身，华鬘缨络不生尘。", 
            "大千手洒杨枝水，来救龙荒百万人。"
        ], 
        "title": "赠慈善会诸女士 其一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "笙簧鼓吹文明气，不让娲皇止水功。", 
            "起陆龙蛇消劫运，黄金先铸女英雄。"
        ], 
        "title": "赠慈善会诸女士 其二", 
        "type": "绝句", 
        "yun": "东"
    }, 
    {
        "author": "王蕴章", 
        "era": "清", 
        "subtype": null, 
        "text": [
            "炉烟一窗，瓶花一床，更添十里湖光，对南屏晚妆。", 
            "藕风气香，竹风韵凉，等他月照回廊，浴鸳鸯一双。"
        ], 
        "title": "醉太平 西湖寻梦", 
        "type": "词", 
        "yun": null
    }, 
    {
        "author": "王箴舆", 
        "era": "清", 
        "subtype": null, 
        "text": [
            "鸾凰遗好音，众鸟鸣且悦。", 
            "海鹏负青冥，塞鸿踏春日。", 
            "延颈远罻罗，疾翮脱一发。", 
            "露行早然犀，夜寐屡惊蝎。", 
            "劳薪吹烬灰，膏雨濯余蘖。", 
            "勒恩返旧山，焚香拜明佛。", 
            "我本蓬蒿人，初心悔未决。", 
            "念亲似秋草，应添头上雪。", 
            "有弟如晨星，同系天边月。"
        ], 
        "title": "得归结庐先寄舍弟季亭 其一", 
        "type": "古风", 
        "yun": null
    }, 
    {
        "author": "王箴舆", 
        "era": "清", 
        "subtype": null, 
        "text": [
            "天南海水东，结庐白田北。", 
            "疏凿泉平沼，艺植花连陌。", 
            "绿塍阁始构，逐径户已辟。", 
            "瞻望若堂封，隐念松楸侧。", 
            "禄养就升斗，黾勉事行役。", 
            "袖云嵩洛间，截竹淇源曲。", 
            "牵羁竟一纪，婆娑大梁客。", 
            "岂云隐已招，聊取肩可息。", 
            "岂如彭泽田，亦有子云宅。", 
            "民社任难仔，张弛事多忒。", 
            "成贷蒙天慈，冥报垂先泽。", 
            "余生幸在兹，抚膺怍畴昔。", 
            "同父日余长，埙篪季与叔。", 
            "萱草树之背，荆华粲在目。", 
            "不见已三年，孟也鬓初白。", 
            "叱驭敢希尊，学《易》冀景绩。", 
            "于今誓墓人，苦心季应识。"
        ], 
        "title": "得归结庐先寄舍弟季亭 其二", 
        "type": "古风", 
        "yun": null
    }, 
    {
        "author": "王箴舆", 
        "era": "清", 
        "subtype": null, 
        "text": [
            "是日出河口，超然益耳目。", 
            "久不见东流，寒光夺晨旭。", 
            "其声烂不收，澒洞若犄角。", 
            "我心际无外，幻想九丁凿。", 
            "自天而下之，中凡几万曲。", 
            "一气所簸扬，何须辨清浊。", 
            "古来大圣人，疏排绝梱束。", 
            "孔德斯为容，控搏乃相触。", 
            "海上有神仙，周天无可欲。", 
            "无欲斯无为，无为化自足。"
        ], 
        "title": "晓渡黄河", 
        "type": "古风", 
        "yun": null
    }, 
    {
        "author": "王箴舆", 
        "era": "清", 
        "subtype": null, 
        "text": [
            "遥见城南山，瞳曚日方陟。", 
            "山气喷山烟，山烟幂山色。", 
            "譬如好画手，间有无意墨。", 
            "有意无意间，能著空中力。", 
            "昭融散若整，蕴蓄出犹入。", 
            "盎然已在前，揽之不可即。", 
            "若叩诸山名，山名无一识。"
        ], 
        "title": "青州道中见诸山", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "慈竹斑斑满地阴，乌衣门巷雪华深。", 
            "机声古屋三迁梦，灯影寒窗五夜心。", 
            "晚节终怜范滂传，春晖长入孟郊吟。", 
            "流传不待甘泉画，彤管先教写德音。"
        ], 
        "title": "题寒机课子图（为谢安臣孝廉母作）", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "空江渔火夜初然，有客新停鳄渚船。", 
            "水阁芙蓉秋坠露，金城杨柳夕愁烟。", 
            "旅鸿消息来今日，戎马纵横话昔年。", 
            "莫向乘风亭畔望，九州南尽海浮天。"
        ], 
        "title": "果园见访潮州，次前寄怀韵", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "茫茫远道九秋思，渺渺凉波万顷陂。", 
            "八月灵槎虚汉使，三闾奇服怨湘妃。", 
            "醉倾沧海麻姑酒，劫入商山橘叟棋。", 
            "铁汉高楼閒怅望，岭云南护党人碑。"
        ], 
        "title": "寄怀黄公度（遵宪）二首 其一", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万木萧森夜有霜，登高怀古客心伤。", 
            "斜阳澹作黄昏色，残月遥分大白光。", 
            "卧病梦持明主节，起居缄费远人珰。", 
            "著书閒对秋灯影，独乐园中漏点长。"
        ], 
        "title": "寄怀黄公度（遵宪）二首 其二", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "十幅蒲帆鳄渚开，行装捆载好诗来。", 
            "人归国子先生庙，秋在蛮夷大长台。", 
            "珠海群花供客笑，金山明月照论才。", 
            "平生我最思张翰，跌宕千秋一酒杯。"
        ], 
        "title": "朱梅农归羊城，三叠前韵为送", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "乾坤何地许扬眉，海上逢君泪满衣。", 
            "泥饮已虚蝴蝶会，寄愁惟咏杜鹃诗。", 
            "平陵松柏人谁问？京雒风尘客自知。", 
            "拟约子猷重过访，扁舟春雪预相期。"
        ], 
        "title": "次韵答兰史香江见赠", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万里边声倚枕听，盗羊何止有丁零！", 
            "将军妄托天公号，术士虚谈地母经。", 
            "剩有封章说初月，可无杯酒劝长星。", 
            "空山汉腊依然守，目断中原一发青。"
        ], 
        "title": "和晓沧岁暮感怀次元韵 其一", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "轮转谁知地四游，踆乌冷入北门幽。", 
            "秘书无效嗟刘向，秽史能传笑魏收。", 
            "消歇国谣王共马，支离党局李仇牛。", 
            "枝枝向背分寒暖，且看梅花为小留。"
        ], 
        "title": "和晓沧岁暮感怀次元韵 其二", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "韩山云气拥双旌，江上扁舟第一程。", 
            "四海客怀鸿鹄志，三春人别凤凰城。", 
            "九州有九徵吾说，南斗以南快此行。", 
            "无限雄心消不得，倚篷閒看暮潮生。"
        ], 
        "title": "初发韩江", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一水茫茫络五洲，此行心已遍全球。", 
            "衣冠异代图王会，书剑平生快壮游。", 
            "花幔俗探柔佛国，锦袍人上谪仙舟。", 
            "要知吾道其南意，鲁叟先言海可浮。"
        ], 
        "title": "将之南洋，留别亲友 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "书生三十旧登坛，落拓防身剑气寒。", 
            "异国谈瀛誇海客，中天列宿愧朝官。", 
            "千年鹤爪书何苦？一卷虬髯传未残。", 
            "独上柁楼看象纬，东南风急送青翰。"
        ], 
        "title": "将之南洋，留别亲友 其二", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "五载金城客闭门，拍天海气昼昏昏。", 
            "九边田牧思班壹，二帝遨游笑马援。", 
            "地陷东南浮大岛，天留豪杰救中原。", 
            "抚髀漫下英雄泪，新野应容一旅屯。"
        ], 
        "title": "将之南洋，留别亲友 其三", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "破荒文字走风雷，草昧思从海外开。", 
            "挟策九夷嬉凤去，携竿三岛钓鳌来。", 
            "天回博望乘槎路，人陋相如谕蜀才。", 
            "无限抱孙椎结辈，待教绝徼筑朝台。"
        ], 
        "title": "将之南洋，留别亲友 其四", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万里南车过越裳，春风原不阻炎荒。", 
            "虚无龙鼎讹黄帝，郑重麟书拜素王。", 
            "骠国乐来天酒醉，鲛人市罢海珠光。", 
            "蛮花万树开如雪，难遣填胸热血凉。"
        ], 
        "title": "将之南洋，留别亲友 其五", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "极外占星计水程，天门残梦搅涛声。", 
            "青牛道远流沙阻，白马经荒劫火生。", 
            "看日果逢人北向，行云如送客南征。", 
            "亶洲洲上瞻尼父，海燕春风正满城。"
        ], 
        "title": "将之南洋，留别亲友 其六", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "骊歌声里即天涯，胡越何妨竟一家！", 
            "大海从新开世界，群山依旧拱中华。", 
            "贡金待铸先朝史，碾玉教图异域花。", 
            "岛国王侯看下拜，书生此念太豪奢。"
        ], 
        "title": "将之南洋，留别亲友 其七", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "南溟从古是天池，笑看鲲鹏变化时。", 
            "已遣少师先入海，可容箕子独明夷。", 
            "人来上国仍冠冕，诗出中原更鼓旗。", 
            "箧有中朝新乐府，遍传骑象戴花儿。"
        ], 
        "title": "将之南洋，留别亲友 其八", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一夜东风送客旌，海门人暂驻征程。", 
            "山回阁石青连岸，江绕篷洲绿到城。", 
            "看雨市楼呼酒醉，冶春官舫载花行。", 
            "同舟共济艰难日，未免茫茫百感生。"
        ], 
        "title": "次鮀浦，叠前韵", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "东山曾过昌黎伯，信国勤王更驻师。", 
            "呼石与谈前代事，铸金重拜昔贤祠。", 
            "春风游女飘遗帨，落日行人读断碑。", 
            "忠节文章坊宛在，千秋来话此心期。"
        ], 
        "title": "东山重修景贤楼大忠祠，次第落成，喜而有作", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "布衣牢落病兼贫，南徼惊闻噩耗真。", 
            "四海名流同哭寝，千秋文苑此传人。", 
            "谈兵慷慨曾前席，钩党纷纭竟洁身。", 
            "地下鬼雄应问讯，中原如沸未维新。"
        ], 
        "title": "哭李芷汀", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "亚雨欧风郁不开，闻鸡人正渡江来。", 
            "箧留表饵平戎策，梦绕旌旗拜将台。", 
            "地尽中原逢大海，天当乱世出奇才。", 
            "填胸垒块浇难化，百尺楼高借酒杯。"
        ], 
        "title": "叠韵答陆敬南", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "奇峰四百三十二，别后相思不计年。", 
            "寻梦客迷蝴蝶洞，看山秋上老龙船。", 
            "前身葛令仙为耦，左股蓬莱海化田。", 
            "风雨迷离图未得，诗魂寒渡瀑云边。"
        ], 
        "title": "题兰史望罗浮图，次原韵", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "潮气濛濛岛屿青，客心南去极沧溟。", 
            "人逢裸国章缝贱，山入蛮荒草木腥。", 
            "兵火未消天狗劫，风雷犹奉野狐灵。", 
            "无穷万里乘槎意，不为来看海上星。"
        ], 
        "title": "叠韵答潘兰史送别 其一", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "刀光寒闪鸊鹈膏，侠胆消沉客路劳。", 
            "禁卫全军归吕禄，中原重镇付朱滔。", 
            "金牛假道愁归蜀，石马传文诧共槽。", 
            "海外且寻徐福去，蓬莱极目五云高。"
        ], 
        "title": "叠韵答潘兰史送别 其二", 
        "type": "律诗", 
        "yun": "豪"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "楼台金碧国旗飘，吹角江头虏气骄。", 
            "地极南交逢热带，人来西贡作花朝。", 
            "椰林草屋蛮跳月，绿舫红灯客守潮。", 
            "走遍香车堤岸路，不曾辜负好春宵。"
        ], 
        "title": "二月十五日抵西贡作", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "不使南荒劫火燃，流沙黑水且安禅。", 
            "六时梵呗潮音静，千眼灵光宝相圆。", 
            "出洞猿携山果献，归巢鹤抱海云眠。", 
            "诸天也藉黄金力，变现西方九品莲。"
        ], 
        "title": "游阿易意淡观音阁，次壁间韵", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "论治人方咎祸胎，化胡更向海天来。", 
            "青牛西域流沙远，朱鸟南荒古洞开。", 
            "聚窟乳泉飞法雨，空岩蛮语答春雷。", 
            "独怜混沌年年凿，谈道难教劫运回。"
        ], 
        "title": "道君岩", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "宝气搜残剩石头，石玲珑化洞天幽。", 
            "三分得水知鱼乐，九曲看人作蚁游。", 
            "荒外有山容道侣，海中无地不瀛洲。", 
            "他年补入神仙传，曾费骖鸾半日留。"
        ], 
        "title": "南道院 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "林外方塘塘外山，洞门高下锁烟鬟。", 
            "藤阴满院闻蝉语，云气当轩待鹤还。", 
            "绝妙文心惟曲折，最难仙福是清閒。", 
            "海天归去犹留梦，他日相思浩渺间。"
        ], 
        "title": "南道院 其二", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "海色天容入望遥，凭阑心事涌如潮。", 
            "茫茫泥雪徵鸿急，隐隐车雷虏马骄。", 
            "万叠蛮云开热带，一轮娥月送凉霄。", 
            "好风不为吹愁去，银烛清樽伴寂寥。"
        ], 
        "title": "客楼夕感", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "天上何曾可寄愁，逍遥聊学漆园游。", 
            "云山北向迷三晋，禾黍东迁痛二周。", 
            "漠漠虫沙仙脱劫，冥冥龙夜客哀秋。", 
            "荒鸡风雨无人语，四海当时一子由。"
        ], 
        "title": "天上", 
        "type": "律诗", 
        "yun": "尤"
    }, 
    {
        "author": "王箴舆", 
        "era": "清", 
        "subtype": "七言绝句", 
        "text": [
            "乍可秋情隔夜生，风初拂拂雨初清。", 
            "似将几点芭蕉上，绘出虚堂一种声。"
        ], 
        "title": "立秋后一日雨", 
        "type": "绝句", 
        "yun": "庚"
    }, 
    {
        "author": "王箴舆", 
        "era": "清", 
        "subtype": "五言律诗", 
        "text": [
            "至老不相放，床头烂卷书。", 
            "呼童乞火后，共妇剪衣初。", 
            "夜气通灵府，清声入碧虚。", 
            "陶家懒惰子，责让复何如。"
        ], 
        "title": "夜课", 
        "type": "律诗", 
        "yun": "鱼"
    }, 
    {
        "author": "王箴舆", 
        "era": "清", 
        "subtype": "七言律诗", 
        "text": [
            "前梦耶俞可若何，飓风吹起射工多。", 
            "牴牾终为青苗社，谈笑犹存赤壁歌。", 
            "堪许同心论寂寞，会揩善眼度婆娑。", 
            "袖鞭一揖先归去，翻有离肠系汴河。"
        ], 
        "title": "奉酬鲁庶常启人", 
        "type": "律诗", 
        "yun": "歌"
    }, 
    {
        "author": "王遵坦", 
        "era": "清", 
        "subtype": "七言律诗", 
        "text": [
            "世间铜臭久尘埋，圆璧千年出洛街。", 
            "晓步相随双凤佩，晚妆应照九鸾钗。", 
            "微茫斑驳云生面，错落光明月入怀。", 
            "最好琼楼伴仙子，素娥斜捧上瑶阶。"
        ], 
        "title": "咏古玉镜", 
        "type": "律诗", 
        "yun": "佳"
    }, 
    {
        "author": "弘历", 
        "era": "清", 
        "subtype": null, 
        "text": [
            "此日结缘日，借问缘为何。", 
            "如彼澄潭水，风过生微波。", 
            "波本无心生，风岂有意过。", 
            "曾闻佛经云，世界成娑婆。", 
            "茵席与粪溷，因果理则那。", 
            "大士解脱船，为渡痴爱河。", 
            "求解不可得，况复结网罗。", 
            "或缘弟子辈，踵事传其讹。", 
            "漫谓结善缘，世得度者多。", 
            "杨叶止啼见，恐为恶之囮。"
        ], 
        "title": "结缘", 
        "type": "古风", 
        "yun": "歌"
    }, 
    {
        "author": "弘历", 
        "era": "清", 
        "subtype": null, 
        "text": [
            "清晖阁前九株松，绿钗经雨何菁葱。", 
            "童童入夏覆佳荫，谡谡傍午吟清风。", 
            "唱于唱喁相前后，琴筑金石无不有。", 
            "黄鹂巧啭巴人曲，何必双柑与斗酒。", 
            "耳根净后悟忧乐，忧憎乐爱谁因托。", 
            "年来年去忧乐中，九株松自清晖阁。"
        ], 
        "title": "清晖阁松籁", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "时雨既沾濡，新晴亦和煦。", 
            "微风凑轻凉，清气豁天宇。", 
            "循堤步繁阴，傍垄看膏土。", 
            "稻秧插将齐，麦穗含将吐。", 
            "忆我屡年来，饱识望霖苦。", 
            "今年乃何幸，邀贶厚且普。", 
            "岂有协和功，益勉忧勤所。", 
            "三时尚遥遥，慰意敢自诩。"
        ], 
        "title": "晴", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "天时不可必，水旱何能齐。", 
            "惟此饥溺心，黔黎想共知。", 
            "屡敕守牧臣，毋诩丰亨词。", 
            "苟存文饰意，有司职遂亏。", 
            "一遇赈恤行，宁滥毋或遗。", 
            "今年被恩早，连接甘膏滋。", 
            "王畿千里间，盈陇翠色披。", 
            "所愿遍寰宇，时若皆如兹。", 
            "而奈南北殊，如愿安可希。", 
            "豫省苦春旱，封章早阅批。", 
            "自此望洛云，戚戚常在怀。", 
            "每对时雨降，卜度凝双眉。", 
            "知近而忘远，彼民其恃谁。", 
            "首夏月将望，嘉音自南来。", 
            "连朝盈尺沾，芒种刚及期。", 
            "禾黍既种袖，麦收仍半之。", 
            "真堪喜不寐，益励乾惕思。"
        ], 
        "title": "河南得雨志喜", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "入夏桐影圆，童童覆阶戺。", 
            "清吹与疏滴，时送纱窗里。", 
            "何来白乳流，偏不于柳杞。", 
            "污腻绿玉皮，渐渍青丝理。", 
            "呼童汲井华，澡雪一为洗。", 
            "特生意洒然，不洁去西子。", 
            "黄蜂辞条端，白鹤来枝底。", 
            "乃知声应间，理固有所以。", 
            "既无待凤怀，亦岂因琴毁。", 
            "古人有同心，朅忆倪高士。"
        ], 
        "title": "洗桐", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "夏初非暑候，节序宜清和。", 
            "胡为骤炎蒸，骄阳势渐颇。", 
            "前宵密雨霏，昨日爽风多。", 
            "旋转何神速，晓凉切庭阿。", 
            "年来晴雨间，厥徵几研摩。", 
            "探节复数时，谓比农夫过。", 
            "此雨实灵雨，不惟滋麦禾。", 
            "烦嚣一以涤，更复蠲百疴。", 
            "近圃殷红芳，远山湔黛螺。", 
            "稍慰祈年心，平秩验南讹。"
        ], 
        "title": "凉", 
        "type": "古风", 
        "yun": "歌"
    }, 
    {
        "author": "弘历", 
        "era": "清", 
        "subtype": null, 
        "text": [
            "西山去此园，尚馀二十里。", 
            "每从树杪看，近似在盈咫。", 
            "常年春夏交，望雨愁不已。", 
            "峰容翳尘霾，不敢向西视。", 
            "今岁何厚幸，甘膏四野被。", 
            "禾黍咸布种，草木皆鲜美。", 
            "肆目眄西山，荟蔚绿如洗。", 
            "蒙者涤而明，茁者菁不萎。", 
            "乃知造化功，泽物无彼此。"
        ], 
        "title": "望西山山色", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "陌桑已椹春蚕老，春蚕作茧圆且好。", 
            "缫丝织帛代精工，忘却西陵夺天巧。", 
            "西陵岂识锦绣段，踵事增华吁可叹。", 
            "世间万事率如兹，我亦因之悟文翰。", 
            "知我罪我皆春秋，权舆锦绣原马头。", 
            "设使世人不尚帛，沸锅谁解白丝抽。", 
            "白丝蚕口之所吐，自缚自戕还自取。", 
            "何如菜子出青虫，花间常见春驹舞。"
        ], 
        "title": "白丝行", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "我初游香山，朝往暮归偶。", 
            "因循不能舍，复厌劳奔走。", 
            "稍出内府资，买地垂百亩。", 
            "山僧饱囊橐，而我足林阜。", 
            "一举两得之，香山宛我有。", 
            "就冈导漫乳，面岭开疏牖。", 
            "爱贞植柏松，恶脆弃蒲柳。", 
            "脩葺未经年，成园已断手。", 
            "时来驻清跸，辄与周旋久。", 
            "林红霏春深，陇绿苏雨后。", 
            "探节复数时，课无而责有。", 
            "借问园何名，静宜藏诗薮。"
        ], 
        "title": "香山", 
        "type": "古风", 
        "yun": "有"
    }, 
    {
        "author": "弘历", 
        "era": "清", 
        "subtype": null, 
        "text": [
            "松风忽作秋，夏山已如滴。", 
            "戛然孤鹤鸣，响过柯亭笛。", 
            "好山如道人，益我良不少。", 
            "几砚欲生云，缘在青云表。", 
            "嵌窦淙灵脉，来往供挹注。", 
            "时出英英气，甘膏遍沾㴻。", 
            "今年获雨早，峰翠浓欲蒸。", 
            "指点青莲朵，时时信步登。", 
            "山深见越遥，岂在遮林木。", 
            "近陇复遐町，满意芃新绿。", 
            "豁然天宇畅，因之眼界宽。", 
            "时有山风吹，泠泠衣袂寒。", 
            "山花不识名，山鸟两三声。", 
            "物物皆自得，吾亦畅吾情。", 
            "玉笋倚天关，烟萝霏涧户。", 
            "山云傍晚浓，酿作清宵雨。"
        ], 
        "title": "首夏香山杂诗", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "麦秋禾夏际，所蕲雨泽时。", 
            "昨者稍炎蒸，沾洒薄已滋。", 
            "兹复越七日，切切心靡夷。", 
            "田原纵未亢，颇待甘膏垂。", 
            "山云傍晚浓，长松点千丝。", 
            "闻声固已佳，见势心更怡。", 
            "转恐万窍号，忽焉风散之。", 
            "因忆常年间，夏至获一犁。", 
            "已是额手庆，晚禾尚及期。", 
            "今岁被恩早，颇生望蜀思。", 
            "人情率皆然，谁能造无为。"
        ], 
        "title": "夜雨", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "香山留信宿，略畅烟霞意。", 
            "御苑返凌晨，总此乾惕志。", 
            "玉泉东道主，路便供清憩。", 
            "况兹林泉佳，于焉一停跸。", 
            "轩斋旧所建，延访何拘地。", 
            "传餐命卫士，问政除群吏。", 
            "敕几时复暇，揽结成幽寄。", 
            "蒙茸萝薜烟，荟蔚髻鬟翠。", 
            "黄莺隔树声，白鹤梳风翅。", 
            "招提钟鱼答，灵湫蛟龙秘。", 
            "泛滥鸥波绉，荡漾木兰试。", 
            "学飞乳燕骄，逐队赪鱼醉。", 
            "天机寓所会，物性从其类。", 
            "据石读前题，忽作经年事。"
        ], 
        "title": "玉泉山", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "春杪夏初欣时雨，蹙眉远为商洛忧。", 
            "迩闻屡沾差少慰，望云日夜频增愁。", 
            "彼处麦收还过半，趁种禾黍芃如油。", 
            "此则十日期已迫，咒兼二麦难为秋。", 
            "眼前得失纷塞马，而我切切无穷休。", 
            "亦思所戒不知足，其如亿兆衣食谋。", 
            "入孝出弟民风淑，要先养欲与给求。", 
            "一夫不获予之辜，燮和无术其谁尤。", 
            "呜呼燮和无术其谁尤，安得宜雨而雨、宜旸而旸，遍我寰宇长蒙庥。"
        ], 
        "title": "复闻河南得雨", 
        "type": "古风", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "北方春旱多，十年而九矣。", 
            "今岁邀恩早，额手稍慰喜。", 
            "二麦绿芃芃，饼饵饶堪拟。", 
            "翻因鉴常时，种少自咎尔。", 
            "曾因课农便，闻诸农家子。", 
            "更兼高下田，黍稻皆葱美。", 
            "受宠宜若惊，盟心恒自揣。", 
            "无何首夏半，浃旬缺甘雨。", 
            "麦乃如去年，临秋渐黄萎。", 
            "乃悟得失间，反掌诚幻已。", 
            "所得忧不多，失得忧倍蓰。", 
            "展转繁忧中，害其有㡳止。", 
            "慰意倏已过，愁思纷萦起。", 
            "既用凛天谌，还因格物理。"
        ], 
        "title": "麦秋", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "稍有云生风便随，彭怒犹然镇堀堁。", 
            "须臾云散风亦息，岂伊有意教坎坷。", 
            "风则灵矣究无藉，云胡为者任其簸。", 
            "三春少和今复狂，想争例事偏愁我。"
        ], 
        "title": "风", 
        "type": "古风", 
        "yun": "哿"
    }, 
    {
        "author": "弘历", 
        "era": "清", 
        "subtype": null, 
        "text": [
            "过午郁蒸消息佳，久旱云好思杜甫。", 
            "彼人臣也犹为民，况我腼然为人主。", 
            "燮理乖方灾歉多，此责谁诿萦忧绪。", 
            "訇尔雷鸣日掩光，独临阶戺频延伫。", 
            "细点才零骤霈沱，额祈盈尺兴苗雨。", 
            "须臾云薄风散之，益增展转愁如许。"
        ], 
        "title": "微雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "元祀俨将临，迁坐凛明旦。", 
            "读卦玩金柅，抚时卜石燕。", 
            "岂惟例彻乐，早已敕减膳。", 
            "修省切衷独，愧以谕群彦。", 
            "骄阳烈中天，炎风荡广殿。", 
            "广殿清严所，尚不禁熇暵。", 
            "伤哉彼稚苗，待泽亟陇畔。", 
            "日暮未兴云，翘首益增叹。"
        ], 
        "title": "夏至斋居", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "忆昔膝下时，依依切孺慕。", 
            "北方例春旱，岁岁烦圣虑。", 
            "殷忧每先期，赈恤筹补助。", 
            "常见传六膳，有时忘下箸。", 
            "窃谓愁劳过，欲慰意转惧。", 
            "微诚荷恩鉴，首肯无诃怒。", 
            "恒于祈请所，命代申忱素。", 
            "岂知慈爱中，诲训于兹寓。", 
            "今为切已事，旱暵况频遇。", 
            "任同德霄壤，惭畏日增遽。", 
            "敕几戒终怠，调元愧六幕。", 
            "稍可自信者，良心尚如故。"
        ], 
        "title": "忆昔", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "阵雨虽屡作，艰致渥且优。", 
            "前朝斋法宫，傍晚云脚浮。", 
            "点滴只顷刻，旋成霁景收。", 
            "次晓自御园，有来内侍流。", 
            "问彼以雨势，咸云觉稍稠。", 
            "昨因大祀旋，园林卜鸣鸠。", 
            "颇睹油然兴，曾无沾尔酬。", 
            "诘旦理庶政，召询卿尹俦。", 
            "告我昨在京，眼见盈浍沟。", 
            "奇哉彼雨工，何独无缘投。", 
            "岂其果有意，避我如相仇。", 
            "欺饰中涓常，于彼奚深求。", 
            "国是夙所倚，不宜逐悠悠。", 
            "或者欲慰我，我宁易慰不。", 
            "匪诚未足信，诚然益可爱。"
        ], 
        "title": "阵雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "一雨将成仍不果，颇觉晓凉切青琐。", 
            "凉迟雨意热固佳，又惧骄阳势如火。", 
            "日甚一日百忧煎，展转思量无一可。"
        ], 
        "title": "晓凉", 
        "type": "古风", 
        "yun": "哿"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "缀林尚迟吴江冷，晃日从回塞岭春。", 
            "高士溪边成小立，一天锦色入题新。"
        ], 
        "title": "董邦达枫林朝霁", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "鹭鸶闻道称閒客，何事翻然入槛笼。", 
            "应悔稻粱初念错，长教引领望云空。"
        ], 
        "title": "戏题鹭鸶笼口号", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "数问微阴傍晓晴，愁中短夜似长更。", 
            "悯农频岁吾虽惯，祗觉难纾此际情。"
        ], 
        "title": "晴", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "落落松吹谡谡风，长溪流活远冈崇。", 
            "神心会处真无闷，濯足伊谁定太冲。"
        ], 
        "title": "董邦达松溪高士小幅", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "日临北至景方中，殷祀清斋返法宫。", 
            "要听鸣鸠呼夜雨，却闻乾鹊噪炎风。"
        ], 
        "title": "德胜门外即景 其一", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "碾䬯茅舍成虚望，稚黍平畴幸尚佳。", 
            "亟待甘霖真似渴，凭舆触目动愁怀。"
        ], 
        "title": "德胜门外即景 其二", 
        "type": "绝句", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "林风徐飏蓟门烟，底事云愁愁转牵。", 
            "朅忆前年奠观德，便途经此每鸣鞭。"
        ], 
        "title": "德胜门外即景 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "林伫风虚常激楚，溪穿石出欲浮空。", 
            "诗人体物难工处，往往逢之六法中。"
        ], 
        "title": "题钱维城山水", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "翛閒澹月满寒林，林弄清风月弄阴。", 
            "应为迩来苦炎热，撰成谋目爱秋心。"
        ], 
        "title": "董邦达澹月寒林图", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "法宫斋戒五朝馀，大祀亲承返驾初。", 
            "迩日炎风偏亢烈，肃趋仙苑启兴居。"
        ], 
        "title": "祀事礼成诣畅春园问安 其一", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "黍苗才遍绿畴间，望泽心殷民瘼关。", 
            "大异去年经览象，踟躇何以慰慈颜。"
        ], 
        "title": "祀事礼成诣畅春园问安 其二", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "雨足清宵畅稳眠，半醒檐溜瀑声悬。", 
            "听馀寤寐俱安适，料得清沦溢甫田。"
        ], 
        "title": "夜雨 其一", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "种得芭蕉将听雨，夏来缺雨半枯焦。", 
            "棼丝滴叶声虽减，也自清泠伴此宵。"
        ], 
        "title": "夜雨 其二", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "夜短徐听觉夜长，碧纱窗透縠衾凉。", 
            "近畿甘澍才沾足，更复遐心忆保阳。"
        ], 
        "title": "夜雨 其三", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "大觉由来古上方，心閒才一礼空王。", 
            "天龙莫怪巾车晚，为待甘霖日未遑。"
        ], 
        "title": "雨中游大觉寺五首 其一", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "昨日传宣兰若游，密云风度雨丝稠。", 
            "便因跋马山溪滑，罢猎还应学魏侯。"
        ], 
        "title": "雨中游大觉寺五首 其二", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "云中不见旸台面，雨里旸台忽面前。", 
            "举似山僧休错认，饶他到点不关禅。"
        ], 
        "title": "雨中游大觉寺五首 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "蒙茸涧葛湿烟霏，幽处攀跻山鸟飞。", 
            "一霎雨晴浑不辨，濛濛惟觉润沾衣。"
        ], 
        "title": "雨中游大觉寺五首 其四", 
        "type": "绝句", 
        "yun": "微"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "飞泉仍是去年声，小阁閒听顿觉清。", 
            "却是山灵真解事，展图忽放一天晴。"
        ], 
        "title": "雨中游大觉寺五首 其五", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "雨后山田生意多，贯珠几寸绿婆娑。", 
            "慰馀转复思前日，设再迟迟将若何。"
        ], 
        "title": "雨后", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "面水背山茅屋低，高人农隐遂幽栖。", 
            "连朝好雨溪田足，爱看新秧绿剡齐。"
        ], 
        "title": "题钱维城画", 
        "type": "绝句", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山深本自无烦暑，雨后兼之多爽风。", 
            "仍是静宜游眺处，会心每不与前同。"
        ], 
        "title": "香山杂咏 其一", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "树隐山禽但听声，间关韵好不知名。", 
            "料应也与人心合，喜雨旋过又喜晴。"
        ], 
        "title": "香山杂咏 其二", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "步入林扉花药馨，山泉曲折响清泠。", 
            "最高处有丹垆迹，曾见仙人读道经。"
        ], 
        "title": "香山杂咏 其三", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "夏山已觉浓如滴，重以浮云蓊蔚之。", 
            "云外晴皋千顷绿，山边雨脚万条丝。"
        ], 
        "title": "香山杂咏 其四", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "万几那得有馀閒，偷得馀閒对好山。", 
            "也为向来忧太甚，暂因泉石一怡颜。"
        ], 
        "title": "香山杂咏 其五", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "延缘栈路到花宫，小憩精庐松下风。", 
            "却望宝珠凭眺处，虚无疑在白云中。"
        ], 
        "title": "香界寺三首 其一", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "绝顶雨馀寒似峭，中盘夏静暑无侵。", 
            "山僧公案何须问，暂坐匡床爇水沈。"
        ], 
        "title": "香界寺三首 其二", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "云岚苍翠自重重，石涧鸣泉界古松。", 
            "却见松边刷羽鹤，王乔缑岭亦曾逢。"
        ], 
        "title": "香界寺三首 其三", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "半睡窗前夜雨稠，微凉枕上飒如秋。", 
            "芭蕉也觉添清响，迩日森森绿玉抽。"
        ], 
        "title": "夜雨 其一", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "点滴檐声湿砌苔，涤炎六月正时哉。", 
            "繁忧早释清无寐，一晌閒心忆向来。"
        ], 
        "title": "夜雨 其二", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "处士小年真放达，朝臣退食亦委蛇。", 
            "今朝事简休閒早，晏坐于心稍自怡。"
        ], 
        "title": "晏坐", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "澹染檀烟薄著绡，泉清石白间飘萧。", 
            "暗香疏影何输逊，雅蒜天葱太琢雕。"
        ], 
        "title": "题王谷祥水仙图", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "云敛长空碧宇苍，泊舟矶畔试乘凉。", 
            "风来水面含新爽，树张清阴送夕阳。"
        ], 
        "title": "泊舟乘凉 其一", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "金风徐拂绿杨条，暑气能馀几日骄。", 
            "略得心怡忧转继，浑河曾否涨痕消。"
        ], 
        "title": "泊舟乘凉 其二", 
        "type": "绝句", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "菱花净拭木兰恬，一刻能消一日炎。", 
            "秋意今朝知几许，素蛾才扫半眉纤。"
        ], 
        "title": "泊舟乘凉 其三", 
        "type": "绝句", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "三时不比此时馨，纫佩沅湘合擅灵。", 
            "寓意骚人吟不尽，秋兰终古只青青。"
        ], 
        "title": "秋英十咏 其一 秋兰", 
        "type": "绝句", 
        "yun": "青"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "砌头墙角自婆娑，瑟瑟金风清馥过。", 
            "底事月明难辨色，盛鬋斜堕自嫦娥。"
        ], 
        "title": "秋英十咏 其二 玉簪", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "应嗤榆荚欠风流，棱郭圆成买断秋。", 
            "王衍便教嫌阿堵，可能对此不回眸。"
        ], 
        "title": "秋英十咏 其三 金钱", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "浓艳当秋别作春，笼烟泫露自精神。", 
            "笑他绛帻标名字，茅店何曾解报晨。"
        ], 
        "title": "秋英十咏 其四 鸡冠", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "昂藏态发色离披，引蝶潜蛩两不知。", 
            "萋菶梧枝团荫处，应教比物入周诗。"
        ], 
        "title": "秋英十咏 其五 凤仙", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "闻道秋葵解向阳，缘阶何限仰阳光。", 
            "若非普照无私德，朵朵分光也太忙。"
        ], 
        "title": "秋英十咏 其六 秋葵", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "夏町春田力作过，篱边閒喘月凉多。", 
            "此花应是黄姑种，为到秋来早度河。"
        ], 
        "title": "秋英十咏 其七 牵牛", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "渌水汀洲演漾秋，西风波面任飘流。", 
            "谁知点点星星里，千古骚人寓尽愁。"
        ], 
        "title": "秋英十咏 其八 白蘋", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "那论深红更浅红，水滨吹老鲤鱼风。", 
            "汀荷败绿江蘋白，著点容华媚镜空。"
        ], 
        "title": "秋英十咏 其九 红蓼", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "采苍沙岸漾风沦，合著孤舟理钓纶。", 
            "愁煞杜陵萝月下，相看一例白头人。"
        ], 
        "title": "秋英十咏 其十 芦花", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "新秋问景驻瀛台，霁宇澄空镜影开。", 
            "杂卉环阶偏得意，却从何许度愁来。"
        ], 
        "title": "新秋瀛台", 
        "type": "绝句", 
        "yun": "灰"
    }, 
    {
        "author": "王霖", 
        "era": "清", 
        "subtype": "五言律诗", 
        "text": [
            "雨歇林光黑，山深夜色凄。", 
            "哀伥穿径过，怪鸟瞰镫啼。", 
            "贫女寒机急，愁吟独客低。", 
            "老衰眼较少，复此感羁栖。"
        ], 
        "title": "山中夜宿", 
        "type": "律诗", 
        "yun": "齐"
    }, 
    {
        "author": "王霖", 
        "era": "清", 
        "subtype": "七言律诗", 
        "text": [
            "才看飞雪杨花似，又见杨花似雪飞。", 
            "总与白头相映发，可怜老眼只依稀。", 
            "乱随行迹铺苔径，故傍吟身透薄帏。", 
            "念汝无情尚漂泊，天涯羁宦几时归。"
        ], 
        "title": "杨花", 
        "type": "律诗", 
        "yun": "微"
    }, 
    {
        "author": "王霖", 
        "era": "清", 
        "subtype": "七言律诗", 
        "text": [
            "乾坤放眼昔登临，坐阅东流赴海深。", 
            "千古江山风月我，百年身世去来今。", 
            "波涛卷尽英雄恨，樯橹摧残老病心。", 
            "输与住庵元长老，妙高台上听潮音。"
        ], 
        "title": "望金山", 
        "type": "律诗", 
        "yun": "侵"
    }, 
    {
        "author": "王霖", 
        "era": "清", 
        "subtype": "七言律诗", 
        "text": [
            "野水环流禁苑前，缭垣百丈走平田。", 
            "风毛雨血呼鹰地，雪暗云黄杀虎天。", 
            "盛世词章夸羽猎，健儿身手数幽燕。", 
            "雄文谁道相如似，不献《长杨》又几年。"
        ], 
        "title": "南海子", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "翠柏红垣见葆祠，羔豚命祭复过之。", 
            "两言臣则师千古，百战兵威震一时。", 
            "道济长城谁自坏？临安一木本犹支。", 
            "故乡俎豆夫何恨，恨是金牌太促期！"
        ], 
        "title": "经岳武穆祠", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "诗本例分上下编，率当一百册余篇。", 
            "丁年乐府补空白，戌岁盛京缀帙全。", 
            "秋月春风景无问，山情水态句捐妍。", 
            "即今祥禫游犹懒，月令搜吟拟阙填。"
        ], 
        "title": "诗本", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "半夜嘉霖晓快晴，敕机暇偶泛昆明。", 
            "稳同天上坐春水，爽学秋风动石鲸。", 
            "出绿柳荫知岸远，入红莲路荡舟轻。", 
            "玉峰真似蓬莱岛，只许遥遥镜里呈。"
        ], 
        "title": "雨后昆明湖泛舟骋望", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "哈萨朝正贡马频，路遥迟到值南巡。", 
            "因教驰驿来江国，便挈行春阅绮闉。", 
            "昔岁观光称使者，今番优赉实陪臣。", 
            "广陵鄂畚何南北，总我心怀保赤人。"
        ], 
        "title": "哈萨克陪臣到因携观广陵风景", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "钱塘门外古昭庆，取便寻幽过野堤。", 
            "僧不参禅修净业，佛无定相示全提。", 
            "法林自是忘忧所，精舍堪称小隐栖。", 
            "而我民艰常满目，岂能耽静对阇黎。"
        ], 
        "title": "昭庆寺", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "世笃姻盟拟晋秦，宫中教养喜成人。", 
            "诗书大义能明要，妫汭丛祥遂降嫔。", 
            "此日真堪呼半子，当年欲笑议和亲。", 
            "同来侍宴承欢处，为忆前弦转鼻辛。"
        ], 
        "title": "科尔沁", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "吴中爱看吴人画，况是吴人画最高。", 
            "世上只期为散木，庵前疑复绽新桃。", 
            "松风寒处安茶铫，石冻春深试酒槽。", 
            "七字志怀颇见道，宁云溪壑兴堪陶。"
        ], 
        "title": "唐寅桃花庵图", 
        "type": "律诗", 
        "yun": "豪"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "雨后节迟暑尚悭，凉生秘殿远尘寰。", 
            "对时已惕阴将长，抚序应知岁渐孱。", 
            "心尚清明敢辞老，政关治忽戒偷闲。", 
            "斋居永昼闲原有，诗本黄绫手自删。"
        ], 
        "title": "斋居即事", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "地近青莲迥绝尘，朅来兴会又从新。", 
            "窗含远景正无尽，笔点诸峰自有神。", 
            "绿野润沾三月雨，绣岩芳斗一天春。", 
            "花源不著通溪水，那虑渔郎忽问津。"
        ], 
        "title": "桃花寺行宫即目", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "花盛原因开以迟，楼阴一片绮纨披。", 
            "屈为信理固宜是，淡弗华高乃在兹。", 
            "鹿苑不妨恣游奕，鸳湖岂必较参差。", 
            "设如座喻对君子，香树依稀与论诗。"
        ], 
        "title": "烟雨楼对荷作", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "秋荷叶上露珠流，柄柄倾来盎盎收。", 
            "白帝精灵青女气，惠山竹鼎越窑瓯。", 
            "学仙笑彼金盘妄，宜咏欣兹玉乳浮。", 
            "李相若曾经识此，底须置驿远驰求。"
        ], 
        "title": "荷露烹茶", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "鹿走荒郊壮士追，蛙声紫色总男儿。", 
            "拔山扛鼎兴何暴，齿剑辞骓志不移。", 
            "天下不闻歌楚些，帐中唯见叹虞兮。", 
            "故乡三户终何在？千载乌江不洗悲。"
        ], 
        "title": "读项羽纪", 
        "type": "律诗", 
        "yun": null
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "沈去钱存势已孤，陡观遗奏故人无。", 
            "江南忽尔失二老，天子原非友匹夫。", 
            "蒙邑应成蝶醒梦，香山那复鹿重扶。", 
            "诗邮罢趁北风寄，郢垩怜亡为质吾。"
        ], 
        "title": "钱陈群故诗以志惜", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "宝笈三希萃法珍，好公天下寿贞珉。", 
            "楼飞四面开屏障，神聚千秋作主宾。", 
            "不杂嬴刘夸博广，略存魏晋要精真。", 
            "游丝灯影参元契，大块文章沆瀣津。"
        ], 
        "title": "阅古楼", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "千山胜景久芗哉，三度徒教寄咏回。", 
            "本异唐宗曾驻辇，空传丁令有遗台。", 
            "底须石洞花岩到，原匪探奇问景来。", 
            "却笑前遭泐崖处，侵寻应已漶莓苔。"
        ], 
        "title": "寄题千山", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "枚枚青琐与银铺，一例都京制度符。", 
            "体从帝王御宫殿，心惟黎庶奠寰区。", 
            "酌斟奢俭临中国，环卫旗民壮远图。", 
            "敬仰戎衣未解际，依然有暇视规模。"
        ], 
        "title": "盛京旧宫再依皇祖元韵", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "崛起何嫌本做僧，汉高同杰又多能。", 
            "每当巡省临华里，必致勤虔谒孝陵。", 
            "一代规模颇称树，百年礼乐未遑兴。", 
            "独怜复古非通变，翻使燕兵衅可乘。"
        ], 
        "title": "谒明太祖陵", 
        "type": "律诗", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "夜报塞天同起云，凌晨玉叶遂翩纷。", 
            "无林不作银花影，有嶂皆成冰绮纹。", 
            "酒店旗飘近方见，僧房钟响远犹闻。", 
            "入关廿里原秋雨，南北寒暄一岭分。"
        ], 
        "title": "雪", 
        "type": "律诗", 
        "yun": "文"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "函首霍占来月竁，倾心素坦款天阊。", 
            "理官淑问宁须试，骠骑穷追实可臧。", 
            "西海永清武大定，午门三御典昭详。", 
            "从今更愿天斯事，休养吾民共乐康。"
        ], 
        "title": "御午门受俘馘", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "递肖何妨屡普陀，金刚四句括无多。", 
            "层楼金瓦辉香象，偏袒黄衣演法螺。", 
            "虔为祝釐开八秩，会逢归极仰三摩。", 
            "撰良庆落欣瞻礼，曰罪曰知且付他。"
        ], 
        "title": "普陀宗乘庙落成拈香得句", 
        "type": "律诗", 
        "yun": "歌"
    }, 
    {
        "author": "王懋忠", 
        "era": "清", 
        "subtype": "七言律诗", 
        "text": [
            "烟外吴山数点青，寒波渺渺抱空亭。", 
            "国门尚奉将军令，海徼方高处士星。", 
            "岂悔邹枚惟作赋，何妨申伏且专经。", 
            "临岐不作杨朱泣，渔父《沧浪曲》可听。"
        ], 
        "title": "和宋既庭顾茂伦刘西翰沈石均沧浪亭诗", 
        "type": "律诗", 
        "yun": "青"
    }, 
    {
        "author": "王懋竑", 
        "era": "清", 
        "subtype": "七言律诗", 
        "text": [
            "圣王遗迹付飞烟，收拾流传几历年。", 
            "后戴别分曲台传，皇熊初为郑公笺。", 
            "欲将宋椠填遗字，更拟唐碑校昔贤。", 
            "却怪后人轻正义，卫陈俗说竞纷然。"
        ], 
        "title": "校礼记注", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "男儿富贵总由我，眉山人笔意兼到。", 
            "太息眼前富贵人，忧煎十九心如火。", 
            "富贵而能素位行，即道无忧无不可。", 
            "红花绿叶相参差，旁人但赞工折枝。", 
            "赖诗传出画中意，山人能画吾能诗。", 
            "此图持赠求我者，切勿相忘富贵时。"
        ], 
        "title": "男儿富贵总由我图，画折枝牡丹萱草花，而总束以莪草，萱花红而牡丹乃白者，谓素富贵则无忧也，眉仙为琼珊作此，而乞予题之", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "燕山客归航海舟，小朝廷动书生愁。", 
            "虏马窥江访陈迹，振策更向临安留。", 
            "断碑时见南宋字，太息英雄半赍志。", 
            "白雁还送皋亭声，朱鸟谁挥钓台泪。", 
            "钱唐形胜夸上皇，湖楼且饮明月光。", 
            "明朝打鼓挂帆去，归舟往吊崖山阳。", 
            "海天茫茫哭龙死，七百年来悲未已。", 
            "相逢更话冬青陵，便欲呼君林义士。", 
            "我时居傍文山祠，寒鸦枯木无春姿。", 
            "穷愁何意荷灵贶，畀获残碣歌诸诗。", 
            "逢人我方夸眼福，远辱哀歌和盈幅。", 
            "山斋夜诵群灵听，幢幢一灯摇古绿。", 
            "劫灰残火惊重烧，渡海无术鞭秦桥。", 
            "相公长脚工割地，此祸竟种中兴朝。", 
            "读史心伤入南宋，谁知躬作孤臣恸。", 
            "当时突骑渡江人，零落讲经开鹿洞。", 
            "君行北地还南天，沧桑残迹纷目前。", 
            "天涯等是哀时客，春风百里愁传笺。", 
            "箧中蠹蚀平戎策，兀抱古忧托金石。", 
            "六庚题识稽宋年，三字长方审周尺。", 
            "和平桥头龟作趺，大忠遗迹神物扶。", 
            "因君更问千秋镇，凤叔残铭今在无？"
        ], 
        "title": "虞笙寄和予和平里诗，次韵答之", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "商羊独足不成舞，万里愁天晴泪雨。", 
            "查查檐牙雀交语，如闻乐府古音古。", 
            "客楼催起早行人，渡江梅柳飘残春。", 
            "满江香露坠可拾，木兰花是舟前身。", 
            "三年未遇幸今遇，怀中刺与囊中句。", 
            "倚柁微吟八表云，回首江天郁龙气。"
        ], 
        "title": "雨晴渡江舟中，叠前韵寄伯瑶", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "红棉作絮湿不舞，龙母南风撒白雨。", 
            "迎客山僧学佛语，海色绿染袈裟古。", 
            "风流东晋伊何人？流觞重话永和春。", 
            "姑行乐耳漫愁叹，茫茫百感丛其身。", 
            "名山如人重遭遇，不惜重题水帘句。", 
            "石亭同坐谈诗禅，满地散花紫云气。"
        ], 
        "title": "风雨中与季游平东山，谒双忠、大忠祠，兼寻水帘亭、紫云岩诸胜，叠与伯瑶夜话韵（二首之一）", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "女床镜照双鸾舞，夜半阳台行梦雨。", 
            "万方仪态喁喁语，素女轩皇术何古？", 
            "宝帐流苏中有人，一枝雨泣梨花春。", 
            "横陈玉体惜不得，温香暖抱初回身。", 
            "怨玉愁珠吟感遇，枕畔脂香诵佳句。", 
            "别后相思春水深，红云洞隔桃花气。"
        ], 
        "title": "有忆，叠前韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "东风吹柳作醉舞，一枝夜泣梨花雨。", 
            "隔帘鹦鹉偷传语，护花四立星幡古。", 
            "柳亸花娇总可人，回眸一笑媚生春。", 
            "柳太颠狂花太弱，惜花兼惜苗条身。", 
            "水晶帘畔曾相遇，别后空传护花句。", 
            "何时重拭看花眼，杨柳楼台好天气。"
        ], 
        "title": "重有忆，叠前韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "韬云仙馆客夜舞，群灵环瞰挥汗雨。", 
            "万鬼抱头避险语，凿破混沌古天古。", 
            "长爪郎作骖虬人，仙李万叶今犹春。", 
            "与花共命入色界，历劫不坏存诗身。", 
            "延晖楼头喜相遇，宝玦王孙出奇句。", 
            "老我崟崎历落人，郁郁五陵望佳气。"
        ], 
        "title": "叠韵答李生", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "凤鸟自歌鸾鸟舞，护世城中下膳雨。", 
            "下界阿香作雷语，西南漫漫漏天古。", 
            "芙蓉隔江思美人，前尘惆怅红楼春。", 
            "手检金钗梦中册，黛玉情性香菱身。", 
            "七星石前喜重遇，别后琼瑶惠香句。", 
            "会遣夏开骖二龙，九天扫除离恨气。"
        ], 
        "title": "叠韵寄答荦飞，兼怀隽卿", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "韬云仙馆万花舞，曲池四面流香雨。", 
            "小朱明洞闻猿语，水木清华山石古。", 
            "六朝兰锜贤主人，经营手辟炎海春。", 
            "画图妙出眉长老，更遣变现须弥身。", 
            "我行海滨诧佳遇，重题八咏升庵句。", 
            "半夜华灯开宝书，诸天不露金银气。"
        ], 
        "title": "西园小集，叠韵酬萧墀珊（永声）、琼珊（永华）两上舍，兼简眉山人", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "揭阳姚生能古文，一席欲与桐城分。", 
            "迩来才思益横肆，矫首八极思风云。", 
            "气奇不为俗人下，纤儿讥呵老生骂。", 
            "翳余独爱倜傥才，相见纵谈辄深夜。", 
            "东山山气奇而雄，其阴有祠曰大忠。", 
            "时危欲藉作士气，酾尊昨祝信国公。", 
            "期生不来意惆怅，满天风雨江流涨。", 
            "祗今世运行大同，安得君家救时相！"
        ], 
        "title": "赠姚生", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "有子朱子开闽学，潮人从者郑与郭。", 
            "宗风歇绝七百年，觉时谁振南天铎。", 
            "我从闽来见二生，潮中人材犹不弱。", 
            "郑生步月昨过我，手持东山松石歌。", 
            "侵晨剥啄者谁子，郭生入坐庄而和。", 
            "有闽谁辟八使九，陈将军者实功首。", 
            "贵人之山奇气尚郁盘，恨我迟来不见豪士陈龙友。", 
            "其人悲歌慷慨能谈兵而使酒，何意乃有高足生，循循继其后，为师立传冀不朽。", 
            "郑生昨告我以陈生之才，今闻郭生语亦同，令我日望足音跫然来。", 
            "东山之高高出青云上，贞松奇石郁相望。", 
            "何时三生同题石上名，酾尊补祝文丞相。"
        ], 
        "title": "月夜与季平饮萧氏台 碧空云散月华清，梅雨潇潇已放晴。水国荷花新世界，前身金粟大光明。千觞鳄海登台寔，万里狮山作客情。我亦思乡更忧国，倚阑同看夜 潮阳三生歌", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "惘惘尊前唤奈何，春风杨柳客闻歌。", 
            "谁知丝竹中年感，更比新亭涕泪多。", 
            "未许华灯照箭瘢，当筵酒令莽如山。", 
            "不妨帐下犹歌舞，射虎将军已放闲。", 
            "浮海将为万里游，情禅梦侠小勾留。", 
            "好春十日九风雨，人醉杏花深处楼。", 
            "劳送天河使客槎，华妆围坐灿云霞。", 
            "英雄儿女平生愿，要看维多利亚花。"
        ], 
        "title": "饮香江酒楼，即席作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "八百年前旧精舍，左挹凤皇右天马。", 
            "南州迁客宋枢臣，当年结屋金山下。", 
            "梅州刺史告养归，白云子舍留春晖。", 
            "元镇元龟赠诗在，足令光彩生莱衣。", 
            "琴峰苍苍郁元气，屹立丰碑枢密使。", 
            "谁其铭者王梅溪，并勒无忧半收字。", 
            "宋颠元蹶须臾耳，朱明五叶称天子。", 
            "故宅先坟一旦迁，谁意村居变城市？", 
            "辛苦荆州老广文，家书催促弃官奔。", 
            "麻衣雪立恳不得，玉棺朝启先臣坟。", 
            "坟迁城南宅城北，金山琴峰如故色。", 
            "朱都御史杨邑侯，重为名门表通德。", 
            "佥判有弟鄞江边，祖典遥数乃吾先。", 
            "程江风雨韩江月，海云台岛径三迁。", 
            "仗剑归来人事改，故居只有青山在。", 
            "光绪朝距成化朝，转眼沧桑几己亥。", 
            "宝莲寺畔神道碑，风雨剥蚀屃赑移。", 
            "檐瓦苔青作古色，城北更拜金山祠。", 
            "岂必山前胜山后，但贵宗𧘩能世守。", 
            "孙枝万叶遍东南，自幸能归奠尊酒。", 
            "山城遗俗朴不华，惟耕与读真生涯。", 
            "勉哉兄弟各努力，勿愧先邑称名家。"
        ], 
        "title": "谒饶平始迁祖枢密公祠墓作示族人（己亥孟秋）", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "山馆秋气凉，西望海云起。", 
            "把君睫闇诗，庭叶纷在几。", 
            "君诗多雅音，从容叶宫徵。", 
            "圆经修月斧，丽夺馀霞绮。", 
            "过岭变雄奇，赤手搏青兕。", 
            "百里古诸侯，为政自兹始。", 
            "治诗如治民，刚柔合乃美。", 
            "出入法律中，法律为我使。", 
            "澄观万物情，粉碎虚空理。", 
            "才大心益小，意活笔不死。", 
            "伟哉造化炉，挈之出十指。", 
            "嘉君循良治，并入风骚旨。", 
            "新诗与美政，异撰乃同揆。", 
            "卓荦旷代才，况未限所止。", 
            "秋风送旅雁，边声晓惊耳。", 
            "掩卷旷四瞩，大海回澜紫。"
        ], 
        "title": "题裴伯谦大令睫闇诗钞", 
        "type": "古风", 
        "yun": "纸"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "甄山访我山中庐，山云漠漠空回车；", 
            "晴溪访我溪上居，溪月照读寒支书。", 
            "人生一见亦缘法，欲取前因论梵夹。", 
            "何时著我山溪间，一角南天开世业。"
        ], 
        "title": "寄甄山、晴溪（皆上杭族人）", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "十万义师齐放仗，天涯流落征南将。", 
            "将坛已废诗坛存，四海才人远相访。", 
            "萧山诗老七十翁，宦游岭南家浙东。", 
            "平生慷慨多大节，千金屡散称朱公。", 
            "广柳之车上方剑，君家义声世争艳。", 
            "不教壮士走越胡，更遣安昌落奸焰。", 
            "君今退作诗家豪，雄风飒爽生笺毫。", 
            "五言长城忽在眼，偏师欲往惭钤韬。", 
            "天南喜得忘年友，风雨满城过重九。", 
            "欲邀君赏东篱花，惜少柴桑白衣酒。"
        ], 
        "title": "梅农赠诗，推奉过常，长句答之", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "新竹乃吾旧游地，沧桑转眼馀哀泪。", 
            "谁知更有能诗人，五指峰边吟古春。", 
            "丈夫读书兼读律，致君尧舜乃有术。", 
            "君今挟律游诸侯，高筑梦哉空也楼。", 
            "十二万年一梦耳，皇王帝霸谁长留？", 
            "信知大空本无物，得者勿喜失勿忧。", 
            "海风吹客高楼头，战场寂寂黄花秋。", 
            "人民城郭纵非故，终见仙鹤归来游。"
        ], 
        "title": "寄题永井完久梦哉空也楼新竹", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "群山走沧海，南戒开越门。", 
            "峨峨观察使，坐镇潮梅循。", 
            "驻节古揭阳，一官清而尊。", 
            "南辖极罗浮，坡仙屐齿存。", 
            "谁携洞天石，磊砢开西园。", 
            "园中何所有？花木环当轩。", 
            "自官传舍视，榛莽日翳昏。", 
            "文明变草昧，公复开其屯。", 
            "异石扶使立，奇花植令蕃。", 
            "春风与夏雨，草木初承恩。", 
            "岂惟逮草木，民庶咸欣欣。", 
            "阴阳气互伏，节候交寒温。", 
            "晓视花上露，已作秋霜痕。", 
            "登高望远海，濛濛遮朝暾。", 
            "青山何苍茫，一发连中原。", 
            "秋心正伊郁，安能寂无言？", 
            "自持千古心，远与坡仙论。"
        ], 
        "title": "絜斋世丈以西园述怀集苏六十韵诗见示，为赋五古四章 其一", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "东坡谪岭外，诗境益奇绝。", 
            "公虽度岭来，非谪乃持节。", 
            "诗境与之同，意态雄且杰。", 
            "有时用苏语，骤读无能别。", 
            "云锦巧剪裁，针线痕俱灭。", 
            "即今西园诗，直与东坡埒。", 
            "九原如可作，相视应心折。", 
            "洋洋六百言，中有满腔血。", 
            "平生巧文章，独有仕宦拙。", 
            "五十不卿相，九州遍环辙。", 
            "一官落岭外，冷视炎云热。", 
            "小小欲设施，动辄肘遭掣。", 
            "有神祷或灵，有鬼亦容说。", 
            "奈何眼中人，藐藐敝吾舌。", 
            "絷骥使勿驰，笑者有跛鳖。", 
            "西风万里来，难散此郁结。", 
            "将诗写郁抱，南天夜飞雪。"
        ], 
        "title": "絜斋世丈以西园述怀集苏六十韵诗见示，为赋五古四章 其二", 
        "type": "古风", 
        "yun": "屑"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "明月出南斗，西园秋气清。", 
            "官闲自课儿，渊渊夜读声。", 
            "维公有佳儿，卓荦人中英。", 
            "兼习蟹行书，洞见四国情。", 
            "读书贵用世，宁止求诗名？", 
            "过也实能诗，昔侍东坡行。", 
            "东坡有谐语，不愿儿聪明。", 
            "天下愚鲁儿，何必皆公卿？", 
            "公卿今何为？所能惟行成。", 
            "蹙国日百里，甘作城下盟。", 
            "法弊不解变，残局空支撑。", 
            "何必用周礼，乃能误苍生。", 
            "高位无令才，令人贱簪缨。", 
            "令才不高位，空与世网撄。", 
            "念此夕不寐，挂户星何横？", 
            "褒忠爵在朝，食德书在楹。", 
            "中外四十年，里第无能营。", 
            "东坡不归眉，阳羡田可耕。", 
            "何时竟呼儿，负锄而带经。", 
            "秋风吹远梦，飞度阖闾城。", 
            "苏台吊吴王，或有麋鹿迎。"
        ], 
        "title": "絜斋世丈以西园述怀集苏六十韵诗见示，为赋五古四章 其三", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "西北有浮云，白白澹将坠。", 
            "安知东南望，有海乃无地。", 
            "海气秋昏昏，天星为易次。", 
            "仰天发浩叹，空陨诗人涕。", 
            "见几者何人？相率思去位。", 
            "萧晨读公诗，浩然见归思。", 
            "归去岂不佳，中外正多事。", 
            "念天生才心，济世乃为贵。", 
            "百折苟不回，终必申吾志。", 
            "远人况相格，何用恤浮议。", 
            "行收已失权，更截旁溢利。", 
            "顾此凋𠚽民，徐为苏元气。", 
            "三州士与女，歌颂方无既。", 
            "时危仗豪隽，重任在疆寄。", 
            "岂曰位不高，持节已为使。", 
            "秋风思鲈脍，彼特王门吏。", 
            "乱萌虽已兆，何忍吾君弃！", 
            "苏轼终爱君，斯意谨当志。", 
            "河山况如故，力在收破碎。", 
            "九州不可知，犹冀一方治。", 
            "内乱吾不与，外患吾不避；", 
            "用敢告司阶，斯语合经义。", 
            "勿信鹧鸪言，声声唱归去。", 
            "老圃有秋容，且对黄花醉。"
        ], 
        "title": "絜斋世丈以西园述怀集苏六十韵诗见示，为赋五古四章 其四", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "真龙不舞假龙舞，缸中蛇医哀叫雨。", 
            "黄尘眯天不得语，城门昼闭法何古？", 
            "阳愆阴伏愁煞人，梨花九月方偷春。", 
            "不须苦说五行志，且共料理千秋身。", 
            "江上方期与君遇，何意遇君祗诗句。", 
            "得诗喜与得雨同，笔端兀挟风云气。"
        ], 
        "title": "十七叠韵答伯瑶", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "江天漠漠纸鸢舞，秋入三阳霁无雨。", 
            "寒斋独客温乡语，海上桑田农谚古。", 
            "客中谁念悲秋人，天涯芳草歌伤春。", 
            "平生绮习刬除尽，冷落过岭东坡身。", 
            "岭外有人吟感遇，丹橘满林写佳句。", 
            "秋心不冷冬心暖，待起群阳斡元气。"
        ], 
        "title": "九月二十九日十八叠韵寄伯瑶", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "廿四番风转画叉，天教徐淑配秦嘉。", 
            "玉台一管生春笔，遍为人间称意花。"
        ], 
        "title": "题刘伯端德配范菱碧所画帐额二十四番花信图 其一", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "替花写照为花怜，六角流苏宝帐悬。", 
            "门掩东风春似海，刘纲夫妇是神仙。"
        ], 
        "title": "题刘伯端德配范菱碧所画帐额二十四番花信图 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "冠冕楼高海月明，鹤书屡下未成行。", 
            "如何当代文中子，不为君王策太平。"
        ], 
        "title": "赠吴玉臣太史 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "旧栖鸾处作球场，天上人间事渺茫。", 
            "我爱岭南吴子野，海山高卧岁寒堂。"
        ], 
        "title": "赠吴玉臣太史 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不闻金鼓代天诛，休怪妖蟆胆气粗。", 
            "天上嫦娥应叹息，人间从此救兵无。"
        ], 
        "title": "十一月十五夜月蚀戏作 其一", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "经坛冷落散缁黄，吩咐嫦娥自主张。", 
            "东半地球无限事，那能更替月球忙。"
        ], 
        "title": "十一月十五夜月蚀戏作 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不见高欢六镇兵，一身去国羽毛轻。", 
            "平生大志浑无著，落日荒荒夹马营。"
        ], 
        "title": "十二月十一书事（阅报作）", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一代风骚起海湄，千秋忠愤剩荒祠。", 
            "兴亡并作斜阳色，如此江山合赋诗。"
        ], 
        "title": "南园感事诗五首 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "五百年间几劫灰，南园非复旧池台。", 
            "溶溶玉带河边水，曾见张乔照影来。"
        ], 
        "title": "南园感事诗五首 其二", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "岂独伤心为古人，五年前事迹俱陈。", 
            "青青几树河桥柳，不待飞花已送春。"
        ], 
        "title": "南园感事诗五首 其三", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "女墙残月度钟声，捉鼻微吟笑洛生。", 
            "不信风流今歇绝，夜乌啼雨过春城。"
        ], 
        "title": "南园感事诗五首 其四", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "春潮欲上水松阴，春梦迷离不可寻。", 
            "人去堂空帘不卷，碧阑干外昼沉沉。"
        ], 
        "title": "南园感事诗五首 其五", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "前年记作上杭游，路入林塘境便幽。", 
            "三宿空桑吾不厌，春灯山寺话神州。"
        ], 
        "title": "忆上杭旧游 其一", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "江随山势百千盘，江上春云酿暮寒。", 
            "满径山桃红簌簌，斜阳呼渡大姑滩。"
        ], 
        "title": "忆上杭旧游 其二", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "黄坑黄笋旧知名，惜我来时笋未生。", 
            "我是主人兼看竹，绿濛濛地一兜行。"
        ], 
        "title": "忆上杭旧游 其三", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "寻碑亲拜左丞坟，谱牒都成史阙文。", 
            "七百年来遗老尽，更无人说旧参军。"
        ], 
        "title": "忆上杭旧游 其四", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "春田漠漠草萋萋，油菜花开烟叶齐。", 
            "鬼谷祠边春市散，淡云微雨过蓝溪。"
        ], 
        "title": "忆上杭旧游 其五", 
        "type": "绝句", 
        "yun": "齐"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "各乡各族分房祖，各有家祠额字嵌。", 
            "龙虎朱竿狮白石，门前灯写大官衔。"
        ], 
        "title": "忆上杭旧游 其六", 
        "type": "绝句", 
        "yun": "咸"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "梅花十八洞中天，闻有桑麻未垦田。", 
            "洞口云封人不到，空中楼阁住神仙。"
        ], 
        "title": "忆上杭旧游 其七", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "柿叶微丹栗叶黄，园林无限好秋光。", 
            "我来刚在春风里，万树梨花玉雪香。"
        ], 
        "title": "忆上杭旧游 其八", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万峰顶上访前朝，龙刨相传出禦窑。", 
            "皇觉天人遗象在，家家齐捧佛香烧。"
        ], 
        "title": "忆上杭旧游 其九", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东南山豁大河通，汀水南来更向东。", 
            "四面青山三面水，一城如画夕阳中。"
        ], 
        "title": "忆上杭旧游 其十", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "斗旁拜鬼都何益，且拜吾家两直臣。", 
            "百尺楼头看天象，古来豪杰尽星辰。"
        ], 
        "title": "忆上杭旧游 其十一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "萧疏树石香光画，乞付装池橐载回。", 
            "残册流传佳话在，有人拚弃一官来。"
        ], 
        "title": "忆上杭旧游 其十二", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "偏传绝学到东夷，寥落中原事可知。", 
            "今日阳明祠下过，冥冥雷雨读残碑。"
        ], 
        "title": "忆上杭旧游 其十三", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "知是烟痕是露痕，四山一碧竹连村。", 
            "家家制纸临溪屋，水碓声中昼掩门。"
        ], 
        "title": "忆上杭旧游 其十四", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "三年不负题诗约，十日曾为置酒留。", 
            "如此溪山归未得，眼前沧海正横流。"
        ], 
        "title": "忆上杭旧游 其十五", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "为问安之抑胜之，祗今此事几人知？", 
            "穷荒草木皆生意，满目春风上大旗。"
        ], 
        "title": "寄亦璞罗定军次", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "半晴半雨酿春和，春水溶溶绿始波。", 
            "三十六江楼上望，不知春在那江多？"
        ], 
        "title": "寄韫白三水", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "明净如妆说郭熙，尚书能画客能诗。", 
            "秋风吹上鹅溪绢，刚是淮南木落时。"
        ], 
        "title": "题董文敏秋山图 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "歇绝风流五百年，海天呼鹤话云间。", 
            "于今画隐楼头看，不是吴山是粤山。"
        ], 
        "title": "题董文敏秋山图 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "临流浅土葬婵娟，残碣重摩胜国年。", 
            "别有故家乔木感，伤心不独女飞仙。"
        ], 
        "title": "题楚伧汾湖吊梦图 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "五百年中一刹那，汾湖冻合不生波。", 
            "娟娟故国梅花月，应有仙魂化鹤过。"
        ], 
        "title": "题楚伧汾湖吊梦图 其二", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "当君得妇江南日，是我移家海上年。", 
            "铁马金戈成底事？风流真羡玉堂仙。"
        ], 
        "title": "题友卿鸾箫集 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "铁崖图画仓山表，佳话流闻直至今。", 
            "表惜不传图不得，抡才巨眼爱才心。"
        ], 
        "title": "题友卿鸾箫集 其二", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "开卷江郎一序存，文章知己共论昏。", 
            "安知梦里潇湘雨，筠管斑斑有泪痕。"
        ], 
        "title": "题友卿鸾箫集 其三", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "庶常旧馆今非昔，惆怅先朝旧侍臣。", 
            "依旧箫声依旧月，乘鸾来看海扬尘。"
        ], 
        "title": "题友卿鸾箫集 其四", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "长爪仙人鬓未霜，蓬莱清浅话栽桑。", 
            "何时双引朝天驾，碧落重来沈侍郎。"
        ], 
        "title": "题友卿鸾箫集 其五", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "琼林重宴愿非奢，花烛重谐更足誇。", 
            "重订紫箫吹月谱，蟠桃八十四番花。"
        ], 
        "title": "题友卿鸾箫集 其六", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "荆钗蓬鬓海南天，偕隐莱妻亦自贤。", 
            "甲帐绣襦谈故事，输君夫妇是神仙。"
        ], 
        "title": "题友卿鸾箫集 其七", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "仙山来作中秋节，月比人间分外圆。", 
            "我与罗浮同不睡，坐看明月过中天。"
        ], 
        "title": "罗浮中秋", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "仙令丹成已上仙，山中丹灶尚依然。", 
            "遗丹夜半出浴日，四百四峰光满天。"
        ], 
        "title": "丹灶", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "闻道丹砂可驻颜，兵符自解向君前。", 
            "罗浮半夜梅花月，著到仙书第几篇？"
        ], 
        "title": "冲虚观 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "懒游大海龙常伏，寂守空山虎亦瘖。", 
            "自把瘿瓢浇药去，洞门花落昼沉沉。"
        ], 
        "title": "冲虚观 其二", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "蓬莱阁上紫烟生，朝斗坛边斗柄横。", 
            "云卧三更仙梦醒，满天明月步虚声。"
        ], 
        "title": "冲虚观 其三", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "麻姑峰头彩云光，麻姑峰下酒田香。", 
            "不向麻姑买沧海，但买酒田耕夕阳。"
        ], 
        "title": "酒田", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "胡尘不到洞中天，蝶茧为衣酒有田。", 
            "寻得名山解偕隐，葛家夫妇是神仙。"
        ], 
        "title": "罗浮寄内", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "风雨年年自合离，岛夷闻道屡探奇。", 
            "人间正斗移山力，不信罗浮睡不知。"
        ], 
        "title": "答梁友玉邻", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "留迹空山亦偶然，行云流水古神仙。", 
            "人间任作衣冠冢，不碍骑龙自上天。"
        ], 
        "title": "有讥衣冠冢诗刻于石者，戏为正之", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "路转青林石磴悬，佛厨岩腹起苍烟。", 
            "满庭花影茶笙响，来品罗浮第一泉。"
        ], 
        "title": "宝积寺", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "九霄飞瀑下云中，门闭仙祠石藓红。", 
            "白鹤不来丹凤去，笙箫松柏自天风。"
        ], 
        "title": "过白鹤观，访何仙姑祠，观大小水帘", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "忍把乾坤付醉乡，登楼休负好秋光。", 
            "黄龙约改清钟酒，白雁声催故国霜。", 
            "老树半凋开远目，菊花无恙展重阳。", 
            "美人消息来何暮？怅望秦云各尽觞。"
        ], 
        "title": "久旱得雨初霁，饮人境庐，时闻和局将定二首 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "得雨虽迟也胜无，东皋预计麦苗苏。", 
            "青天转粟趋行在，黄海传烽迫上都。", 
            "已叹鳌翻难立极，岂容龙醒更遗珠。", 
            "至尊薪胆劳明诏，醉抚横腰玉鹿卢。"
        ], 
        "title": "久旱得雨初霁，饮人境庐，时闻和局将定二首 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "无物消愁且举觞，自拚千日醉程乡。", 
            "谁张仙乐迎金母？漫诧神兵下玉皇。", 
            "竭井难医狂国病，剪灯空吊女宫殇。", 
            "白莲飘尽黄莲死，惆怅尊前说酒王。"
        ], 
        "title": "用前韵赋答人境卢主见和之作 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "百二河山未定都，金鳌戴主谶原诬。", 
            "日回旧驭长安远，月送残更太白孤。", 
            "钩党重翻十常侍，玺书新款五单于。", 
            "群公休守偏安局，推背犹存一统图。"
        ], 
        "title": "用前韵赋答人境卢主见和之作 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "浮云西北郁苍苍，残角秋城泪万行。", 
            "朋党祸仍流丑相，太平功竟录申王。", 
            "眼中木槿花荣落，身后梧桐树短长。", 
            "自把千秋付杯酒，湖山无恙脍莼香。"
        ], 
        "title": "三用前韵奉答 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "狼星妖燄压威弧，八部群龙护曼殊。", 
            "朱果在天持剥运，黄花满地祸神都。", 
            "入山我自寻青主，望海人谁鉴黑奴？", 
            "汉德未衰豪杰出，不须重唱鼓咙胡。"
        ], 
        "title": "三用前韵奉答 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "沧海尘蒙镜殿光，公卿同哭牝朝亡。", 
            "河阴兵问充华罪，乐府歌残妩媚章。", 
            "往事数钱怜奼女，异邦传檄过宾王。", 
            "枉崇圣母无生法，难遣神兵禦列强。"
        ], 
        "title": "四用前韵奉答 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "延秋门冷夜啼乌，宝玦王孙泣路隅。", 
            "已弃此身同腐鼠，有威平日假妖狐。", 
            "北庭飞雪行头远，南斗流星应象殊。", 
            "待唱迎鸾收野哭，五陵佳气未全无。"
        ], 
        "title": "四用前韵奉答 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "九州谁土是吾乡，无地埋忧问佛忙。", 
            "黯黯山容都入睡，冥冥云气果何祥！", 
            "当关虎豹愁逢石，在水鼋鼍懒架梁。", 
            "忽策青骡思蜀道，雨中铃语太郎当。"
        ], 
        "title": "雨中游祥云庵五用前韵 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "未解天心悔祸无，干戈满地客愁孤。", 
            "分争净土魔何众，遁守荒山佛太愚。", 
            "家法老僧惟托钵，人言群盗尚偷珠。", 
            "西风泪洒山门柳，蚀尽秋虫守旧株。"
        ], 
        "title": "雨中游祥云庵五用前韵 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "秋色西来接太行，故乡回首虏尘黄。", 
            "凄凉汾水沾衣泪，仓卒芜亭煮麦香。", 
            "岁币桧伦迟款敌，军书操绍托勤王。", 
            "斜阳万里桥边路，谁奉当归祝上皇。"
        ], 
        "title": "六用前韵奉答 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "纵不人诛亦鬼诛，生灵百万死何辜！", 
            "断难大义容三叔，休遣清谈禦五胡。", 
            "行在阳秋书待著，广明庚子事原殊。", 
            "中朝国法兼家法，遏必隆刀可在无！"
        ], 
        "title": "六用前韵奉答 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "七百年中电火忙，元城游处佛灵彰。", 
            "后来鹦鹉新禅长，曾忤猢狲旧队王。", 
            "山尚有神能迓客，僧关何党亦投荒。", 
            "行人难解衰朝恨，黄叶空林话夕阳。"
        ], 
        "title": "游西岩灵境院七用前韵 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "绿失榕阴老树枯，津梁疲后佛心孤。", 
            "劫尘西起遮灵鹫，禅派东来出野狐。", 
            "何事挥拳学僧耳，共惊遗教演鸿儒。", 
            "登高欲写哀时意，十里残山叫蟪蛄。"
        ], 
        "title": "游西岩灵境院七用前韵 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "碧落归来旧侍郎，钧天寻梦泪沾裳。", 
            "皇娥倚瑟歌何艳！王母开筵乐未央。", 
            "龙汉劫深愁魃舞，蚩尤兵迫罢娲簧。", 
            "瑶池小队停仙俸，齐向西华祝吉祥。"
        ], 
        "title": "闻歌有忆，八用前韵 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "渺渺瑶京帝所都，霓裳故部尚存无？", 
            "九龙欲窃天公位，四象全翻太极图。", 
            "此劫本来关运会，诸仙平日太嬉娱。", 
            "可哀休唱人间曲，颠倒先将斗柄扶。"
        ], 
        "title": "闻歌有忆，八用前韵 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "满目狮章更鹫章，沉沉龙气不飞扬。", 
            "秋风石马昭陵恸，夜雨金牛蜀道长。", 
            "元老治军收白虢，中朝厄闰等黄杨。", 
            "若教死殉论忠义，何止区区李侍郎！"
        ], 
        "title": "九用前韵 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "金币全输玉并俘，止兵幡未下驺虞。", 
            "六宫急作抛家髻，三界难飞召将符。", 
            "殿下雷颠尝大敌，军中风角走妖巫。", 
            "即今神圣犹争颂，莫笑当时莽大夫。"
        ], 
        "title": "九用前韵 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一笑当时果灭洋，红巾白帽满朝堂。", 
            "花门首出中兴将，米贼兼封异姓王。", 
            "铜版令严诛异教，铁牌制毁奏权珰。", 
            "可怜刻木牵丝拙，袍笏空登傀儡场。"
        ], 
        "title": "十用前韵 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "竟难赤黑辨狐乌，眼底云成万变图。", 
            "名士穷搜呼作贼，王孙苦道乞为奴。", 
            "茝兰沉恸留湘水，禾黍馀哀恋亳都。", 
            "涕泪新亭果何益，有人江左薄夷吾。"
        ], 
        "title": "十用前韵 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "不须复古但尊王，一旅终兴夏少康。", 
            "菜叶西风今冷落，茄花满地旧披猖。", 
            "传书漫遣三青鸟，贡品休徵四白狼。", 
            "马上黄尘犹眯目，早教帘撤圣神皇。"
        ], 
        "title": "十一用前韵 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "河山北戒郁盘纡，天险关门旧备胡。", 
            "九庙未迁先世鼎，两京谁扫故宫芜！", 
            "悲歌易水无豪侠，买骨金台有钝驽。", 
            "往事怕谈元代史，曾收西域略忻都。"
        ], 
        "title": "十一用前韵 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "梅花消息最分明，已报山中岁欲更。", 
            "野草初苏呼鹿友，江波微长受鸥盟。", 
            "高门盘菜神京梦，伏枕炉香画省情。", 
            "一卷公羊宜起疾，先春重与订王正。"
        ], 
        "title": "寄怀公度二首 其一", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "北风吹雪昼纷纷，盼得微晴日未曛。", 
            "扫血故巢归蜀帝，招魂香草待湘君。", 
            "惊回夜豹寒中吠，唤起春牛梦里文。", 
            "无限登高赋诗意，况因八表怅停云。"
        ], 
        "title": "寄怀公度二首 其二", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "十二年前此夜中，白袍人正试南宫。", 
            "惊心胡马蹂春甸，矫首孤罴忆故丛。", 
            "何日扫尘迎警跸，当时入彀枉英雄。", 
            "万言策在嗟无用，冷对山堂烛泪红。"
        ], 
        "title": "三月初八夜", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "水帘亭畔倚阑干，倦客重来拾坠欢。", 
            "南海月明千里共，东山云卧一春寒。", 
            "神仙从古多为令，名士何曾竟负官！", 
            "应有新诗写新政，可能遥寄练江看。"
        ], 
        "title": "东山寄怀南海裴伯谦县令二首 其一", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "横流无地可安居，身愧王尼尚有车。", 
            "残月啼鹃家国泪，断云归雁友朋书。", 
            "论交四海心犹热，独立三边愿已虚。", 
            "为语修龄益愁索，故人仁祖近何如？"
        ], 
        "title": "东山寄怀南海裴伯谦县令二首 其二", 
        "type": "律诗", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "棨戟重临凤水湄，三年谁与共忧时。", 
            "魏糔帝问传家笏，苏轼天留过岭诗。", 
            "富国祗今先煮海，才人从古例分司。", 
            "湖山到处题名在，耿耿心应有石知。"
        ], 
        "title": "寄怀瑞凤纶分转（诰）。（二首） 其一", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "新辟王通讲学庐，许分徐福逸篇书。", 
            "舳舻转海无消息，孛彗经天有扫除。", 
            "万里共传封事上，百年休悔树人疏。", 
            "自惭冷坐河汾席，将相终思为国储。"
        ], 
        "title": "寄怀瑞凤纶分转（诰）。（二首） 其二", 
        "type": "律诗", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万事应教付酒杯，眼看云合又云开。", 
            "中天月色雨馀好，大海潮声风送来。", 
            "人物祗今思故国，江山从古属雄才。", 
            "飘零剩有乡心在，夜半骑鲸梦渡台。"
        ], 
        "title": "四月十六夜东山与台客话月", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "杨柳依依白下门，梅花历历岭头村。", 
            "南来驿信春同到，北去班声夜尚喧。", 
            "清酒黄龙半要约，素车白马几忠魂！", 
            "与君别后论身世，除却悲歌百不存。"
        ], 
        "title": "次韵答宾南金陵", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万三千尺出海面，岛国诸山无此高。", 
            "谁遣黄图易他色，空传赤制属吾曹。", 
            "梦中雄鬼哀相吊，劫后顽仙笑独逃。", 
            "收拾磨崖纪功笔，东南风急送春涛。"
        ], 
        "title": "与颂丞话台事", 
        "type": "律诗", 
        "yun": "豪"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "如此江山客闭门，有人相忆向蛮村。", 
            "神龙睡任群鱼泣，病骥喑看万马喧。", 
            "抚剑已怜消侠骨，选蓍重与揲归魂。", 
            "萧条炎运人才尽，差喜陈蕃榻尚存。"
        ], 
        "title": "次韵再答宾南，兼寄陈伯严 其一", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "故乡投足向何门，丁水南来绕古村。", 
            "华表鹤归山月暗，神州鳌没海涛喧。", 
            "竞争世界怜天演，寥落中原怆国魂。", 
            "手把英雄传閒读，眼中多少可儿存！"
        ], 
        "title": "次韵再答宾南，兼寄陈伯严 其二", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "遥怜驻马望千门，人在江南黄叶村。", 
            "鼠璞殊方名未定，蚊雷竟夕语何喧！", 
            "心关国粹谋兴学，目笑时流说重魂。", 
            "庚子陈经拜宣圣，尊王遗义故应存。"
        ], 
        "title": "次韵再答宾南，兼寄陈伯严 其三", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "南戒河山走越门，布衣牢落此荒村。", 
            "望中残照金轮转，意外虚声瓦缶喧。", 
            "敢信群龙终见首，竟烦大鸟屡招魂。", 
            "重阴天气怀人日，展卷吾庐春自存。"
        ], 
        "title": "次韵再答宾南，兼寄陈伯严 其四", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "梦拥灵旗宝纛行，鸾骖小驻岳阳城。", 
            "濛濛云气开南极，浩浩江流作楚声。", 
            "衡岳雁归秋万里，洞庭龙卧月三更。", 
            "他年记取题诗处，南纪群真抗手迎。"
        ], 
        "title": "梦题岳阳楼壁", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": null, 
        "text": [
            "急风驱殢云，倏忽天际驰。", 
            "刚忧望复孤，翻幸密雨随。", 
            "始看迷远山，旋觉濯庭枝。", 
            "沛然作盆倾，檐响明珠垂。", 
            "所惜时不久，才得二寸滋。", 
            "东西十里外，来往人之辞。", 
            "云已十分沾，此事吁可奇。", 
            "昨自龙潭回，龙神果有知。", 
            "应无远近分，岂其偏所私。", 
            "繄予德诚薄，示警固如斯。", 
            "而民其何辜，辄以灾歉贻。", 
            "予向曾有言，譬之方伯司。", 
            "愆尤设自召，亦惟惩罚之。", 
            "讵因彼一人，罪民夫岂宜。", 
            "疾痛呼父毋，皇天尚鉴兹。", 
            "连朝固难冀，盈尺庶可期。", 
            "闻之田家言，秧苗遇旱时。", 
            "其根至黄泉，不雨犹可支。", 
            "雨不沾且足，助长翻成萎。", 
            "根或至中断，神农难为医。", 
            "展转悟政理，屯膏我不为。"
        ], 
        "title": "雨（五月廿一日）", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "前朝诣灵潭，吁祷冀微感。", 
            "细点随归辔，傍晚云容黮。", 
            "阵雨中夜零，所望犹觉欿。", 
            "曾未踰三日，沾霈盈沟坎。", 
            "兹来谢神贶，农事沿途览。", 
            "稚苗如助长，肥缘朝苒苒。", 
            "讵即希岁丰，乍可弭旱歉。", 
            "叨佑良已多，能格吾岂敢。"
        ], 
        "title": "诣黑龙潭谢雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "灵渊谢神贶，古寺问佛津。", 
            "趁此山路便，况逢雨霁辰。", 
            "清爽拂人面，微风袭草芬。", 
            "禾黍连远村，勃然生意新。", 
            "旸台最高峰，未到意已欣。", 
            "迤逦入林庐，便与步法门。", 
            "石桥似虎溪，菡萏摇涟沦。", 
            "一一莲花上，疑有天女伦。", 
            "月相巍殿中，调御信独尊。", 
            "云湫泄山半，下注如垂绅。", 
            "循流登其巅，乃至水之源。", 
            "不溢亦不涸，彻底石粼粼。", 
            "时复见泳游，故知非凡鳞。", 
            "稍憩白板室，洒然诚绝尘。", 
            "鸟语似谈梵，树影全标真。", 
            "拟参大觉旨，翻歉语句频。"
        ], 
        "title": "初游大觉寺", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "香山固绝佳，精舍佳之最。", 
            "盘盘历兰磴，童童荫松盖。", 
            "九夏清凉地，三秋广寒界。", 
            "坐来衣袂寒，望里心神快。", 
            "禽音佛真偈，云容山变态。", 
            "应接了不暇，妙达有馀会。"
        ], 
        "title": "皋涂精舍作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "我初游玉泉，云巘固已陡。", 
            "今自香山看，如峛崺培塿。", 
            "乃悟境无穷，学问戒株守。", 
            "万殊理则然，扩充吾何有。"
        ], 
        "title": "望玉泉山", 
        "type": "古风", 
        "yun": "有"
    }, 
    {
        "author": "弘历", 
        "era": "清", 
        "subtype": null, 
        "text": [
            "雨后山泉壮，津津吐灵脉。", 
            "香发垂檐花，润逼依垣石。", 
            "珠声咽云窦，带影拖嵌隙。", 
            "三春望泽时，一滴难为益。", 
            "雨足可无藉，偏觉沟涧窄。", 
            "何如彼沧海，不涸亦不溢。"
        ], 
        "title": "雨后", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "丙宅鳞接西山下，若堂若斧胡为者。", 
            "丰碑屃屃森插笏，像设纵横碍行马。", 
            "我偶披径问招提，田舍翁言鄙可思。", 
            "云非巾帼埋香所，亦非台衮骑星遗。", 
            "前代貂蝉窃威福，富拟公家积珠玉。", 
            "苦无孙子可贻留，高坟不惜金赀筑。", 
            "我闻此语吁可嗟，视之诚比长陵奢。", 
            "剥下陵上有如此，千秋兴废萦怀赊。", 
            "甫节鱼童车戒凛，未若朱氏为尤甚。", 
            "洪武家训夫岂忘，祗以防微术未审。", 
            "生杀予夺谁所操，由来罪不在若曹。", 
            "太阿倒授斯有渐，门生天子徒悲号。"
        ], 
        "title": "丙宅行", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "西山至此更无山，故是明堂结局处。", 
            "南临平野千里馀，况鲜林岚蔽亏虑。", 
            "我诣精蓝礼佛罢，山斋虽小足清趣。", 
            "穷目何须百尺楼，因迥为高万景赴。", 
            "夙闻圣感结遐想，不见云窗见烟树。", 
            "今朝搴幌俯帝畿，瀛海蓬山乃毕露。", 
            "因知见不贵拘墟，天高鉴卑理则固。"
        ], 
        "title": "圣感寺眺远", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "疏星隐碧天，残夜渐明发。", 
            "未辨枫桕色，早递蕙兰馞。", 
            "露重蝶翅低，月留鹤梦歇。", 
            "倚楹味平旦，澄观兴无竭。"
        ], 
        "title": "香山晓景", 
        "type": "古风", 
        "yun": "月"
    }, 
    {
        "author": "弘历", 
        "era": "清", 
        "subtype": null, 
        "text": [
            "殢云忽迷南北峰，骤雨洗净峰头松。", 
            "无颣珠倾万栲栳，有情画浴千芙蓉。", 
            "溟濛紫碧幻晴晦，果然神妙符分龙。", 
            "须臾返照树头挂，万涧琴音一律同。"
        ], 
        "title": "骤雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "我久思题松路仙岩王蒙所作之长歌，意有弗快把笔欲吟行复舍。", 
            "试语巧迟拙速论诗流，应有闻之掉头长笑者。", 
            "是时快雨初霁长烟收，值我香山偶消夏。", 
            "画耶境耶两适合，况当勤政召对之馀几务寡。", 
            "日中必熭操刀割，时不可失兴会惹。", 
            "反愁浑浑浩浩难为拈，亦惟就其所具天然丘壑一粗写。", 
            "岭虽险而可登，磴纵窄而堪下。", 
            "峭笋天齐，飞流珠泻。", 
            "古木怪石，支撑厏厊。", 
            "翔雁阁于木末，知谁悟乎般若。", 
            "荡扁舟于溪滨，又谁钓竿之独把。", 
            "曾青相蔽亏，纷不辨梧槚。", 
            "更爱閒閒结茅屋，高僧仿佛东林社。", 
            "雄乎博乎钤山堂之旧物，而画禅室所藏也。"
        ], 
        "title": "松路仙岩歌题王蒙所画", 
        "type": "古风", 
        "yun": "马"
    }, 
    {
        "author": "弘历", 
        "era": "清", 
        "subtype": null, 
        "text": [
            "西海遥遥一水通，出城偶试布帆风。", 
            "招提平枕清流澈，真偈当前印色空。", 
            "遇浅泊之殊钝置，乘风迅尔却轻豪。", 
            "谁知到点评量处，白足僧人望转劳。", 
            "荷芰香风坐阖闾，岸蝉声亮静听诸。", 
            "西山送雨如飞瀑，涨影旋高几寸馀。", 
            "假山过雨应流翠，古钵生莲定作青。", 
            "望里因增新悟境，由来意想胜身经。"
        ], 
        "title": "舟过万寿寺", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "快雨喜新晴，景物无不嘉。", 
            "农田高下足，菜圃生意加。", 
            "我偶步菶町，问彼园人家。", 
            "携筐尔何为，采撷毋乃过。", 
            "此非稂莠比，岂虑妨嘉禾。", 
            "老翁笑而言，所赖旸雨和。", 
            "红芽与紫菂，怒生不延俄。", 
            "设其惜弗取，过时徒老柯。", 
            "语良合至理，凡事戒蹉跎。", 
            "分赐趁朝凉，露香熨齿多。", 
            "燮理有共责，讵止供逶迤。"
        ], 
        "title": "剪园蔬赐大学士及内廷翰林", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "朋友重唯诺，况在君臣间。", 
            "我命德潜来，岂宜遽引年。", 
            "泷冈表阡罢，白驹来贲然。", 
            "即此至性肫，令我俞以怜。", 
            "昼锦匪所誇，孝乌或致焉。", 
            "席前陈民瘼，不负予咨延。", 
            "儿辈粗知书，善为道孔颜。"
        ], 
        "title": "沈德潜给假葬亲毕还朝诗以赐之", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "金鱼鱼中谲，可看不可食。", 
            "而反被人怜，潜泳殊自得。", 
            "常叨投饵惠，讫无上钩厄。", 
            "彼鸡能司晨，酬以稻粱泽。", 
            "彼犬善守户，败肉匪浪掷。", 
            "尔鱼独厚幸，恩波托太液。", 
            "日费九十饼，尚叹霜降迫。", 
            "纵不无窃馈，饱食日以息。", 
            "文采洵可观，问汝曾何德。", 
            "虚糜莫甚兹，畜尔诚奚益。"
        ], 
        "title": "饲金鱼", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "种蕉满窗外，绿叶日以披。", 
            "所为雨中听，更爱清宵时。", 
            "奏响间檐溜，吟籁答乔枝。", 
            "田畴既已沾，寄兴乃在兹。", 
            "潇洒有馀趣，疏密无不宜。", 
            "即境米家法，何须命画师。"
        ], 
        "title": "蕉窗夜雨", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "雨旸其利同，惟时为难矣。", 
            "极备无皆凶，因悟中庸理。", 
            "夜雨初欲霁，晓烟高渐起。", 
            "爽风西北来，天畔云尽徙。", 
            "青矗远峰尖，红重香荷沚。", 
            "高轩起碧纱，一览风物美。", 
            "逭却周宣忧，适得盘古喜。"
        ], 
        "title": "喜晴", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "东北风雨西北晴，较量既久知其徵。", 
            "今日西北风而喜，前月西北风而憎。", 
            "憎兮喜兮风不知，日兮月兮无穷期。"
        ], 
        "title": "率题风", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "胸中常有万里意，一溪一壑亦无穷。", 
            "契乎妙者倪云林，近来董颇能工。", 
            "远山绿滴雨洗后，乔柯籁爽夏长中。", 
            "笠亭四柱不为窄，暮霭朝岚面面通。", 
            "忆得曾经似此最佳处，乃在盘山之幽甘涧东。"
        ], 
        "title": "题李世倬疏林亭子", 
        "type": "古风", 
        "yun": "东"
    }, 
    {
        "author": "弘历", 
        "era": "清", 
        "subtype": null, 
        "text": [
            "短至阅三庚，形家称数伏。", 
            "消息万古经，何待筮而卜。", 
            "云容常滃浡，山意增润溽。", 
            "乐此池上居，移彼雨中竹。", 
            "心閒鸟语静，风清花气馥。", 
            "旧学得商量，论孟从头读。"
        ], 
        "title": "伏日", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "百花都解亚枝红，独许绯桃占化工。", 
            "桃叶成阴临碧渚，渚花红尚傲西风。"
        ], 
        "title": "杂和唐元稹东川诗四首 其一 亚枝红", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "临水秋花水面荷，西风飒沓落英多。", 
            "归著处同生处异，不曾分别碧江波。"
        ], 
        "title": "杂和唐元稹东川诗四首 其二 江花落", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "春末夏初三尺雨，暑阑凉早十天晴。", 
            "似兹时节真称好，每望难逢意转怦。"
        ], 
        "title": "杂和唐元稹东川诗四首 其三 好时节", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "夜深犹自绕阶行，不是徵歌及选声。", 
            "十五年来惟一意，晴多期雨雨期晴。"
        ], 
        "title": "杂和唐元稹东川诗四首 其四 夜深行", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "岚烟浮动翠屏横，山水之间寄逸情。", 
            "童子抱琴閒觅句，风流活脱谢宣城。"
        ], 
        "title": "题董邦达山水卷二首 其一 浮岚暖翠", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "藤萝石上月含凉，秋水长天溯渺茫。", 
            "宛在伊人何处是，蒹葭采采复苍苍。"
        ], 
        "title": "题董邦达山水卷二首 其二 秋水芦村", 
        "type": "绝句", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "藓砌新秋有落桐，纱幮却暑尚耽风。", 
            "石栏干外明漪皱，犹见残荷着意红。"
        ], 
        "title": "题李世倬山水卷", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "疏林淡墨倪迂法，宝笈常收纪有诗。", 
            "设色苍然宜水竹，雄浑笔合薄黄痴。"
        ], 
        "title": "题倪瓒设色水竹居图", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "此处山溪喜顺流，蒹葭两岸潦澄秋。", 
            "农夫铚艾相逢问，尚幸冈田过半收。"
        ], 
        "title": "过三河县道中作 其一", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "始愁旱已继愁涝，忽忽浑忘历岁时。", 
            "华黍香风披马上，今来稍觉一舒眉。"
        ], 
        "title": "过三河县道中作 其二", 
        "type": "绝句", 
        "yun": "支"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "常时望见田盘翠，马上驰情得句频。", 
            "一自山阳开别墅，较前情更十分亲。"
        ], 
        "title": "望盘山口号", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "圣日高悬紫盖峰，行秋驻跸见尧重。", 
            "阇黎七十能言旧，方外还思德有容。"
        ], 
        "title": "古中盘恭依皇祖诗韵", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "十笏才强万景收，坐来棐几忆前游。", 
            "云岚朝暮无恒态，况是今秋与昨秋。"
        ], 
        "title": "憩古中盘精舍 其一", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "林天石海自重重，石罅霏天花紫茸。", 
            "风送入窗风拂去，维摩无著著何从。"
        ], 
        "title": "憩古中盘精舍 其二", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "缭白萦青最上层，鸟飞不到意俱腾。", 
            "自惊奇句从何得，隐有山灵导我曾。"
        ], 
        "title": "憩古中盘精舍 其三", 
        "type": "绝句", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "垂垂金粟亚盆閒，花信迟因待此间。", 
            "牛放别来逢盛放，盘山却幻作香山。"
        ], 
        "title": "桂", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "秋风太液已稀声，何事山中复嘒鸣。", 
            "应为重听将隔岁，不辞鼓翼趁暄晴。"
        ], 
        "title": "蝉", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "背指山庄碧巘嵬，田盘三日豫游回。", 
            "前朝望处何殊胜，携得新诗廿首来。"
        ], 
        "title": "晓行", 
        "type": "绝句", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "南苑重经因便道，慈宁钦奉为承欢。", 
            "行宫一夜西风急，侵晓秋光马上寒。"
        ], 
        "title": "即事四首 其一", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "勤政孜孜敢即安，封章隔日计程看。", 
            "今朝海子离城近，引见宣传两部官。"
        ], 
        "title": "即事四首 其二", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "书斋研席洒然清，小坐依迟静六情。", 
            "晰理佩文心似昔，至今惭愧是躬行。"
        ], 
        "title": "即事四首 其三", 
        "type": "绝句", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "朅吟陈迹是今春，此番今春迹又陈。", 
            "禁屠适值因停猎，制是先皇重圣人。"
        ], 
        "title": "即事四首 其四", 
        "type": "绝句", 
        "yun": "真"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "郊原柄穗尚丰馀，历览闾阎气象舒。", 
            "较比京东其胜矣，不知前路景何如。"
        ], 
        "title": "良乡道中", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "官柳丝丝翠影笼，两三叶乍落西风。", 
            "自从始种今乔木，十五年光想像中。"
        ], 
        "title": "官柳", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "晓日铜钲云里看，官邮爽气拂征鞍。", 
            "遥峰昨夜应经雨，吹落山风著体寒。"
        ], 
        "title": "寒", 
        "type": "绝句", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山村秋日又经过，已播秋牟早穫禾。", 
            "鉥骑不须遮父老，欲询生计近如何。"
        ], 
        "title": "石门村", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "雉堞荒颓存土郭，便千年树亦新林。", 
            "郎山只有清秋月，曾照当时图霸心。"
        ], 
        "title": "燕昭王故城", 
        "type": "绝句", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "山县民风与古皆，灌园野叟足生涯。", 
            "彦伦到此应增恋，霜脆甘菘味正佳。"
        ], 
        "title": "安肃县咏菘 其一", 
        "type": "绝句", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "谁道江南足晚菘，绿琼满圃秀金风。", 
            "田家滋味僧家画，野意何妨六膳充。"
        ], 
        "title": "安肃县咏菘 其二", 
        "type": "绝句", 
        "yun": "东"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "髯老羔豚顿置渠，较于藜藿定何如。", 
            "性偏见说嫌形秽，退食难逢下箸馀。"
        ], 
        "title": "安肃县咏菘 其三", 
        "type": "绝句", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "入夏多霪涨水流，民艰南望不胜愁。", 
            "每每所历原登谷，意外欣遭为解忧。"
        ], 
        "title": "保定道中作 其一", 
        "type": "绝句", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "废城故邑每经逢，旧迹多湮考莫从。", 
            "独有保阳传养老，高山景仰圣尧踪。"
        ], 
        "title": "保定道中作 其二", 
        "type": "绝句", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言绝句", 
        "text": [
            "就润翻犁退潦田，早看扑陇麦芊芊。", 
            "农功终岁真无暇，冬雪春霖望倍悬。"
        ], 
        "title": "保定道中作 其三", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "水碧山明吴下春，三年契阔喜相亲。", 
            "玉皇案吏今烟客，天子门生更故人。", 
            "别后诗裁经细检，当前民瘼听频陈。", 
            "老来底越精神健，劫外胎禽雪里筠。"
        ], 
        "title": "赐沈德潜", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "年老君臣似老朋，归来前席喜诚应。", 
            "九龄风度于今罕，彦国精神较昔增。", 
            "儿辈重瞻绛纱帐，时流都凝玉壶冰。", 
            "殷勤问过称无过，曰信斯之吾未能。"
        ], 
        "title": "赐蔡新", 
        "type": "律诗", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "谁云广厦不知暑，偶陟高台亦趁凉。", 
            "竹解纳风还蔽日，心存无逸却非忙。", 
            "收来荷露堪烹茗，伏出燕雏才下梁。", 
            "赢得昼长何所事，重翻旧稿一商量。"
        ], 
        "title": "趁凉", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "遇闰深山秋益深，每因趁暖一幽寻。", 
            "松盘岭复苍中翠，叶落波心静里沉。", 
            "鹿度岩边看活画，禽鸣林际听仙音。", 
            "养生自是斯间好，勤政名轩敢忘钦。"
        ], 
        "title": "遇闰", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "元正大礼贺慈宁，翌日重华凤辇停。", 
            "左右承颜娱永昼，曾元绕膝乐家庭。", 
            "盆中茂树万年柏，阶际才舒两叶蓂。", 
            "小部梨园呈法曲，致辞总是祝修龄。"
        ], 
        "title": "新正重华宫侍皇太后宴", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "四阁书城四库藏，再三不碍校雠详。", 
            "今兼荟要核以就，此则问津到每常。", 
            "摘咏唯公经拣择，立言那肯涉荒唐。", 
            "简明目录从头阅，向若已惊徒盳洋。"
        ], 
        "title": "题文津阁", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "谁氏园林择胜开，山环抱复水潆洄。", 
            "川横桥喜路不断，岸转船如峰自回。", 
            "意入敞亭趣有永，目游高阁望无埃。", 
            "分明层叠浅深处，欲问丹青能是哉？"
        ], 
        "title": "题木刻屏风", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "纪文已识一篇笃，予谥仍留两字芳。", 
            "凡此无非励臣节，监兹可不慎君纲。", 
            "象斯睹矣牍斯抚，月与霁而风与光。", 
            "井命复书书卷内，千秋忠迹表维扬。"
        ], 
        "title": "题史可法像", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "搜罗四库事磨研，去取其间公道传。", 
            "人各抒忠斯可录，言虽触讳忍从捐。", 
            "宁同仲达吠尧日，不愧观文报宋年。", 
            "平日犯颜急尽节，如之二者实堪怜。"
        ], 
        "title": "题刘宗周黄道周集", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "每值南巡春仲月，轻舟必先溯梁溪。", 
            "无端一展石渠卷，陡忆群瞻跸路蹊。", 
            "过去江乡已渺渺，看来春霭尚凄凄。", 
            "宗苍那往惠山在，一例如同古画题。"
        ], 
        "title": "题张宗苍惠山图", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "乘闲策马款禅扉，流丽千林扬晓辉。", 
            "铺谷轻烟白如絮，落崖飞瀑响于徽。", 
            "寺犹法性风幡动，室岂维摩花雨霏。", 
            "不是济源经考证，至今假藉未知非。"
        ], 
        "title": "题盘谷寺", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "峦回谷抱自重重，螺顶左邻据别峰。", 
            "云栈屈盘历霄汉，花宫独涌现芙蓉。", 
            "窗前东海初升日，阶下千年不老松。", 
            "供养五台曼殊象，阇黎疑未识真宗。"
        ], 
        "title": "黛螺顶", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "重考彝尊书以成，七言权当序而行。", 
            "名因日下荀鸣鹤，迹逮春明孙北平。", 
            "挂漏岂无补所阙，淆讹时有校从精。", 
            "百年熙皞繁文物，似胜三都及两京。"
        ], 
        "title": "《日下旧闻考》题辞", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "曾赋皇都与帝都，若兹形胜古今无。", 
            "金迁元复其久矣，明筑清修滋盛乎。", 
            "御园法宫诚富此，返淳还朴益殷吾。", 
            "论成知过渊衷写，更励聪听奕叶图。"
        ], 
        "title": "《日下旧闻考》题辞", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "筠冲锡宴有余闲，琼岛韶光暖镜间。", 
            "尚可翠鸾轻舵试，徐过玉蝀一桥弯。", 
            "冻酥岸觉看波漾，春到物知听雁还。", 
            "今日悦心真恰当，窗凭积素慰开颜。"
        ], 
        "title": "坐冰床至悦心殿", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "信手拈题信口哦，树头叶少树根多。", 
            "秋山四壁明无障，野水平湖冻不波。", 
            "雉避风藏深草谷，鹿知寒下向阳坡。", 
            "授衣时节豳诗咏，蒿目民艰竟若何。"
        ], 
        "title": "拈题", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "御舟早候运河滨，陆路行余水路循。", 
            "一日之间遇李杜，千秋以上接精神。", 
            "麦苗夹岸穗将作，柳叶笼荫絮已频。", 
            "最是篷窗心惬处，雨晴绿野出耕人。"
        ], 
        "title": "登舟", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "撰辰晓出凤城垣，烟市灯棚景物繁。", 
            "甲午今年新甲子，春舆此日驻春园。", 
            "璇霄瑞气霏银粟，姬室徽音奉寿萱。", 
            "吉旦王师兹进剿，月闻三捷吁天恩。"
        ], 
        "title": "新正恭奉皇太后幸御园之作", 
        "type": "律诗", 
        "yun": "元"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "阴阴苑树新霏绿，蔌蔌蹊花乱雨红。", 
            "九十三春倏已过，去年今岁迥难同。", 
            "孰为有住孰无住，半是愁中半喜中。", 
            "检点喜愁何处著，一齐排遣付东风。"
        ], 
        "title": "三月二十九日作", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "盼雪侵为盼雨时，浓阴屡作泽徒迟。", 
            "奏章才隔三百里，春甸欣逢六寸滋。", 
            "不解对兹仍惄若，更希自彼遍膏之。", 
            "同云过午重铺厚，雨雪均佳伫待施。"
        ], 
        "title": "闻畿南得雨", 
        "type": "律诗", 
        "yun": "支"
    }, 
    {
        "author": "王畿", 
        "era": "清", 
        "subtype": null, 
        "text": [
            "轻云初晓，金鸭微醺香篆小。", 
            "春睡模糊，昨夜邀欢入梦无。", 
            "远山描就，移步香阶花影瘦。", 
            "悄倚阑干，试着宫罗尚带寒。"
        ], 
        "title": "减字木兰花 春晓", 
        "type": "词", 
        "yun": null
    }, 
    {
        "author": "王璋（季璞）", 
        "era": "清", 
        "subtype": null, 
        "text": [
            "箫声笛韵。多少离情谁借问。", 
            "雨密云流。残梦关心懒下楼。", 
            "深沉小院。猛拍栏杆人不见。", 
            "欲寄音书。无奈西风雁影疏。"
        ], 
        "title": "减字木兰花 春恨（见《众香词》）", 
        "type": "词", 
        "yun": null
    }, 
    {
        "author": "王璋（季璞）", 
        "era": "清", 
        "subtype": null, 
        "text": [
            "无端添了闲烦恼。魂梦时萦绕。", 
            "阶前片片落花红。惹住阿侬衫子、一般同。", 
            "一从那日分离去。只自廉纤雨。", 
            "未知何日得逢晴。月下花前重教、宛转行。"
        ], 
        "title": "虞美人", 
        "type": "词", 
        "yun": null
    }, 
    {
        "author": "王璋（季璞）", 
        "era": "清", 
        "subtype": null, 
        "text": [
            "依旧年时花发路。", 
            "高楼无复伊人住。", 
            "几曲箫声吹不去。", 
            "回首处。", 
            "那堪又是黄昏雨。", 
            "柳亸莺娇千万树。", 
            "游丝粉蝶纷无数。", 
            "燕子喃喃还又语。", 
            "春已暮。", 
            "刘郎底事寻前度。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "王璋", 
        "era": "清", 
        "subtype": "七言绝句", 
        "text": [
            "渔人几处学吹箫，海色苍苍弄晚潮。", 
            "一片山间明月上，满堤寒影渡横桥。"
        ], 
        "title": "东港", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "女贞之木木有节，种向新池双石阙。", 
            "千秋石上名不灭，问年三七下弦月。", 
            "女者朱，妇者胡，夫者谁，癯而儒。", 
            "榴花红，缝嫁襦；", 
            "菊花黄，药满盂。", 
            "灵药返魂魂不起，菊花一夜抱香死。", 
            "下弦月，照流黄，舌端血化青莲光。", 
            "都人士女啧啧赞叹，佥曰宜褒扬。", 
            "小吏陈书、大吏上章，言之天子旌其乡。", 
            "吁嗟乎！", 
            "广长舌，开法界，惟妇之舌长是戒。", 
            "谁知巾帼有常山，三寸舌前万灵拜。", 
            "天倾地陷石不坏，君不见女贞之木木有枝，峨峨双阙标新池。"
        ], 
        "title": "新池石阙篇", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "北风吹海海云舞，龙睡难酣起行雨。", 
            "南人无语北人语，争诧邯郸铁牌古。", 
            "谁知龙德通天人，芃芃原麦生小春。", 
            "市头饼价行锐减，定许一饱诗穷身。", 
            "霖雨苍生在遭遇，何用苦吟珠玉句。", 
            "即看天上来风云，中原未退真王气。"
        ], 
        "title": "立冬后连日得雨，十九叠韵东伯瑶，兼寄兰史、晓沧、菽园", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "双轮碾海飞苍烟，天鸡唤客夜不眠。", 
            "三更独起看日出，霞光万丈红当天。", 
            "海风吹天力何劲！黄人捧日中天正。", 
            "直持原始造化垆，铸出全球大金镜。", 
            "罗浮看日夸绝奇，裹粮夜半一遇之。", 
            "自从海道轮四达，属见沐浴光咸池。", 
            "迂儒见不出海表，苦信地大日轮小。", 
            "安知力摄万星球，更著中间地球绕。", 
            "河山两戒南越门，群峰到海如云屯。", 
            "地邻赤道热力大，日所照处知亲尊。", 
            "卓午停轮裙带路，金碧楼台老蛟守。", 
            "世逢运会将大同，天教此起文明度。", 
            "我是渡海寻诗人，行吟欲遍南天春。", 
            "完全主权不曾失，诗世界里先维新。", 
            "五色日华笔端起，墨沈淋漓四海水。", 
            "太平山上歌太平，遥祝万年圣天子。"
        ], 
        "title": "海中观日出歌，由汕头抵香港作", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "平生我爱陈太学，封章上数汪黄恶。", 
            "平生更爱罗江东，请讨朱三意气雄。", 
            "中原今日正多事，书生要共持清议。", 
            "不薄今人爱古人，当代岂无天下士。", 
            "茫茫八极愁风尘，开尊且醉春江春。", 
            "相期少壮各努力，莫遣莺花空笑人。"
        ], 
        "title": "即席赋长句赠陈剑秋、罗持有", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "男儿三十不将相，看花长醉珠江舫。", 
            "红牙小拍鹤南飞，选词亲付珠娘唱。", 
            "但作鸳鸯便是仙，满江花气养韶年。", 
            "玉台仙眷工新咏，寿郎诗写红瑶编。", 
            "吹彻琼箫弹锦瑟，来共荷花祝生日。", 
            "荷花世界水云凉，长生定许花神匹。", 
            "百年三万六千觞，此是人间行乐场。", 
            "群仙酣宴天公醉，休向通明奏绿章。"
        ], 
        "title": "诏平以三十自寿诗见示，长句补祝", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "四千年中中国史，咄咄怪事宁有此？", 
            "与君不见一年耳，去年此时事方始。", 
            "谓之曰战仍互市，曰和而既攻其使。", 
            "同一国民民教异，昨日义民今日匪。", 
            "同一国臣南北异，或而矫旨或抗旨。", 
            "惟俄、德、法、英、日、美，其军更联意、奥、比。", 
            "以其枪炮御弓矢，民间尚自传胜仗，岂料神兵竟难恃！", 
            "守城何人无张、许，收京何人无郭、李。", 
            "此时中国论人才，但得秦桧亦可喜。", 
            "拒割地议反赖商，定保皇罪乃杀士。", 
            "纷纷构党互生死，言新言旧徒为尔。", 
            "西来日月犹双悬，北去山河枉万里。", 
            "仪鸾殿卓诸国旂，博物院陈历朝玺。", 
            "留都扈跸方争功，迁都返跸相謷訾。", 
            "伺人怒喜为怒喜，不知国雠况国耻。", 
            "素衣豆粥哀痛诏，可惜人心呼不起。", 
            "嗟哉臣民四万万，谁竟一心奉天子。", 
            "晏坐东南望西北，九庙尚在烟尘里。", 
            "韩江东走大海水，江头一老哀未已。", 
            "昨寄我诗泪满纸，止一年耳事且然，眼中况复流年驶？", 
            "安得同作上界仙，下视群雄如蝼蚁。", 
            "任他争战数千年，洞中一局棋未已。"
        ], 
        "title": "述哀答伯瑶", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "西半球归东半球，偃然有国卧亚洲。", 
            "逢人莫说华盛顿，厉禁方悬民自由。"
        ], 
        "title": "有客自美洲归，作仗剑东归图，为题卷端 其一", 
        "type": "古风", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "古来剑侠王海外，虬髯之客何英雄！", 
            "此世界真新世界，剧怜归计太匆匆。"
        ], 
        "title": "有客自美洲归，作仗剑东归图，为题卷端 其三", 
        "type": "古风", 
        "yun": "东"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "黄狐白狐嗥古城，月落未落太白明。", 
            "谁言天下无健者，长啸出门刀自横。"
        ], 
        "title": "答丁三叔雅 其一", 
        "type": "古风", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "谁是鸿毛谁泰山？古人去矣不得攀。", 
            "眼前狐貉啖人尽，长乐一老依然顽。"
        ], 
        "title": "答丁三叔雅 其二", 
        "type": "古风", 
        "yun": "删"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "九天冥冥不可游，粉碎五城十二楼。", 
            "会须手造一世界，重纪人皇称九头。"
        ], 
        "title": "答丁三叔雅 其三", 
        "type": "古风", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "上有君山下有湖，洞庭有乐今何如？", 
            "穴中亡吴有遗谶，龙威丈人开素书。"
        ], 
        "title": "答丁三叔雅 其四", 
        "type": "古风", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "闻说新岩境更奇，笋舆未及敛昏时。", 
            "鸦驮落日栖林早，龙带归云入洞迟。", 
            "一路烟霞春引梦，万山风雨夜催诗。", 
            "天花散尽禅心静，丈室维摩是我师。", 
            "麟尾凤头次第游，最嵚崎处最清幽。", 
            "满庭花影天香坠，半夜钟声佛水收。", 
            "古涧吐云藏宝刹，空山吟月忆琼楼。", 
            "题诗尘壁存鸿爪，也当东坡玉带留。"
        ], 
        "title": "宿碧云寺叠韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "涕泪看离棹，河山息战尘。", 
            "故乡成异域，归客作行人。", 
            "鲲海三更梦，鸥天万里春。", 
            "分明来路近，未信遽迷津。", 
            "小别宁须惜，天涯叹此行。", 
            "家书沉远道，兵火脱馀生。", 
            "东渡龙无气，南飞鹊有声。", 
            "送君惟梦寐，同到刺桐城。", 
            "此去仍乡里，家山拥画鞍。", 
            "未颁新政令，犹见旧衣冠。", 
            "落日鸥盟改，寒云雁影单。", 
            "相逢翻一笑，已作汉人看。", 
            "漫作居夷想，何妨海且浮。", 
            "冠裳虾建国，金碧蜃嘘楼。", 
            "沦落怜交旧，迟回问钓游。", 
            "都将留恋意，扶泪上归舟。", 
            "残垒过南嵌，孤城枕北江。", 
            "鬼雄多死别，人士半生降。", 
            "战气花间堞，夷歌柳外艭。", 
            "伤痍犹满目，愁煞倚篷窗。", 
            "亲友如相问，吾庐榜念台。", 
            "全输非定局，已溺有燃灰。", 
            "弃地原非策，呼天傥见哀。", 
            "十年如未死，捲土定重来。", 
            "王气中原在，英雄识所归。", 
            "为言乡父老，须记汉官仪。", 
            "故国空禾黍，残山少蕨薇。", 
            "渡江论俊物，终属旧乌衣。", 
            "预计君来路，榴花照眼中。", 
            "山光仍故国，海气满征篷。", 
            "鳌背看红日，鲲身静黑风。", 
            "洗尘樽酒在，收泪话瀛东。"
        ], 
        "title": "送颂臣之台湾", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "暂息边烽强自宽，出门西笑说长安。", 
            "金缯商保太平局，冰炭磨成清要官。", 
            "南峤流移伤百越，东藩沦陷痛三韩。", 
            "驱车欲去仍留滞，风雪关河怯早寒。", 
            "连天衰草怅萧辰，憔悴秋风泪满巾。", 
            "果下近游思贳马，芦中小隐任呼人。", 
            "渡江早虑胡分晋，蹈海终挠赵帝秦。", 
            "收拾钤韬付儿辈，乾坤潦倒腐儒身。", 
            "莫笑谈瀛胆气粗，眼前时局古来无。", 
            "未容樊哙誇功狗，终遣林宗叹屋乌。", 
            "浮海已怜吾道废，移山谁悯此公愚。", 
            "江湖且作扁舟计，满地秋容雪点芦。", 
            "菊恨兰悲閟众芬，天南牢落怅离群。", 
            "客愁竟夕怜江月，乡梦千重隔岭云。", 
            "长笛且吹新道调，短衣谁识故将军。", 
            "雄心消尽閒情在，四海无家独卖文。"
        ], 
        "title": "秋怀", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "拜将坛高卓义旗，五洲睽目属雄师。", 
            "当时力保危台意，只有军前壮士知。", 
            "宰相有权能割地，孤臣无力可回天。", 
            "啼鹃唤起东都梦，沉郁风云已五年。", 
            "凤凰台上望乡关，地老天荒故将閒。", 
            "自写鄂王词在壁，从头整顿旧河山。", 
            "谁能赤手斩长鲸，不愧英雄传里名。", 
            "撑起东南天半壁，人间还有郑延平。"
        ], 
        "title": "有感书赠义军旧书记", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "故人天末缄诗至，格似龙标供奉多。", 
            "不愧南中称十子，一时人望属西河。", 
            "笔端浩气满乾坤，桑海归来义愤存。", 
            "碎破河山同感慨，更将忠迹表蚝墩。", 
            "当时痛哭割台湾，未肯金牌奉诏还。", 
            "仓葛哀呼竟何补，全军难保武峦山。", 
            "英雄愧说郑延平，目断残山一角青。", 
            "何日天戈竟东指，誓师海上更留铭。", 
            "黯黯归云拥海槎，浪纾筹策事量沙。", 
            "岛中义士依然在，伏腊年年奉汉家。", 
            "经史无功世贱儒，空山披褐感潜夫。", 
            "崭新花样愁经眼，颠倒天吴紫凤图。", 
            "樽酒东山拜大忠，浩歌人尚气如虹。", 
            "残篇重检王炎午，来祭庐陵信国公。", 
            "徙尽虹桥桥畔蚝，北风吹客冷萧骚。", 
            "沁园一阕君须记，落木斜阳句更豪。"
        ], 
        "title": "林氅云郎中鹤年寄题蚝墩忠迹诗册追忆旧事次韵遥答", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "碧海兰苕偶唱酬，诗人从古例悲秋。", 
            "千林落日僧归寺，一笛西风客倚楼。", 
            "尘世折磨增老境，江天空阔有渔舟。", 
            "不须浪跕飞鸢日，已念平生马少游。", 
            "满地凉云漾月华，古堤疏柳已栖鸦。", 
            "玄霜夜捣姮娥药，银汉秋回海客槎。", 
            "饮酒且同陶靖节，上书不慕贾长沙。", 
            "梧桐院宇清阴减，卧看天边雁字斜。", 
            "江山不共岁时迁，看到秋容也黯然。", 
            "漠漠平沙飞独鸟，萧萧落叶咽哀蝉。", 
            "高楼绿酒金龟换，古井青丝玉虎牵。", 
            "锦瑟春心无处托，冷抛弦柱感华年。", 
            "泪洒千秋绝妙辞，风流何处有吾师。", 
            "一编断烂前朝报，百感凄凉乐府诗。", 
            "梦里藏舟移夜壑，醉中呼剑斫雌霓。", 
            "秋江冷共鱼龙卧，不尽平居故国思。", 
            "漫随鹞子过新罗，定后禅心入妙多。", 
            "贤圣与人同寂寞，英雄何事悔蹉跎。", 
            "色身优钵花重现，乐谱迦陵鸟自歌。", 
            "风浪不生云不起，青天碧海镜双磨。", 
            "年年乡梦阻归鞍，恨不随风化羽翰。", 
            "捲土重来心未已，移山自信事非难。", 
            "雨馀玳瑁潮初落，月下珊瑚岛渐宽。", 
            "地老天荒留此誓，义旗东指战云寒。", 
            "铜鼓声中海雾开，大江东去客登台。", 
            "素车白马千秋泪，红粉青衫万念灰。", 
            "逃酒未应衰凤德，读书谁信卧龙才。", 
            "文章刊落身将隐，不待山妻劝老莱。", 
            "未得萧郎作骑兵，已教鲍照赋芜城。", 
            "枯桑摇落天风急，残夜苍凉海日生。", 
            "怖鸽露寒依佛影，愤鼍潮起应军声。", 
            "新歌懒付珠儿女，自写崟崎历落情。"
        ], 
        "title": "再叠秋怀韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "三十登坛往事过，英雄儿女两蹉跎。", 
            "他乡白发愁边满，故国青山梦里多。", 
            "末劫文章龙起陆，孤星涕泪鹊填河。", 
            "弓衣绣坼秋魂冷，休唱樽前旧楚歌。", 
            "东去辽城鹤不归，南来汾水雁犹飞。", 
            "玄黄残血三灵哭，苍白浮云万念违。", 
            "入世功名貂尾贱，过江风物蟹螯肥。", 
            "干戈满地吟梁父，未合隆中老布衣。", 
            "丘墟只在百年间，京雒风流渺莫攀。", 
            "同化胡先亡李耳，抱头人反笑严颜。", 
            "扫除孛彗天边宿，梦寐金银海上山。", 
            "不信欢愁全不管，白云无恙道人閒。", 
            "美人消息碧云迟，甲帐珠襦未有期。", 
            "江上青山名大别，穴中朱鸟号长离。", 
            "谈经鹦鹉多新语，添色芙蓉变旧姿。", 
            "欲采蘼芜何处是，乱峰无际夕阳时。", 
            "鸾受鞭笞凤受囚，眼中烟点失齐州。", 
            "掀翻成案无三古，抖擞群材出九流。", 
            "历历星辰天市夕，冥冥雷雨海山秋。", 
            "两头北极还南极，不在云霄最上头。", 
            "北斗横天天汉斜，支机残石落天涯。", 
            "万灵雨泣三元改，六道轮回一念差。", 
            "洪水馀波湮息壤，故宫遗玉刻苕华。", 
            "瑶池欲吊西王母，簪遍人间白柰花。", 
            "青骨钟山蒋子文，白头郎署杜司勋。", 
            "英雄潦倒耽声色，神女荒唐送雨云。", 
            "弹指顿成新世界，化身曾现大将军。", 
            "年来学得观空法，谢绝人天百不闻。", 
            "大旗落日马萧萧，更遣轮飞海上飙。", 
            "百戏鱼龙残局短，一军猿鹤故山遥。", 
            "收雷入地藏阴火，呼月升天起怒潮。", 
            "别撰修罗新战史，钩陈兵气未能消。"
        ], 
        "title": "无秋怀次前韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "满城灯市荡春烟，宝月沉沉隔海天。", 
            "看到六鳌仙有泪，神山沦没已三年。", 
            "三年此夕月无光，明月多应在故乡。", 
            "欲向海天寻月去，五更飞梦渡鲲洋。", 
            "鲲洋梦断夜潮寒，佳节偏怜见月难。", 
            "十二楼台春寂寂，满身花露倚栏杆。", 
            "倚栏痴待月华来，万斛春愁酒一杯。", 
            "恨煞蛮云遮隔住，东风无力为吹开。", 
            "蛮云黯黯海天昏，冷对春灯忆梦痕。", 
            "今月纵明输古月，更无人说夺昆崙。"
        ], 
        "title": "元夕无月", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "痛哭秋风又一年，觚棱梦落练江天。", 
            "拾遗冷作诸侯客，袍笏空山拜杜鹃。", 
            "天涯心逐白云飞，瑟瑟秋芦点客衣。", 
            "回首大宛山上月，更无缄札问当归。", 
            "斜日江声走急滩，残棋别墅局方难。", 
            "后堂那有閒丝竹，陶写东山老谢安。", 
            "寒蛟海上趁人来，漠漠秋尘扫不开。", 
            "满目桑田清浅水，五云楼阁失蓬莱。"
        ], 
        "title": "东山感秋词次康步崖中翰题壁韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": null, 
        "text": [
            "元音从古本天生，何事时流务竞争。", 
            "诗世界中几雄国，惜无人起与连衡。", 
            "迩来诗界唱革命，谁果独尊吾未逢。", 
            "流尽玄黄笔头血，茫茫词海战群龙。", 
            "新筑诗中大舞台，侏儒几辈剧堪哀。", 
            "即今开幕推神手，要选人天绝代才。", 
            "台上风云发浩歌，不须猛士再搜罗。", 
            "拔山妄费重瞳力，夜半虞兮唱奈何。", 
            "北派南宗各自誇，可能流响脱淫哇。", 
            "诗中果有真王在，四海何妨共一家。", 
            "彼此纷纷说界疆，谁知世有大文章。", 
            "中天北斗都无定，浮海观星上大郎。", 
            "芭蕉雪里供摹写，绝妙能诗王右丞。", 
            "米雨欧风作吟料，岂同隆古事无徵。", 
            "四海横流未定居，千村万落废犁锄。", 
            "荆州失后吟梁父，空忆南阳旧草庐。", 
            "展卷重吟民主篇，海山东望独悽然。", 
            "英雄成败凭人论，赢得诗中自纪年。", 
            "四海都知有蛰庵，重开诗史作雄谈。", 
            "大禽大兽今何世，目极全球战正酣。"
        ], 
        "title": "论诗次铁庐韵", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "谁合南宗入北宗，洞天门启白云封。", 
            "罗浮久是吾家物，莫怪看山道气浓。"
        ], 
        "title": "罗浮五观皆龙门派，戏成一绝", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "醉携神女跨双龙，重向元丘访旧踪。", 
            "露是酒香云酒气，月明上界第三峰。"
        ], 
        "title": "酥醪观", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "古台僧种万株松，斸茯烹芝作佛供。", 
            "满地绿云凉不动，雨花桥畔一声钟。"
        ], 
        "title": "华首台 其一", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "门署程乡李仲昭，人天同把佛香烧。", 
            "昏黄一片罗浮月，留照梅花影不消。"
        ], 
        "title": "华首台 其二", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "老铁真书瘦益奇，何人知出猛龙碑。", 
            "名臣遗墨逋臣记，五百阿罗共护持。"
        ], 
        "title": "华首台 其三", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何处天华有故宫，降王执梃去匆匆。", 
            "秋风吹醒黄龙梦，牛角河山夕照中。"
        ], 
        "title": "黄龙观 其一", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一径陡如盘鹘起，万松怒作老龙号。", 
            "伤心别有先朝史，落日空山吊汝曹。"
        ], 
        "title": "黄龙观 其二", 
        "type": "绝句", 
        "yun": "豪"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "西风木末一亭孤，梦里黄龙忽有珠。", 
            "我自寻秋舒倦眼，青山尽处莽平芜。"
        ], 
        "title": "黄龙观 其三", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "青山断处碧云遮，不见罗浮旧酒家。", 
            "我是出山更回首，雪天重约访梅花。"
        ], 
        "title": "梅花观", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "罗浮泉石皆奇绝，到处看山瀑溅衣。", 
            "石气化云云化水，青天白日玉龙飞。"
        ], 
        "title": "罗浮异石怪瀑，举目即是，不止一处也", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "仙根重植葛仙梅，花向仙山依旧开。", 
            "谁与鲍姑寄芳讯？满天香雪鹤归来。"
        ], 
        "title": "稚川手植梅枯久矣，拟就故处补植之 其一", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "梦中休现美人身，香梦沈酣易赚人。", 
            "但愿化身千万树，花开长布岭南春。"
        ], 
        "title": "稚川手植梅枯久矣，拟就故处补植之 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "辟地开天有此门，古来大道此中存。", 
            "道人不解求玄牝，空把桃花作饭吞。"
        ], 
        "title": "罗浮山阴特少道观，戏成一绝", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "仙山住久即神仙，豚栅鸡栖屋数椽。", 
            "云雾甜茶红米酒，抱孙閒过太平年。"
        ], 
        "title": "罗浮山下人家 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "深山深处破茅堂，大袖长衫半道装。", 
            "八九村童围一席，孝经教到庶人章。"
        ], 
        "title": "罗浮山下人家 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "化禽啼处药苗肥，日日携锄上翠微。", 
            "葵叶蓑衣棕瓣笠，满山风雨抱云归。"
        ], 
        "title": "罗浮山下人家 其三", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "绿栏新买小乌犍，待种麻姑卖酒田。", 
            "牛背夕阳吹笛去，桃花红落晚霞天。"
        ], 
        "title": "罗浮山下人家 其四", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "种菜何人此闭门，万山高处有山村。", 
            "东风乾尽酥醪菜，叶叶元丘旧酒痕。"
        ], 
        "title": "罗浮山下人家 其五", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东坡到处有西湖，老尚湖堤遣姓苏。", 
            "不是湖光胜杭颖，那教留冢葬名姝？"
        ], 
        "title": "西湖吊朝云墓 其一", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "心持一偈證人天，草歇无芳柳不绵。", 
            "谁采蘋花荐遗冢，秋风渔唱满湖烟。"
        ], 
        "title": "西湖吊朝云墓 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "我亦乖时不合宜，此生未受美人知。", 
            "绿衣千古公言在，黄土青山唤可儿。"
        ], 
        "title": "西湖吊朝云墓 其三", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何年云雨散巫阳，瘴雾沉埋玉骨凉？", 
            "合种梅花三百树，六如亭畔护遗香。"
        ], 
        "title": "西湖吊朝云墓 其四", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "十里湖光荡翠烟，近湖人总种湖田。", 
            "莫教全割湖云去，留取眠鸥浴鹭天。"
        ], 
        "title": "惠州西湖杂诗 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "玻璃五色照开厅，湖艇仍标紫洞名。", 
            "欲向西新桥洞去，另呼杉板过桥行。"
        ], 
        "title": "惠州西湖杂诗 其二", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "有例杭州与颍州，放生池即在湖留。", 
            "于今谁乞群鳞命，渔网斜阳十里秋。"
        ], 
        "title": "惠州西湖杂诗 其三", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "占断湖波滑笏春，苏堤依样接湖滨。", 
            "何人为种堤边柳？摇落秋风亦可人。"
        ], 
        "title": "惠州西湖杂诗 其四", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "落日青山湖上峰，湖天秋色在芙蓉。", 
            "游人欲问朝云墓，看取团团塔顶榕。"
        ], 
        "title": "惠州西湖杂诗 其五", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "分割栖禅已可哀，纪功空费勒铭才。", 
            "人间更有痴儿女，乱葬朝云墓畔来。"
        ], 
        "title": "惠州西湖杂诗 其六", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何处飞来脱劫尘，准提阁上祝能仁。", 
            "谁从玉色毫光里，真见如来瑞相身。"
        ], 
        "title": "惠州西湖杂诗 其七", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "永福寺前嘉靖碑，赋诗人喜破倭归。", 
            "山门重刻坡仙字，波磔全乖一例肥。"
        ], 
        "title": "惠州西湖杂诗 其八", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "山色湖光占几分，丰碑平哱此铭勋。", 
            "罗浮风雨魂归处，零落松楸太保坟。"
        ], 
        "title": "惠州西湖杂诗 其九", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "门题山水小蓬瀛，前辈传经讲席横。", 
            "一片湖云遮不住，藕花深处读书声。"
        ], 
        "title": "惠州西湖杂诗 其十", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "伯牙台上记留题，更写丰湖五别词。", 
            "竹叶蔗渣俱妙笔，米颠书法杜陵诗。"
        ], 
        "title": "惠州西湖杂诗 其十一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东坡留砚更留铭，湖叟能谈旧事听。", 
            "欲访风流贤太守，青山何处夕阳亭？"
        ], 
        "title": "惠州西湖杂诗 其十二", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "亭亭桂树影扶疏，何处投竿许老渔？", 
            "留得浚湖遗疏在，花洲合祀邓鸿胪。"
        ], 
        "title": "惠州西湖杂诗 其十三", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "携屐寻碑遍洞天，锦囊零落鬼才篇。", 
            "排云长爪呼阿奶，留镇湖山孝子阡。"
        ], 
        "title": "惠州西湖杂诗 其十四", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "卧庭双柏老成僵，坠石蓬莱事渺茫。", 
            "元妙欢中寻二妙，笔花残梦吊江郎。"
        ], 
        "title": "惠州西湖杂诗 其十五", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "谁携儿女泛湖归，笑语声中棹欲飞。", 
            "消受湖天好秋色，蘋花香上素罗衣。"
        ], 
        "title": "惠州西湖杂诗 其十六", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "黄塘寺畔几人家，种菜年年当种花。", 
            "卖菜入城归欲晚，湖船携酒看残霞。"
        ], 
        "title": "惠州西湖杂诗 其十七", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "红棉水榭水中央，落尽红棉榭亦荒。", 
            "湖鸟叫云虫吊月，西风吹送十分凉。"
        ], 
        "title": "惠州西湖杂诗 其十八", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "欲写西湖泛月图，罗浮游罢到西湖。", 
            "空明一片天连水，毕竟罗浮此景无。"
        ], 
        "title": "惠州西湖杂诗 其十九", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "西湖桥下水云苏，春水桃花白饭鱼。", 
            "我与西湖留后约，不须重寄广州书。"
        ], 
        "title": "惠州西湖杂诗 其二十", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "满城雨歇敞清秋，天末怀人赋远游。", 
            "我正登高闻雁过，一书万里海西头。"
        ], 
        "title": "重九日得诗五比京使馆中秋来诗，次韵却寄 其一", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "开书隔海话中秋，君发书时我出游。", 
            "海外阴晴同此夕，月明四百四峰头。"
        ], 
        "title": "重九日得诗五比京使馆中秋来诗，次韵却寄 其二", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "西风容易一年秋，老抱雄心尚壮游。", 
            "休笑报书无别语，山中新种橘千头。"
        ], 
        "title": "重九日得诗五比京使馆中秋来诗，次韵却寄 其三", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "与君同话神山事，鼍愤龙愁又一年。", 
            "夜半闻鹃仙梦醒，明珠成泪玉成烟。"
        ], 
        "title": "答友卿病中见赠次韵 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "示疾维摩方丈室，散花天女更何人？", 
            "不妨再说弥天法，遍布阎浮大地春。"
        ], 
        "title": "答友卿病中见赠次韵 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "但觉人间无限事，不知天上是何年？", 
            "东风更趁西潮猛，摇动齐州九点烟。"
        ], 
        "title": "次前韵再柬友卿 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "安能郁郁久居此，还我堂堂地做人。", 
            "无病亦呻何况病！梅花孤负岭南春。"
        ], 
        "title": "次前韵再柬友卿 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "君从五指峰头返，万里看行有脚春。", 
            "今日皋陶同颂祷，更无人祝狱中神。"
        ], 
        "title": "次韵答俞君实廉访 其一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "真成妇孺知司马，边事应教虏气降。", 
            "天下荒荒谁救溺？瓮中儿仗石能撞。"
        ], 
        "title": "次韵答俞君实廉访 其二", 
        "type": "绝句", 
        "yun": "江"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "到处名山蜡屐频，笔端还挟气嶙峋。", 
            "荒唐愧我罗浮梦，冷对梅花忆美人。"
        ], 
        "title": "次韵答俞君实廉访 其三", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "五百四峰无限好，天南留滞莫言归。", 
            "人间那有閒田地，抱瓮青山许息机？"
        ], 
        "title": "次韵答俞君实廉访 其四", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "滚滚黄尘起马前，书生仗剑出南天。", 
            "秋风万里中原路，一发青山落照边。"
        ], 
        "title": "新宁刘小芸（汝霖）将为大江南北之游，介孝方索诗壮行，为赋四绝句 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "大江北去是黄河，饥旱频年菜色多。", 
            "泪尽伯鸾心尚热，西风自唱五噫歌。"
        ], 
        "title": "新宁刘小芸（汝霖）将为大江南北之游，介孝方索诗壮行，为赋四绝句 其二", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "中华天启帝王都，其奈曾经乱五胡！", 
            "南戒走完行北戒，河山还属汉家无？"
        ], 
        "title": "新宁刘小芸（汝霖）将为大江南北之游，介孝方索诗壮行，为赋四绝句 其三", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "眼中烟点小齐州，老我看人作壮游。", 
            "斜日佗台谋一醉，萧萧落叶满城秋。"
        ], 
        "title": "新宁刘小芸（汝霖）将为大江南北之游，介孝方索诗壮行，为赋四绝句 其四", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "南武城边暮角哀，蛮夷大长剩孤台。", 
            "只应海日荒荒色，曾照当时左纛来。"
        ], 
        "title": "题粤中遗迹画 其一 越王台", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "蛟奋龙拿石上文，天留此塔表将军。", 
            "江山不改亭亭影，落日空村鹘叫云。"
        ], 
        "title": "题粤中遗迹画 其二 榴花塔", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "块肉消沉海气黄，海门石不共朝亡。", 
            "苍苔也有驱胡意，蚀尽题名字一行。"
        ], 
        "title": "题粤中遗迹画 其三 崖门奇石", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "龙蛇枯骨乱蒿蓬，草草危朝一局终。", 
            "落日啼鹃春梦短，流花桥畔吊东风。"
        ], 
        "title": "题粤中遗迹画 其四 绍武君臣冢", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万山万水发祖处，万方人物此胚胎。", 
            "欲寻盘古开天迹，仗剑昆崙看瀑来。"
        ], 
        "title": "题仗剑昆崙看瀑图", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "牛山曾约看花来，万树梅花绕将台。", 
            "昨夜军书报梅信，弄寒花已五分开。"
        ], 
        "title": "牛山炮台访梅", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "绝代美人常远嫁，分明怨恨托琵琶。", 
            "弹尽边风与边月，祝天长护貌如花。"
        ], 
        "title": "友人有越边之行，戏占送之", 
        "type": "绝句", 
        "yun": "麻"
    }, 
    {
        "author": "王澍", 
        "era": "清", 
        "subtype": "五言律诗", 
        "text": [
            "蝴蝶春风梦，《濠梁秋水图》。", 
            "谛观非外物，阿堵是真吾。", 
            "诗境通三昧，渔家共五湖。", 
            "芦花已头白，林际鸟相呼。"
        ], 
        "title": "题陆卷阿濠梁秋水图", 
        "type": "律诗", 
        "yun": "虞"
    }, 
    {
        "author": "王樛", 
        "era": "清", 
        "subtype": "七言绝句", 
        "text": [
            "暑气侵人难久卧，夕阳故故度窗纱。", 
            "不如散发浓阴下，细看游鱼饵落花。"
        ], 
        "title": "夏日", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "已过重阳菊尚开，霜天赏菊此衔杯。", 
            "人饶韬略来香国，花亦英雄上将台。", 
            "粤水闽山文武会，酒龙诗虎主宾才。", 
            "西风吹解黄金甲，醉看红旗报捷来。"
        ], 
        "title": "饮镇平都司署赏菊，为题宋人所画报捷图", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "笑数雌雄几甲辰，梅花预报来年春。", 
            "祭诗岛佛才如故，守岁坡仙语更新。", 
            "自把屠苏开寿宴，兼持吟稿馈交亲。", 
            "东风更送明朝喜，戴胜何妨属老人。"
        ], 
        "title": "次韵和友人除夕自寿", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "落日青山虎气沉，河流还啮故城阴。", 
            "地埋一代名臣骨，天鉴三边守将心。", 
            "人物岭东前史在，关山直北战尘深。", 
            "英灵异代应相感，一片寒云绕墓林。"
        ], 
        "title": "过三河，吊翁襄敏墓", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "米雨欧风捲地来，有人策马上金台。", 
            "空弹贾谊忧时泪，共惜刘蕡下第才。", 
            "书剑南归沧海阔，河山北望战云颓。", 
            "太平策在终须用，且抱乡心付岭梅。"
        ], 
        "title": "题刘铭伯制科策后二首 其一", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "早闻声价重龙门，一疏轰传叩九阍。", 
            "吾辈当为天下计，此才岂藉特科尊！", 
            "愁边在陆龙蛇起，梦里当关虎豹蹲。", 
            "诵罢高文鸡喔喔，何时对舞共刘琨！"
        ], 
        "title": "题刘铭伯制科策后二首 其二", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "三年持节远朝班，要乞君恩更赐閒。", 
            "人既读书同博塞，天将盛业付名山。", 
            "右军誓墓心谁白？永叔归田鬓未斑。", 
            "惆怅閒鸥沧海上，也随桃李惜春还。"
        ], 
        "title": "送朱古薇学使乞病旋里二首 其一", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "参苓药笼富收藏，只有当归切病方。", 
            "卿贰中朝虚位望，科名末造贱文章。", 
            "千金行橐馀仙茧，五月徵轺照佛桑。", 
            "至竟汉廷思汲黯，未容移疾老江乡。"
        ], 
        "title": "送朱古薇学使乞病旋里二首 其二", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "漠漠南云倦眼开，十年三度此登台。", 
            "地随落日天边尽，人共秋潮海上来。", 
            "木石尚留仙佛气，江山不称霸王才。", 
            "倚阑欲遣茫茫感，更向何人借酒杯！"
        ], 
        "title": "越台书感", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "涛园佳话吾能说，还合题名作沈亭。", 
            "海上月华连夜白，天涯草色为谁青？", 
            "偶收弃地成奇境，尽借群山作画屏。", 
            "他日五羊图故事，也应添写少微星。"
        ], 
        "title": "沈爱苍于皋署新作小亭", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "横看成岭侧成峰，怪石参差地足容。", 
            "正喜园林饶气象，忽惊雷雨起蛟龙。", 
            "半池新水花初落，旧壁残题藓未封。", 
            "归去更欣逢夕霁，东南回首海云浓。"
        ], 
        "title": "次韵南园小山遇雨", 
        "type": "律诗", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "三十年来万事非，天涯沦落识公迟。", 
            "横流沧海无安处，故国青山有梦思。", 
            "铸铁屡闻成错字，造车此是出门时。", 
            "他乡同纵登高目，斜日黄龙上大旗。"
        ], 
        "title": "陈伯潜学士以路事来粤，相晤感赋二首 其一", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "台岭岧峣海气昏，贞元朝士几人存！", 
            "秋江漠漠鱼龙夜，上界沉沉虎豹尊。", 
            "分野直疑连鬼宿，买山何处觅公墩。", 
            "乾坤整顿关吾辈，先遣南车走越门。"
        ], 
        "title": "陈伯潜学士以路事来粤，相晤感赋二首 其二", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "绣旗犹飐落花风，不信楼台是梦中。", 
            "十二阑干摇海绿，八千子弟化春红。", 
            "奔驰日月无停轨，组织河山未就功。", 
            "车下懒龙呼不起，钧天罢奏太匆匆。"
        ], 
        "title": "梦中", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "南园一片娟娟月，曾照诗人更美人。", 
            "穷海未应人物尽，中天还见月华新。", 
            "百年耆旧谁高咏？万劫光明此法轮。", 
            "应有珊珊环佩影，夜归来吊柳梢春。"
        ], 
        "title": "南园对月", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "如此江山竟付人，干戈留得苦吟身。", 
            "乱云残岛开诗境，落日荒原泣鬼燐。", 
            "埋碧可怜黄帝裔，杀青谁作素王臣？", 
            "请将风雅传忠义，斑管重回故国春。"
        ], 
        "title": "题沧海遗民台阳诗话", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "玉带河边折柳条，送君归看浙江潮。", 
            "九秋雕鹗诗心健，万变鱼龙海气骄。", 
            "吾辈尚谋文字乐，何人解向国魂招？", 
            "归舟倘见山阴客，为道雄心郁未消。"
        ], 
        "title": "送夏同甫还浙，兼讯汤蛰仙", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "玉合金针故事遥，离人自写可怜宵。", 
            "沉沉旧院收鱼钥，隐隐星河梦鹊桥。", 
            "天上双星窥分野，人间万感溢思潮。", 
            "柳州屡乞仍难巧，聊报瑶章作解嘲。"
        ], 
        "title": "寄和崔兰西七夕感怀", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "沉沉大陆宝华饶，南岭秋迎国士轺。", 
            "海上钓鳌三岛近，人间相马九方遥。", 
            "烟云过眼资探讨，珠玉挥毫破寂寥。", 
            "自笑捉刀閒处立，西风长啸越江朝。"
        ], 
        "title": "法政学堂宴日本法学博士梅谦次郎，同行结城琢，即席有诗，因次其韵", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "横槊当歌万虑空，复闻吐哺有周公。", 
            "挥金径欲求奇士，好色何曾讳国风？", 
            "百万逢场仍纵博，十千沽酒更新丰。", 
            "平生整顿乾坤手，要见神州日再中。"
        ], 
        "title": "次韵答友人", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "萧瑟秋心付五羊，尉佗台上作重阳。", 
            "西风吹帽林容老，落日平栏海气凉。", 
            "城郭晚来烟雾合，江山前代战争忙。", 
            "野僧不解登高意，自杵寒钟礼梵王。"
        ], 
        "title": "重阳日傍晚登粤秀山", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "地老天荒不爱才，呱呱哭后已留哀。", 
            "千年狗曲亡生气，一夜龙雷起死灰。", 
            "乱世诗书儒发冢，中原旗鼓将登台。", 
            "茫茫四海无安处，且醉新亭浊酒杯。"
        ], 
        "title": "次韵答周立之", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "诏领兼圻即故乡，一时家国并荣光。", 
            "古来百粤文身地，再见千秋昼锦堂。", 
            "郭令门庭多节钺，晋公勋业有文章。", 
            "谁知中外声华满，裘带雍容四十强。"
        ], 
        "title": "送岑云阶（春萱）移督滇黔 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "南天一柱靖边尘，武纬文经百政新。", 
            "辽主能教戒生事，邺侯安得乞閒身？", 
            "云中守自须名将，河内人犹借重臣。", 
            "乡国三年功百世，讴歌何止晋秦民？"
        ], 
        "title": "送岑云阶（春萱）移督滇黔 其二", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "西江一水接牂牁，帝念先臣旧部多。", 
            "俎豆千秋崇庙貌，河山百战定干戈。", 
            "车前父老扶鸠拜，徼外蛮王贡象过。", 
            "等是黔宁仍世镇，滇池无恙但微波。"
        ], 
        "title": "送岑云阶（春萱）移督滇黔 其三", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "曾拜先公丱角时，当年何武解歌诗。", 
            "郎君行马偏忘贵，文字雕虫尚见知。", 
            "铃阁看移陶侃甓，戟门留读广平碑。", 
            "此邦宰相回翔地，愿祝重来啖荔枝。"
        ], 
        "title": "送岑云阶（春萱）移督滇黔 其四", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "凤舞鸾歌自酢酬，蟪蛄莫漫话春秋。", 
            "人间佳丽黄金屋，天上神仙白玉楼。", 
            "弹指华严成幻相，侧身尘海有虚舟。", 
            "西风阊阖无消息，且作卢敖汗漫游。"
        ], 
        "title": "叠前韵（秋怀八首） 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "旧事重重托梦华，六朝金粉剩寒鸦。", 
            "山中小有留人桂，海上虚无泛月槎。", 
            "故国音书迟雁帛，残军屯落满虫沙。", 
            "金乌太是无情物，才写秋心影已斜。"
        ], 
        "title": "叠前韵（秋怀八首） 其二", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "天时人事互推迁，窥井明看火不然。", 
            "上地徘徊来怪鸟，故家沦落有穷蝉。", 
            "梧桐未老心先死，牛马无能鼻任牵。", 
            "欲诉閒愁寄明月，不知天上是何年？"
        ], 
        "title": "叠前韵（秋怀八首） 其三", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "落叶声中酒不辞，海天遥韵托琴师。", 
            "无边风月供伤别，如此江山合赋诗。", 
            "五夜壮心消鼓角，九秋残影失虹霓。", 
            "相看但作凄凉色，难向芙蓉忏绮思。"
        ], 
        "title": "叠前韵（秋怀八首） 其四", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "亭亭海树立波罗，瓣瓣天花散贝多。", 
            "丹穴求君太唐突，雪山成佛已蹉跎。", 
            "双龙输酒夷徵约，么凤收香客按歌。", 
            "镂鉥五中无限恨，不随金石共消磨。"
        ], 
        "title": "叠前韵（秋怀八首） 其五", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "红锦障泥七宝鞍，拓弦天半落飞翰。", 
            "贵游风气豪原易，衰世人才侠亦难。", 
            "燕市博徒空自负，汉家文网几曾宽？", 
            "剧怜变徵歌声歇，白日萧萧易水寒。"
        ], 
        "title": "叠前韵（秋怀八首） 其六", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "愁城欲藉酒杯开，中有周王避债台。", 
            "搜尽黄金空铸泪，谤深白骨易成灰。", 
            "龙蛇起陆宁关运，鸡犬登天各自才。", 
            "欲就麻姑同语海，等閒清浅到蓬莱。"
        ], 
        "title": "叠前韵（秋怀八首） 其七", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "别遣蚩尤作五兵，火攻无术保坚城。", 
            "中原不信消王气，上帝何曾爱众生？", 
            "地下干戈龙战血，天中丝管凤鸣声。", 
            "大雄冷洒慈悲泪，疲尽津梁度有情。"
        ], 
        "title": "叠前韵（秋怀八首） 其八", 
        "type": "律诗", 
        "yun": "庚"
    }, 
    {
        "author": "王慧", 
        "era": "清", 
        "subtype": null, 
        "text": [
            "微风动帘帏，明月穿窗纸。", 
            "凄其夜三更，万象寂于水。", 
            "墙头有栖鵩，长啸惨人耳。", 
            "闻之心凛冽，百虑纷然起。", 
            "痛死肠暗摧，念雠发怒指。", 
            "因忆泉下人，卧病当秋始。", 
            "血枯夜不眠，神虚听无主。", 
            "忽闻此鸟鸣，失惊向余语。", 
            "恐是不祥音，悲哀念儿女。", 
            "执手魂已消，相看泪如雨。", 
            "回视壁间镫，青荧如豆许。", 
            "哀哉念此境，又易两寒暑。", 
            "其间翻覆多，变幻难枚举。", 
            "鬼蜮肆欺凌，孤茕濒九死。", 
            "伶仃诸雏弱，何以御狐鼠。", 
            "愁攻与恨积，胸膈渐成痞。", 
            "恐复蹈覆车，谁可托遗累。", 
            "勉力事刀圭，蔘苓贵无比。", 
            "糗粝尚艰辛，何力能致此。", 
            "微生任浮沈，得失凭天矣。"
        ], 
        "title": "夜寐闻鵩有感", 
        "type": "古风", 
        "yun": null
    }, 
    {
        "author": "王慧", 
        "era": "清", 
        "subtype": null, 
        "text": [
            "出郭忘远近，十里清阴中。", 
            "川陆互回没，延缘遂无穷。", 
            "冈峦去殊势，竹树交成丛。", 
            "安知蒙密处，下有溪流通。", 
            "石桥路可寻，一转迷西东。", 
            "烟空人不见，寂寂山花红。"
        ], 
        "title": "山阴道中三首 其一", 
        "type": "古风", 
        "yun": "东"
    }, 
    {
        "author": "王慧", 
        "era": "清", 
        "subtype": null, 
        "text": [
            "行行转深迥，所得益幽奇。", 
            "万壑与千岩，今来始见之。", 
            "纷纷红复碧，相引呈异姿。", 
            "心目所应接，人各领其私。", 
            "烟缕出丛薄，山家住茅茨。", 
            "人贳杳然隔，何殊太古时。"
        ], 
        "title": "山阴道中三首 其二", 
        "type": "古风", 
        "yun": "支"
    }, 
    {
        "author": "王慧", 
        "era": "清", 
        "subtype": null, 
        "text": [
            "溪流绕巉岩，一苇去不息。", 
            "沙濑清且浅，水底见竹色。", 
            "文石无岁年，山根浸历历。", 
            "谷鸟鸣转幽，溯洄安所极。", 
            "水花爱明净，绝境杳难即。", 
            "可有浣纱人，一笑似相识。"
        ], 
        "title": "山阴道中三首 其三", 
        "type": "古风", 
        "yun": null
    }, 
    {
        "author": "王德馨", 
        "era": "清", 
        "subtype": "七言绝句", 
        "text": [
            "衡门客散静无哗，唧唧虫声透碧纱。", 
            "消得夜凉清似水，雨余残月在荷花。"
        ], 
        "title": "夏夜", 
        "type": "绝句", 
        "yun": "麻"
    }, 
    {
        "author": "王德爵", 
        "era": "清", 
        "subtype": null, 
        "text": [
            "捲帘看明月，月入树林中。", 
            "为爱月色好，行过曲廊东。", 
            "皓然见明月，清辉照太空。", 
            "露珠沾薄袖，唧唧閒秋虫。", 
            "明月不常圆，我生不常看。", 
            "少壮能几时，勋业何物换。", 
            "美人各一方，迢迢隔银汉。", 
            "世事徒繁华，彩云终易散。", 
            "独立明月下，搔首无穷叹。"
        ], 
        "title": "中秋看月", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "杂花不计名，纷敷傍锦砌。", 
            "散风兰麝芬，烘日云霞丽。", 
            "胜桃李辞春，共楸梧含翠。", 
            "不怨韶光徂，却益夏园致。", 
            "夜来甘雨足，绿窗喜新霁。", 
            "丁星霏露英，错落垂烟穗。", 
            "品方秀而野，姿纵天不媚。", 
            "丛底留蛩吟，房边迟蝶翅。", 
            "禾黍庆既沾，恩膏许旁逮。"
        ], 
        "title": "杂花", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "桑弧示有事，揖让明无竞。", 
            "我朝矧专长，家法敢不敬。", 
            "长夏万几馀，广场绿阴净。", 
            "屏藩列宗臣，世胄逮庶姓。", 
            "省括各审固，用志同居正。", 
            "雕羽良已端，骍角讵誇劲。", 
            "习旅忆文皇，观德钦宣圣。"
        ], 
        "title": "习射", 
        "type": "古风", 
        "yun": "敬"
    }, 
    {
        "author": "弘历", 
        "era": "清", 
        "subtype": null, 
        "text": [
            "池鱼鲢鲤类，在藻欣潜跃。", 
            "雨后新涨添，乘波共悠若。", 
            "寻常垂岸花，仰望邻碧落。", 
            "载浮忽及之，恣彼噞喁乐。", 
            "一朝涨痕退，失意徒索莫。", 
            "或值池之竭，濡沫岂能活。", 
            "寸木高岑楼，孟氏言可度。", 
            "鲲鳌居溟海，不溢亦不涸。", 
            "讫无得失忧，慎哉择所托。"
        ], 
        "title": "池鱼", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "雨旸燠寒风，阙其一不可。", 
            "天然次第间，轻重晰如左。", 
            "雨旸近来叙，况未西流火。", 
            "热亦令所职，郁陶理则那。", 
            "霉润逼花砖，蕴隆灼青琐。", 
            "畏景慢閒行，习静惟独坐。", 
            "翻书古井汲，学字纯绵裹。", 
            "曝背耘者流，雨汗勤不惰。", 
            "驱愁斯觉喜，矧在高居我。", 
            "问其喜为何，农务询来颇。", 
            "九夏宜炎蒸，乃得坚栗颗。", 
            "不惟益禾黍，兼逮蔬果蓏。", 
            "听此觉暑消，爽风来馺娑。", 
            "即事验庶徵，夕阳嘉樾锁。"
        ], 
        "title": "热", 
        "type": "古风", 
        "yun": "哿"
    }, 
    {
        "author": "弘历", 
        "era": "清", 
        "subtype": null, 
        "text": [
            "鹦鹉能人言，所言自不知。", 
            "人读圣贤书，如书行者谁。", 
            "嗟哉人禽关，其差在毫釐。", 
            "执简佔毕流，胡不切已思。"
        ], 
        "title": "鹦鹉", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "尖锐燕函贯，所当无不摧。", 
            "大漠三巡狩，楼兰系颈来。", 
            "齐圣轶千古，飞白圣多能。", 
            "以礼垂宏范，钦哉勖绍承。", 
            "圆覆符穹昊，雍熙制作详。", 
            "卿云成什后，韶奏引归昌。", 
            "健行六十载，天地不言功。", 
            "批黄常午夜，勤政是家风。"
        ], 
        "title": "恭读皇祖咏笔尖齐圆健四德诗敬依元韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "夜雨朝晴，禾黍怒生。", 
            "朝晴夜雨，益我禾黍。", 
            "尔来晴雨颇应时，渺予何德能致之。", 
            "黄云满目庶可期，虽然安敢心遽怡。", 
            "满损谦益有明训，比栉崇墉吾至愿，愿始皇都达远郡。"
        ], 
        "title": "夜雨朝晴", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "裁彼金粟笺，制此清风扇。", 
            "圆规月之望，爽袪暑方煽。", 
            "象牙徒尔为，鹊翅岂所羡。", 
            "羲之字难换，董源画或见。", 
            "写我四古诗，位置法不乱。", 
            "王孟相揖让，韦柳宛觌面。", 
            "杨柳夏池亭，梧桐秋夜院。", 
            "动摇引逸兴，微凉生阁殿。", 
            "隐隐青莲文，寂寂法轮转。"
        ], 
        "title": "藏纸扇", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "麻雀寻棘枝，䳺鹑啄华黍。", 
            "物类有万殊，各自命其侣。", 
            "老安少者怀，因之悟胞与。"
        ], 
        "title": "王渊疏枝双雀", 
        "type": "古风", 
        "yun": "语"
    }, 
    {
        "author": "弘历", 
        "era": "清", 
        "subtype": null, 
        "text": [
            "季夏刚下弦，晚晴风露美。", 
            "坐我清晖阁，幽兴不自已。", 
            "洞开绿纱牖，天色淡于水。", 
            "东林月未上，西谷风徐起。", 
            "何来寒螀声，三两鸣阶戺。", 
            "金行萧瑟哉，凉意侵寻矣。", 
            "知序物皆然，催秋乃独尔。", 
            "拈须忆去年，茎添良有以。"
        ], 
        "title": "闻蛩（六月二十四日）", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "雨馀涨影消，菰蒲霭烟翠。", 
            "柳风徐以爽，荷露泫欲坠。", 
            "清溪达石桥，扁舟轻可刺。", 
            "淡然天水间，报我秋来意。"
        ], 
        "title": "自西海泛舟至青龙桥", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "听琴盖如对高士，必有其地与其时。", 
            "金风玉露新秋序，谷深林静香山陲。", 
            "我知妙处不能写，其能写者舍侃谁。", 
            "村居隔五里以近，抱琴而来何不宜。", 
            "为我作高山，噫吁嘻巍乎高哉嵚且崎。", 
            "为我作流水，徒观其状也则汤汤荡荡渺复瀰。", 
            "忽然触景貌秋鸿，遵渚遵陆羽可用为仪。", 
            "平生不识宫与角，其理或可推而知。", 
            "弭节沉吟以搆思，乃如绛州才子覆被无语寻新诗。", 
            "铿然奋发千钧弩，又如重瞳喑呜叱咤千军之内能搴上将旗。", 
            "神来候也非人力，我欲赞之乃不得其辞。", 
            "幼读孔子书记其说，关雎曰乐而不淫，哀而不伤，善琴者当有会于斯。", 
            "是为太始正音堪味道，世间筝琵笛筑徒尔为。"
        ], 
        "title": "香山听唐侃弹琴", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "春华艳而冶，秋华丽以素。", 
            "以此较伯仲，应知去取故。", 
            "露香蝶栩朝，风净蛩吟暮。", 
            "丁星不辨名，错杂何计数。", 
            "霏韵倚醉仙，含颦待古兔。", 
            "池塘潇洒处，迟我苍苔步。", 
            "女夷斗金官，当场设孤注。"
        ], 
        "title": "秋花", 
        "type": "古风", 
        "yun": "遇"
    }, 
    {
        "author": "弘历", 
        "era": "清", 
        "subtype": null, 
        "text": [
            "金风下阊阖，峭爽澄空宇。", 
            "回眸睇碧虚，徂云无一缕。", 
            "迎来满意秋，饯却殢人暑。", 
            "应观筑圃场，即听发砧杵。", 
            "挥毫觉异前，潇洒增如许。"
        ], 
        "title": "爽", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "皇天特重耕织事，思以垂象于三光。", 
            "日月东西轮转更无暇，乃付丽天星宿一为织女一为牵牛郎。", 
            "试看织女机丝万古无停歇，讵其所重锦七襄。", 
            "世间粗布大茧皆所遗，风人何谬云不成报章。", 
            "牵牛示人耕作苦，乌犍终岁居其旁。", 
            "夫耕妇织并勤力，星犹如此人其敢不蘉。", 
            "今夕乃七夕，未能免俗聊陈供养设酒浆。", 
            "嘉禾瑞茧非所愿，但愿比户寒得衣、饥得食，各知重农桑，岂学人家儿女子筵前咄咄诉衷肠。"
        ], 
        "title": "七夕漫作", 
        "type": "古风", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "愁雨久已屡，愁晴昨乃过。", 
            "高下既均沾，开朗实亦嘉。", 
            "素宇净襄云，遥峰矗黛螺。", 
            "习习披襟风，垂垂施架瓜。", 
            "络纬吟露丛，熠耀辉兰坡。", 
            "即看筑场圃，稍冀盈室家。", 
            "好生天地德，惠我黍稌多。", 
            "念彼三农夫，勤苦孰与加。", 
            "玉食而衮衣，劳心理则那。", 
            "有秋庶可期，半岁萦怀赊。"
        ], 
        "title": "秋日西直门外（效二韵体）", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "芦花丛里白鹭飞，飞入浦烟带影归。", 
            "岸转舟行月过午，湛湛凉露沾人衣。"
        ], 
        "title": "泛月 其四", 
        "type": "古风", 
        "yun": "微"
    }, 
    {
        "author": "弘历", 
        "era": "清", 
        "subtype": null, 
        "text": [
            "金行逗凄辰，玉掌流清露。", 
            "黄姑桥驾鹊，素娥轮顾兔。", 
            "繁英艳幽阶，疏影入高树。", 
            "萤火耀馀明，蝉声忆前度。", 
            "灯窗编可窥，纨扇风不妒。", 
            "牟益𢷬衣图，杜甫江楼句。", 
            "羲和静里观，澄景閒中注。"
        ], 
        "title": "秋日敩庾信体", 
        "type": "古风", 
        "yun": "遇"
    }, 
    {
        "author": "弘历", 
        "era": "清", 
        "subtype": null, 
        "text": [
            "长虹饮明波，游龙连万骑。", 
            "景物纷萧飒，菰蒲霭苍翠。", 
            "扁舟底用呼，轻裾已可试。", 
            "发轫塞北行，入画江南意。", 
            "鱼跃破渚烟，鹭飞点芦穗。", 
            "俯仰对空澄，即目惬幽思。", 
            "回忆前度期，忽作经年事。"
        ], 
        "title": "过清河桥", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "阵雨顷刻长空过，远山返照明烟螺。", 
            "止顿刚觉午热剧，蠲炎送爽良已多。", 
            "牧马长鸣列帐净，何况实栗盈晚禾。", 
            "兴来拟易髯翁句，行路不怨农夫歌。"
        ], 
        "title": "阵雨", 
        "type": "古风", 
        "yun": "歌"
    }, 
    {
        "author": "王德爵", 
        "era": "清", 
        "subtype": "七言绝句", 
        "text": [
            "孝子忠臣萃一门，不堪亲为赋招魂。", 
            "会看俎豆千秋荐，克绍箕裘幸有孙。"
        ], 
        "title": "吕笛城明府以海运差附轮遭难闻讣往省垣公馆襄理丧务，感成二绝 其一", 
        "type": "绝句", 
        "yun": "元"
    }, 
    {
        "author": "王德爵", 
        "era": "清", 
        "subtype": "七言绝句", 
        "text": [
            "如君知己竟难寻，空抱才华少赏音。", 
            "至此才知元旦谶，居然宦海共浮沈。"
        ], 
        "title": "吕笛城明府以海运差附轮遭难闻讣往省垣公馆襄理丧务，感成二绝 其二", 
        "type": "绝句", 
        "yun": "侵"
    }, 
    {
        "author": "王德爵", 
        "era": "清", 
        "subtype": "七言绝句", 
        "text": [
            "泌水衡门境自幽，即非高隐亦风流。", 
            "须眉应合推前辈，何尚咿唔未肯休。"
        ], 
        "title": "汪清纯夫子题唐六如课儿图七绝三首命步原韵 其一", 
        "type": "绝句", 
        "yun": "尤"
    }, 
    {
        "author": "王德爵", 
        "era": "清", 
        "subtype": "七言绝句", 
        "text": [
            "安贫期继旧家声，不羡人间衣锦荣。", 
            "手执一经閒课子，襟怀端让老先生。"
        ], 
        "title": "汪清纯夫子题唐六如课儿图七绝三首命步原韵 其二", 
        "type": "绝句", 
        "yun": "庚"
    }, 
    {
        "author": "王德爵", 
        "era": "清", 
        "subtype": "七言绝句", 
        "text": [
            "学业从来后胜初，功夫水到自成渠。", 
            "几多年少巍科掇，记否垂髫读父书。"
        ], 
        "title": "汪清纯夫子题唐六如课儿图七绝三首命步原韵 其三", 
        "type": "绝句", 
        "yun": "鱼"
    }, 
    {
        "author": "王德溥", 
        "era": "清", 
        "subtype": null, 
        "text": [
            "人情苦贪不知止，五夜踏镫兴未已。", 
            "贫家一盏几踌躇，太仓粒粟漫相拟。", 
            "宋朝业请增上元，钱氏买添见野史。", 
            "笙歌合沓既尽欢，星月辉光尽堪喜。", 
            "好乐无荒忆古风，极盛难继鉴物理。", 
            "长官方且训勤俭，下里胡为竞奢侈。", 
            "欲作长镫录鄙词，敬告高人定弗訾。"
        ], 
        "title": "落镫后里人竞胜复增一夜有作", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "虚亭若翼枕河滨，归迹芦台纪创新。", 
            "句缅陆游真作者，诗题张斛定何人。", 
            "那称考古志书博，只爱觐光民意亲。", 
            "却是黄头善持重，妆帆催纤弗名循。"
        ], 
        "title": "舟过峭帆亭戏咏", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "懿德嘉言在简编，忧勤想见廿三年。", 
            "烛情已自同悬镜，从谏端知胜转圜。", 
            "房杜有容能让直，魏王无事不绳愆。", 
            "高山景仰心何限，字字香生翰墨筵。"
        ], 
        "title": "读贞观政要", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "五言律诗", 
        "text": [
            "梅雨初收候，林兰每放花。", 
            "素苞欺雪艳，粉蕊净铅华。", 
            "映月姿逾澹，临风香更赊。", 
            "多情怜野雀，栖托一枝斜。"
        ], 
        "title": "昔予读书之暇间亦旁涉绘事尝恭制数图进圣母用供清玩兹蒙圣母宣付装潢仍命各题以句敢辞不文聊以效九如之颂云尔 其五", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "埭畔凌冬傲雪株，濡毫渲染发清娱。", 
            "松枝翠拂苍鸾尾，竹实红垂火齐珠。", 
            "香散檀心欺蜡淡，花悬磬口带寒敷。", 
            "作朋三寿微忱切，生意长含看此图。"
        ], 
        "title": "昔予读书之暇间亦旁涉绘事尝恭制数图进圣母用供清玩兹蒙圣母宣付装潢仍命各题以句敢辞不文聊以效九如之颂云尔 其一", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "漙漙珠露未凝霜，丹桂黄花应节芳。", 
            "细蕊密攒金粟碎，疏英低荫玉墀香。", 
            "喜从月殿分根远，爱饮秋泉益算长。", 
            "同是神仙称上药，驻年无羡九霞觞。"
        ], 
        "title": "昔予读书之暇间亦旁涉绘事尝恭制数图进圣母用供清玩兹蒙圣母宣付装潢仍命各题以句敢辞不文聊以效九如之颂云尔 其二", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "一枝秾丽占东风，生态㬅陀落画中。", 
            "澹晕华脂饶的皪，细锼红玉著玲珑。", 
            "叶酣宿露凌晨沃，香散春晴傍午融。", 
            "见说西池培植厚，人间富贵讵能同。"
        ], 
        "title": "昔予读书之暇间亦旁涉绘事尝恭制数图进圣母用供清玩兹蒙圣母宣付装潢仍命各题以句敢辞不文聊以效九如之颂云尔 其三", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "天际云呈白玉盘，花光如雪望漫漫。", 
            "冷香离合因风悟，清影横斜界地寒。", 
            "开处已知春渐逗，折来常记腊初残。", 
            "月明林下青邱句，彷佛今从画里看。"
        ], 
        "title": "昔予读书之暇间亦旁涉绘事尝恭制数图进圣母用供清玩兹蒙圣母宣付装潢仍命各题以句敢辞不文聊以效九如之颂云尔 其七", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "芸帷书史昔流连，今日拈毫属偶然。", 
            "剩有忧怀批奏牍，那馀逸兴赋诗篇。", 
            "漏声滴尽银壶箭，香缕飘残宝篆烟。", 
            "输与昨年潇洒甚，绿窗爱月正迟眠。"
        ], 
        "title": "览旧作志怀", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "寥天爽气到枫宸，恰有霜枝点缀新。", 
            "色借花栏红乍染，影依玉砌冷初匀。", 
            "郁森未许游蜂集，绚烂还教宿鸟驯。", 
            "更喜西成逢稔岁，万家雨露沐阳春。"
        ], 
        "title": "咏禁中红叶赋得霜叶红於二月花", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "过隙光阴岁已周，龙舆朝驾痛难留。", 
            "缵承任重何由报，顾复恩深未少酬。", 
            "雍邸回看宫阙寂，桥山空对几筵愁。", 
            "尊亲寰宇倾心久，夹道蒸黎总泪流。"
        ], 
        "title": "丙辰十月十六日恭送皇考梓宫至泰陵奉安隆恩殿告祭还京悲慕如疑呼抢欲绝途次敬成长律以志深痛 其一", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "两行衰柳羃寒烟，一路悲风拂綵㫋。", 
            "易水如添愁脉脉，燕山不断恨绵绵。", 
            "未过虞帝巡方载，犹少成王享国年。", 
            "梦里瞻依仍似昨，问安常在寝门边。"
        ], 
        "title": "丙辰十月十六日恭送皇考梓宫至泰陵奉安隆恩殿告祭还京悲慕如疑呼抢欲绝途次敬成长律以志深痛 其二", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "枫叶初丹槲叶黄，当前触目助悲伤。", 
            "䁀湖冉冉寒空静，芦殿凄凄夜月凉。", 
            "忆断白云还杳渺，望穷碧落转苍茫。", 
            "悲怀长此增沈痛，忍别山陵路阻长。"
        ], 
        "title": "丙辰十月十六日恭送皇考梓宫至泰陵奉安隆恩殿告祭还京悲慕如疑呼抢欲绝途次敬成长律以志深痛 其三", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "虽是元宫未闭时，可堪无处睹床帷。", 
            "郁葱峦岫千灵护，飒沓松楸万籁吹。", 
            "仙驭渐离心未远，归鞍将去意多迟。", 
            "言旋正值称觞日，空向慈容献寿卮。"
        ], 
        "title": "丙辰十月十六日恭送皇考梓宫至泰陵奉安隆恩殿告祭还京悲慕如疑呼抢欲绝途次敬成长律以志深痛 其四", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "同云四野望漫漫，瑞雪霏微失远峦。", 
            "麦陇乍欣占稔岁，茅檐还虑怨祁寒。", 
            "飘飖柳岸飞轻絮，点缀梅村剪薄纨。", 
            "最是上林饶景色，小春时节玉花攒。"
        ], 
        "title": "十月二十五日得雪", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "黄钟应律肇干祥，喜见天心复一阳。", 
            "子夜灰飞旋淑气，泰坛日丽散晴光。", 
            "明禋盛礼稽三代，御世鸿猷愧百王。", 
            "祗祝精诚通帝载，眷予寰海乐仓箱。"
        ], 
        "title": "冬至南郊", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "碧空爽度绛云飞，寿域宏开恰古稀。", 
            "庆衍三朝推淑范，惠敷六列式清徽。", 
            "露珠凝掌琼膏溢，月镜澄宵瑞霭霏。", 
            "福祉繁增天共远，称觞岁岁启彤闱。"
        ], 
        "title": "恭祝寿祺皇贵太妃七旬大庆", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "凄凄凉露两沾裳，每忆音容痛断肠。", 
            "寝殿秋深冠剑肃，䁀湖云隔路途长。", 
            "未酬高厚怀终古，岂意星霜历大祥。", 
            "去岁几筵犹在望，回看雍邸助悲伤。"
        ], 
        "title": "丁巳八月二十三日皇考二周讳辰以禾稼盈畴勉从诸王大臣请未得躬谒泰陵谨于雍和宫行礼中怀耿耿孺慕莫伸洒泪述哀敬成一律", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "欹枕城乌唤曙时，雨声渐急漏声迟。", 
            "廉纤细润应含麦，料峭轻凉欲透帷。", 
            "治理每惭先哲训，忧怀未许侍臣知。", 
            "更阑点滴难成寐，万户饥寒静里思。"
        ], 
        "title": "雨夜咏怀", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "偶因几暇事游观，特许儒臣礼数宽。", 
            "霁现山容凝翠黛，风披水面绉冰纨。", 
            "泛舟共勖济川训，即境还思力穑难。", 
            "前日甘霖敷泽遍，新诗分赋志同欢。"
        ], 
        "title": "甘霖普降特召大学士内廷翰林圆明园泛舟游览即事成诗同诸臣面赋以志一时胜赏时乾隆三年六月六日也", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "一夜西风催溽暑，满天爽气送新凉。", 
            "输将团扇三分冷，赢得平湖十里光。", 
            "野艳沿堤秋卉簇，残红亚水晚荷芳。", 
            "轻舟棹入烟波里，爱听渔歌引兴长。"
        ], 
        "title": "新秋泛湖", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "逝水驰驹岁月迁，音容莫睹竟三年。", 
            "劬劳忍诵蓼莪什，继序时惭访落篇。", 
            "恻恻沾裳寒露晓，凄凄对景暮秋天。", 
            "䁀湖在望龙髯杳，仰首高旻泪涌泉。"
        ], 
        "title": "八月二十三日皇考三周忌辰感成长句", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "再经南苑动秋情，别殿宵深景物清。", 
            "最爱寒光窗外映，那无逸兴静中生。", 
            "閒阶乱草低萤火，古寺疏钟叩月明。", 
            "奏牍手批更漏永，转教重忆旧经横。"
        ], 
        "title": "秋夜南苑行宫怀旧偶作", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "虞山山色朝夕变，惟有秋光最可人。", 
            "老笔萧萧为写照，高松落落皆传神。", 
            "尽饶红叶争繁艳，却与白云结好邻。", 
            "吴下年年秋不改，麓台几度参迷因。"
        ], 
        "title": "题王原祁虞山秋色图", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "红叶千林似锦张，秋容端不让春光。", 
            "南轩日暖帘初捲，曲沼波寒鱼半藏。", 
            "战雨晚桐漏疏影，冒霜早菊先重阳。", 
            "平添诗客三分兴，熟境应忘若个忘。"
        ], 
        "title": "秋日圆明园即景", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "静听迢迢宫漏长，斋居暂屏万几忙。", 
            "那无诗句娱清景，恰有梅梢送冷香。", 
            "案积陈编閒检点，志期旧学重商量。", 
            "灰飞子夜调元律，又喜天心复一阳。"
        ], 
        "title": "冬至斋居偶阅旧稿志怀", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "叶簇青青子绽红，三馀幽伴小斋中。", 
            "丰姿艳结珊瑚穗，节干清标筠箨丛。", 
            "斜拂炉烟云作带，微分阶雪玉为笼。", 
            "肯教鼻观轻恭破，月满寒窗霜满空。"
        ], 
        "title": "咏盆中天竹子", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "海疆三载耀台星，沙涨金堤渎协灵。", 
            "此日黄扉资赞化，昔年绛帐忆谈经。", 
            "旌扬浙水行来远，路指燕山望里青。", 
            "料想微疴应早复，丹诚平格享遐龄。"
        ], 
        "title": "赐大学士嵇曾筠", 
        "type": "律诗", 
        "yun": "青"
    }, 
    {
        "author": "王德纯", 
        "era": "清", 
        "subtype": "七言律诗", 
        "text": [
            "迎夏南郊养麦天，乘闲游览诣名禅。", 
            "几重翠色群峰上，无限烟岚夕照边。", 
            "祇树有阴眠伏虎，野花无意落啼鹃。", 
            "同游萃处多英俊，兴到秋毫致洒然。"
        ], 
        "title": "漫兴", 
        "type": "律诗", 
        "yun": "先"
    }, 
    {
        "author": "王德纯", 
        "era": "清", 
        "subtype": "七言律诗", 
        "text": [
            "烟霞深锁梵王宫，石壁苍苔路几重。", 
            "山入半空风作雨，泉流曲涧水为龙。", 
            "乱摇云影千株树，怒吼涛声万个松。", 
            "兴至登临浑不倦，夕阳忽听讲堂钟。"
        ], 
        "title": "龙泉寺", 
        "type": "律诗", 
        "yun": "冬"
    }, 
    {
        "author": "王德纯", 
        "era": "清", 
        "subtype": "七言律诗", 
        "text": [
            "一泓飞泻似银河，分作僧家趣转多。", 
            "香泛雨花盈石沼，声随钟磬出烟萝。", 
            "常因手掬轻摇月，纵使风声不起波。", 
            "临此既能明本性，乘芦度海竟如何。"
        ], 
        "title": "殿前龙潭", 
        "type": "律诗", 
        "yun": "歌"
    }, 
    {
        "author": "王德纯", 
        "era": "清", 
        "subtype": "七言律诗", 
        "text": [
            "多年老衲却魔关，历尽红尘事事删。", 
            "静坐蒲团忘昼夜，深参旨偈得清閒。", 
            "万缘空去心如水，三乘觉来身似仙。", 
            "偶近上方闻说法，雨花点醒石头顽。"
        ], 
        "title": "赠龙泉张上人", 
        "type": "律诗", 
        "yun": null
    }, 
    {
        "author": "王德纯", 
        "era": "清", 
        "subtype": "七言律诗", 
        "text": [
            "独来祖越意閒閒，彳亍徐行曲径间。", 
            "乱石如迎偏断续，层岩相识尚萦环。", 
            "振衣身到虬龙背，入洞肩齐罗汉班。", 
            "年近古稀知不健，丹梯万丈也能攀。"
        ], 
        "title": "独往祖越寺", 
        "type": "律诗", 
        "yun": "删"
    }, 
    {
        "author": "王德纯", 
        "era": "清", 
        "subtype": "七言律诗", 
        "text": [
            "久视普安岩谷峻，同人偏欲一优游。", 
            "莲台望处真还隐，磨蚁行来去反留。", 
            "太乙阴连杳与似，巨灵擘破浑同俦。", 
            "登坛始见回峰影，何用昏曛到上头。"
        ], 
        "title": "普安观", 
        "type": "律诗", 
        "yun": "尤"
    }, 
    {
        "author": "王德纯", 
        "era": "清", 
        "subtype": "七言律诗", 
        "text": [
            "昔年曾向南康过，佛顶俨然五老峰。", 
            "烟树苍茫迷鹿洞，云岩垠堮露仙踪。", 
            "位数依稀符节合，形容辉映海天重。", 
            "久别庐山真面目，风规隐隐一相逢。"
        ], 
        "title": "五佛顶", 
        "type": "律诗", 
        "yun": "冬"
    }, 
    {
        "author": "王德纯", 
        "era": "清", 
        "subtype": "七言律诗", 
        "text": [
            "风景香岩更不同，诸峰环绕势凌空。", 
            "层峦拔地连云起，峭壁撑天带雨濛。", 
            "翠列芙蓉笼佛殿，青抽玉笋表神功。", 
            "无边胜迹谁能写，图画天开万古雄。"
        ], 
        "title": "香岩寺", 
        "type": "律诗", 
        "yun": "东"
    }, 
    {
        "author": "王德元", 
        "era": "清", 
        "subtype": "七言绝句", 
        "text": [
            "云脚初收月正悬，寒潭一碧浸长天。", 
            "珠光荡漾清波里，稳住骊龙此夜眠。"
        ], 
        "title": "鲫潭霁月", 
        "type": "绝句", 
        "yun": "先"
    }, 
    {
        "author": "王德溥", 
        "era": "清", 
        "subtype": "七言律诗", 
        "text": [
            "暑气全凭急雨收，望中景物接天浮。", 
            "山含鳞甲迷千树，风吼熊罴撼一楼。", 
            "土润不愁龟兆坼，池翻更爱縠纹稠。", 
            "生涯自愧多慵放，欲荷蓑衣向陇头。"
        ], 
        "title": "看山楼对雨", 
        "type": "律诗", 
        "yun": "尤"
    }, 
    {
        "author": "王德溥", 
        "era": "清", 
        "subtype": "七言律诗", 
        "text": [
            "几度峰头对暮曛，幽寻不惮往来频。", 
            "为披榛莽求遗迹，独向烟霞吊隐人。", 
            "漫稿至今传逸调，深林在昔著间身。", 
            "遥遥千古谁为侣，冲晦先生可结邻。"
        ], 
        "title": "过高士坞吊太白山人即用其卜居南屏韵 其一", 
        "type": "律诗", 
        "yun": "真"
    }, 
    {
        "author": "王德溥", 
        "era": "清", 
        "subtype": "七言律诗", 
        "text": [
            "诡迹早离尘壒外，宁须白眼向人斜。", 
            "王孙或讶轻捐国，霅水何妨重有家。", 
            "杖屦半生周海岳，冠裳满目送京华。", 
            "知兵晓吏奚烦试，广识宏才正未涯。"
        ], 
        "title": "过高士坞吊太白山人即用其卜居南屏韵 其二", 
        "type": "律诗", 
        "yun": "麻"
    }, 
    {
        "author": "王德溥", 
        "era": "清", 
        "subtype": "七言律诗", 
        "text": [
            "萍踪长寄白云隈，太白山前斸药来。", 
            "时发清讴还扣石，但逢胜地便衔杯。", 
            "鹤瓢龙笛依形影，白袷玄巾独往回。", 
            "昼寝不知门外客，春深一径长莓苔。"
        ], 
        "title": "过高士坞吊太白山人即用其卜居南屏韵 其三", 
        "type": "律诗", 
        "yun": "灰"
    }, 
    {
        "author": "王德溥", 
        "era": "清", 
        "subtype": "七言律诗", 
        "text": [
            "羽化登仙闻有术，诗成幽邃见还稀。", 
            "山前无复输田种，林下何缘看鹤飞。", 
            "寂寞荒坡浇酒盏，凄迷寒雾袭人衣。", 
            "西湖从尔称高士，十里南屏念所依。"
        ], 
        "title": "过高士坞吊太白山人即用其卜居南屏韵 其四", 
        "type": "律诗", 
        "yun": "微"
    }, 
    {
        "author": "王德爵", 
        "era": "清", 
        "subtype": "五言律诗", 
        "text": [
            "风尘今老矣，且乐我箪瓢。", 
            "医学传三世，恩波沐五朝。", 
            "襟怀常落落，心境自嚣嚣。", 
            "春日浑无事，吟成信手钞。"
        ], 
        "title": "春日偶成", 
        "type": "律诗", 
        "yun": null
    }, 
    {
        "author": "王德爵", 
        "era": "清", 
        "subtype": "七言律诗", 
        "text": [
            "客燕呢喃寄一枝，碧窗水馆细评诗。", 
            "西风黄叶秋声里，疏雨红镫夜话时。", 
            "粟影此身同物外，杨花如梦又情痴。", 
            "屋梁月色思君甚，忆否江南杜牧之。"
        ], 
        "title": "怀内堂弟詹雪樵司马", 
        "type": "律诗", 
        "yun": "支"
    }, 
    {
        "author": "王德爵", 
        "era": "清", 
        "subtype": "七言律诗", 
        "text": [
            "月到江南不肯明，良宵风雨又纷纷。", 
            "何人梁苑歌千里，今夜扬州欠二分。", 
            "误我寻欢沽斗酒，负他学拜换罗裙。", 
            "天公或惜思乡苦，故遣嫦娥隐白云。"
        ], 
        "title": "中秋无月", 
        "type": "律诗", 
        "yun": "文"
    }, 
    {
        "author": "王德爵", 
        "era": "清", 
        "subtype": "七言律诗", 
        "text": [
            "远朝岱岳过城东，驴背吟哦句未工。", 
            "荞麦花铺残雪白，疏林枣映夕阳红。", 
            "人烟渐见荒村里，蛩语偏惊客路中。", 
            "此去平原有公子，人情可与古时同。"
        ], 
        "title": "平原道中", 
        "type": "律诗", 
        "yun": "东"
    }, 
    {
        "author": "王德爵", 
        "era": "清", 
        "subtype": "七言律诗", 
        "text": [
            "西风残柝满城哀，挑尽青镫百感来。", 
            "绿柳何堪经雨雪，紫云深悔出蓬莱。", 
            "此生事业惟酬梦，来世天公莫派才。", 
            "自愿无知如草木，和烟和雨老黄埃。"
        ], 
        "title": "岁残风雨满腹牢骚，拈笔长吟藉舒沈闷二首 其一", 
        "type": "律诗", 
        "yun": "灰"
    }, 
    {
        "author": "王德爵", 
        "era": "清", 
        "subtype": "七言律诗", 
        "text": [
            "桃花林外酒旗飘，曾醉东风听绿幺。", 
            "昔日疏狂齐阮籍，几人勋业似班超。", 
            "草非指佞心终直，桐即知音尾已焦。", 
            "万事不能能饮酒，月明戏举玉杯邀。"
        ], 
        "title": "岁残风雨满腹牢骚，拈笔长吟藉舒沈闷二首 其二", 
        "type": "律诗", 
        "yun": "萧"
    }, 
    {
        "author": "王德爵", 
        "era": "清", 
        "subtype": "七言律诗", 
        "text": [
            "一樽佳酿小园新，才罢迎春又送春。", 
            "流水无心滋绿野，落花有梦怨红尘。", 
            "年华似客留难住，世事如云认不真。", 
            "逢个蜀僧清话久，宛然明月指前身。"
        ], 
        "title": "春暮杂感", 
        "type": "律诗", 
        "yun": "真"
    }, 
    {
        "author": "王德馨", 
        "era": "清", 
        "subtype": "七言律诗", 
        "text": [
            "檐溜初停日已斜，坐看树影上窗纱。", 
            "悠扬琴韵风敲竹，滴沥脂痕雨洗花。", 
            "老去世情如嚼蜡，春来诗思又萌芽。", 
            "小斋莫更嫌岑寂，鼓吹新添两部蛙。"
        ], 
        "title": "雨后小斋独坐", 
        "type": "律诗", 
        "yun": "麻"
    }, 
    {
        "author": "王慧", 
        "era": "清", 
        "subtype": "五言排律", 
        "text": [
            "明德弥苍昊，神功迈大庭。", 
            "怀襄方尽力，胼胝极劳形。", 
            "草木开蒙昧，龙蛇涤秽腥。", 
            "铸金九土贡，志怪八方经。", 
            "苍水先呈简，防风后至刑。", 
            "相传弓剑弃，此地隧泉扃。", 
            "三古遗祠庙，千秋共荐馨。", 
            "璧牲前代典，碑版列朝铭。", 
            "深殿从群后，空山走百灵。", 
            "旧闻云罕驻，今见翠华停。", 
            "心法传河洛，天章焕日星。", 
            "殊恩沾后裔，异数出明廷。", 
            "肃穆瞻新象，登临泊小舲。", 
            "墄垣辞镂琢，户牖炯丹青。", 
            "莫觅藏书穴，徒看窆石亭。", 
            "萝长鼯窜迹，松老鹤修翎。", 
            "众水环襟带，诸峰列嶂屏。", 
            "桥山同故事，寂寞对秋坰。"
        ], 
        "title": "禹陵", 
        "type": "排律", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "郁郁钟山紫气腾，中华民族此重兴。", 
            "江山一统都新定，大纛鸣笳谒孝陵。"
        ], 
        "title": "谒明孝陵四首 其一", 
        "type": "绝句", 
        "yun": "蒸"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "如君早解共和义，五百年来国尚存。", 
            "万世从今真一系，炎黄华冑主中原。"
        ], 
        "title": "谒明孝陵四首 其二", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "将军北伐逐胡雏，并告徐常地下知。", 
            "破帽残衫遗老在，喜教重见汉威仪。"
        ], 
        "title": "谒明孝陵四首 其三", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "汉兵到处虏如崩，万马黄河晓蹴冰。", 
            "直扫幽燕捣辽沈，昌平再告十三陵。"
        ], 
        "title": "谒明孝陵四首 其四", 
        "type": "绝句", 
        "yun": "蒸"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "春波漾绿小桃红，人在平台曲槛中。", 
            "好是周郎兵胜后，二乔含笑向东风。"
        ], 
        "title": "题美人障子", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "湖波如镜荡寒光，曾照金钗十二行。", 
            "一片明光新境界，雪中来过郁金堂。"
        ], 
        "title": "雪中游莫愁湖四首 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "年年打桨石头城，坐阅王侯几战争。", 
            "任夺江山夸胜著，一湖难夺女儿名。"
        ], 
        "title": "雪中游莫愁湖四首 其二", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "江边何处莫愁村，湖雨湖云荡客魂。", 
            "长得佳人抱腰看，不教洗马对人言。"
        ], 
        "title": "雪中游莫愁湖四首 其三", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "长祝龙天护美人，英雄儿女局翻新。", 
            "荷花杨柳华严界，再借湖光现色身。"
        ], 
        "title": "雪中游莫愁湖四首 其四", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "野马尘埃眼底忙，填胸百感正茫茫。", 
            "寻秋借遣愁如海，乌石冈头看夕阳。"
        ], 
        "title": "乌石冈晚眺", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "爨长蒙酋拜下风，当时立马便英雄。", 
            "于今自写牢愁况，如在蛮烟瘴雨中。"
        ], 
        "title": "题丘星史立马图二首 其一", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "我亦曾驱十万师，对君图画写新诗。", 
            "天涯待觅添毫手，来貌南山射猎时。"
        ], 
        "title": "题丘星史立马图二首 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "偶然游戏落谭资，著罢壶天小劫棋。", 
            "乌石冈头挥麈地，仙人去后我来时。"
        ], 
        "title": "东山杨子仙宫题壁（四首之二） 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "修到神仙总有情，旧游时复驻云旌。", 
            "异书傥借葫芦本，不讳人间卖药名。"
        ], 
        "title": "东山杨子仙宫题壁（四首之二） 其二", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "沈沈虎豹正当关，只鹤西归浩渺间。", 
            "说与诸仙同一叹，灵鳌今已失神山。"
        ], 
        "title": "予题杨子仙宫诗，赞仙也，吾宗之彦，与邑人士和章稠叠，不仙之赞而赞赞仙者，戏为玄语，以答雅贶 其一", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "瀛海莲还太乙舟，闲同天老话前游。", 
            "群真正乐钧天奏，辞汉金仙独泪流。"
        ], 
        "title": "予题杨子仙宫诗，赞仙也，吾宗之彦，与邑人士和章稠叠，不仙之赞而赞赞仙者，戏为玄语，以答雅贶 其二", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "洞天丹药苦无资，坐隐闲争一著棋。", 
            "龙脯剖完尘劫换，橘中全局正输时。"
        ], 
        "title": "予题杨子仙宫诗，赞仙也，吾宗之彦，与邑人士和章稠叠，不仙之赞而赞赞仙者，戏为玄语，以答雅贶 其三", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "仙山故侣剧多情，霓帔霞裳引鹤旌。", 
            "瑶简要书都散汉，灵霄乞去上真名。"
        ], 
        "title": "予题杨子仙宫诗，赞仙也，吾宗之彦，与邑人士和章稠叠，不仙之赞而赞赞仙者，戏为玄语，以答雅贶 其四", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "洞天清回销烟霞，欲访仙踪兴倍加。", 
            "每到山溪幽绝处，水边林际见梅花。"
        ], 
        "title": "洞天", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "城北群山拥髻鬟，玉华峰影扑松关。", 
            "春风满眼饶诗思，家在红亭白塔间。"
        ], 
        "title": "赠刘生", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "梅子黄时雨未停，论筐分饷再丁宁。", 
            "人间别有酸心处，浸透曹公醋一瓶。"
        ], 
        "title": "梅子 其一", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "微糁晶盐味更多，儒酸也备席珍罗。", 
            "调羹至竟无他术，鼎鼐功成一味和。"
        ], 
        "title": "梅子 其二", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "蕉叶飘零桂叶枯，东归片影岭云孤。", 
            "春风桃李新阴满，待补山城种树图。"
        ], 
        "title": "镇平城北山曰蕉岭，又曰桂岭，书院所由名也，蕉桂故粤产，今此山乃无萌蘖之存，濯濯者虚有其名矣，若于书院补植以存名实，亦山城一故事也，因赋二诗，寄衡南大令 其一", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "绿天书带月宫香，问字人来满讲堂。", 
            "傍岭愿裁千万本，与公佗日作甘棠。"
        ], 
        "title": "镇平城北山曰蕉岭，又曰桂岭，书院所由名也，蕉桂故粤产，今此山乃无萌蘖之存，濯濯者虚有其名矣，若于书院补植以存名实，亦山城一故事也，因赋二诗，寄衡南大令 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何曾寸草报春晖，琴剑天涯负彩衣。", 
            "但使行人通鸟语，不劳缄札寄当归。"
        ], 
        "title": "山中有鸟鸣，昼夜不绝声，名曰早归，以声似也，诗以寄意 其一", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "鹊语蛛丝总未真，楼头又听鸟鸣春。", 
            "直将思妇心中意，遍劝佗乡远客人。"
        ], 
        "title": "山中有鸟鸣，昼夜不绝声，名曰早归，以声似也，诗以寄意 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海气濛濛生劫尘，鸟声空度春风新。", 
            "自从蕃汉断消息，无限天涯沦落人。"
        ], 
        "title": "次夜复闻鸟鸣，感续二绝句 其一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "鹧鸪啼后子规啼，更送新声渡海西。", 
            "愿祝禽言成准卜，与圆佳梦到春闺。"
        ], 
        "title": "次夜复闻鸟鸣，感续二绝句 其二", 
        "type": "绝句", 
        "yun": "齐"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天涯烽火客西归，沦落宁教素志违。", 
            "解道哥哥行不得，鹧鸪言语未曾非。"
        ], 
        "title": "次颂丞感怀韵 其一", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何劳珍药寄当归，养志萱堂愿已违。", 
            "回首楼台沈蜃气，故山虽好事全非。"
        ], 
        "title": "次颂丞感怀韵 其二", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "宦海风波四十年，布帆安稳竟归田。", 
            "分明剩水残山景，影事重重證画禅。"
        ], 
        "title": "张琴柯以所摹其先德万里归舟图索题，为赋四绝句 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "零缣珍重等楹书，粉本重摹记遂初。", 
            "蒪菜秋风浑有例，季鹰归思托鲈鱼。"
        ], 
        "title": "张琴柯以所摹其先德万里归舟图索题，为赋四绝句 其二", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "乌目山人旧墨存，百千曾购海王村。", 
            "于今已入沧桑劫，归棹天涯倍断魂。"
        ], 
        "title": "张琴柯以所摹其先德万里归舟图索题，为赋四绝句 其三", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "楼船横海苦无功，仓卒难乘破浪风。", 
            "一笑归来春梦醒，江山如画老英雄。"
        ], 
        "title": "张琴柯以所摹其先德万里归舟图索题，为赋四绝句 其四", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "千秋宫体溯皇娥，古艳如闻倚瑟歌。", 
            "上下万年彤史在，笔花开处五云多。"
        ], 
        "title": "题张仙根（芝田）历代宫闱杂事诗卷 其一", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "吟遍宫花字亦香，消磨九十好韶光。", 
            "填胸百代兴亡感，写入新词独擅场。"
        ], 
        "title": "题张仙根（芝田）历代宫闱杂事诗卷 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "燕瘦环肥笔底来，重翻古案隶新裁。", 
            "玉钩斜畔香魂笑，又费人间点鬼才。"
        ], 
        "title": "题张仙根（芝田）历代宫闱杂事诗卷 其三", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "体兼正变古风诗，胡帝胡天更见之。", 
            "从此再开诗世界，五洲万国著宫词。"
        ], 
        "title": "题张仙根（芝田）历代宫闱杂事诗卷 其四", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "剪烛寒窗夜论文，愁来豪气尚干云。", 
            "平生最爱颜光禄，刊落山王咏五君。"
        ], 
        "title": "梅州喜晤梁辑五光禄（国瑞）话旧（八首之三） 其一", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "小隐城西旧草庐，忧时未合老闲居。", 
            "一家渊雅能才语，黄叶空山自著书。"
        ], 
        "title": "梅州喜晤梁辑五光禄（国瑞）话旧（八首之三） 其二", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一篇干宝托搜神，叫阖排云语最真。", 
            "鹑首剪来天已醉，书生何策抗强秦？"
        ], 
        "title": "梅州喜晤梁辑五光禄（国瑞）话旧（八首之三） 其三", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "落魄犹留文字缘，琴音海上断成连。", 
            "眼前世事饶堪醉，待续陶潜饮酒篇。"
        ], 
        "title": "次韵陈汝臣见赠 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "梅花数点见天心，寒入山村雪意深。", 
            "想见闭门人觅句，暗香疏影伴沈吟。"
        ], 
        "title": "次韵陈汝臣见赠 其二", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "新诗赠我灿瑶章，一读能教气一扬。", 
            "自笑朗吟人已识，仙踪韬晦愧纯阳。"
        ], 
        "title": "次韵陈汝臣见赠 其三", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "漠漠寒云雁叫群，哀吟楚些怨湘君。", 
            "乾坤牢落诗人老，何日苍头起异军？"
        ], 
        "title": "次韵陈汝臣见赠 其四", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一角青山世外天，家邻让水与廉泉。", 
            "不妨向帝夸臣宅，身是南朝范柏年。"
        ], 
        "title": "题刘生廉让居图 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "自将廉让署吾庐，五百年来此卜居。", 
            "满眼风波津渡懒，万荷花里读仙书。"
        ], 
        "title": "题刘生廉让居图 其二", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "南飞乌鹊苦无枝，极目沧波绕梦思。", 
            "横槊赋诗豪气在，可堪重对月明时。"
        ], 
        "title": "题之海画扇", 
        "type": "绝句", 
        "yun": "支"
    }, 
    {
        "author": "王慧", 
        "era": "清", 
        "subtype": "五言律诗", 
        "text": [
            "泉声檐槛外，林壑杳然深。", 
            "人世热何处，我来清到心。", 
            "松林藏日色，潭底卧峰阴。", 
            "一自乐天记，山光寒至今。"
        ], 
        "title": "冷泉亭", 
        "type": "律诗", 
        "yun": "侵"
    }, 
    {
        "author": "王慧", 
        "era": "清", 
        "subtype": "七言律诗", 
        "text": [
            "新唐一水绕街东，旧是柴桑五亩宫。", 
            "松菊尚存思祖德，蓬蒿不剪见家风。", 
            "花深鸡犬疏篱外，潮落鱼虾小市中。", 
            "却爱常前双燕子，还寻故垒入帘栊。"
        ], 
        "title": "移居茜里旧宅", 
        "type": "律诗", 
        "yun": "东"
    }, 
    {
        "author": "王慧", 
        "era": "清", 
        "subtype": "七言律诗", 
        "text": [
            "太华峰头见上真，霞衣绰约是前身。", 
            "海中若木何尝夜，天上桃花不计春。", 
            "瞬息去来原是幻，片时欢笑亦相亲。", 
            "钟声已碎昆明劫，好向毗伽问后因。"
        ], 
        "title": "秋夜梦同先慈赋诗得天上桃花之句觉后因足之", 
        "type": "律诗", 
        "yun": "真"
    }, 
    {
        "author": "王慧", 
        "era": "清", 
        "subtype": "七言律诗", 
        "text": [
            "曾向邻居共疑纱，裁云咏絮斗芳华。", 
            "香沾绣帙同分线，春暖妆台互送花。", 
            "漫说罗敷原有婿，可怜蔡琰竟无家。", 
            "于今辫发垂双耳，紫塞斜阳泣暮笳。"
        ], 
        "title": "邻女幼归儒家因婿无籍沦于塞下闻而有感", 
        "type": "律诗", 
        "yun": "麻"
    }, 
    {
        "author": "王慧", 
        "era": "清", 
        "subtype": "七言律诗", 
        "text": [
            "水浅舟胶日半斜，扣舷闲望似天涯。", 
            "烟深竹坞鸠呼雨，潮落芦根蟹聚沙。", 
            "愁绪萦缠同蔓草，年华衰谢感残花。", 
            "剧怜弱女常同泊，相对蓬窗数晚鸦。"
        ], 
        "title": "芝塘候潮因忆亡友", 
        "type": "律诗", 
        "yun": "麻"
    }, 
    {
        "author": "王樛", 
        "era": "清", 
        "subtype": "七言律诗", 
        "text": [
            "未恨途穷阮步兵，路讹偏喜惬幽情。", 
            "寒流静抱孤村碧，平楚遥连晚照明。", 
            "秋色近知为圃乐，病身差幸出游轻。", 
            "何年淄水盘山道，共话南塘九日行。"
        ], 
        "title": "九日同高念东在衡及从子敷政游丰台", 
        "type": "律诗", 
        "yun": "庚"
    }, 
    {
        "author": "王樛", 
        "era": "清", 
        "subtype": "七言律诗", 
        "text": [
            "柳丝摇落叹金城，深夜怀人华发生。", 
            "过雨疏烟浓树影，乍寒脱叶起秋声。", 
            "酒徒未欲论升斗，傲吏惟应隐姓名。", 
            "长羡鹿门多旧侣，沿溪踏月看秋耕。"
        ], 
        "title": "八月十一饮敬兹寓归与信涉仲美坐小园葡萄疏影如画复小酌数盏漫赋一律柬念东", 
        "type": "律诗", 
        "yun": "庚"
    }, 
    {
        "author": "王樛", 
        "era": "清", 
        "subtype": "七言律诗", 
        "text": [
            "黄沙漠漠近幽燕，泽国心惊物候偏。", 
            "远浦送帆初灭影，夕阳到水欲生烟。", 
            "时名愧我甘牛后，归计多君在雁前。", 
            "倘遇相思须载酒，南溪柳外听潺湲。"
        ], 
        "title": "行赵堡口寄念东", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "贤王当代几恭醇，四海荒荒五十春。", 
            "玉斧河山非故土，金縢雷雨属何人？", 
            "杜鹃巢冷诗仍作，鹦鹉盟寒疏枉陈。", 
            "豆粥芜蒌前诏在，也曾哀恸慰臣民。"
        ], 
        "title": "叠前韵 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "未必荀扬便大醇，悔将文字误青春。", 
            "相逢破碎支离局，如此崟崎历落人。", 
            "沧海潮流沈大陆，中天星象动钩陈。", 
            "黄龙旗飐东风急，待看雄军起国民。"
        ], 
        "title": "叠前韵 其二", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "碧海兰苕偶唱酬，诗人从古例悲秋。", 
            "千林落日僧归寺，一笛西风客倚楼。", 
            "尘世折磨增老境，江天空阔有渔舟。", 
            "不须浪跕飞鸢日，已念平生马少游。"
        ], 
        "title": "再叠前韵（秋怀八首） 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "满地凉云漾月华，古堤疏柳已栖鸦。", 
            "玄霜夜捣姮娥药，银汉秋回海客槎。", 
            "饮酒且同陶靖节，上书不慕贾长沙。", 
            "梧桐院宇清阴减，卧看天边雁字斜。"
        ], 
        "title": "再叠前韵（秋怀八首） 其二", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "江山不共岁时迁，看到秋容也黯然。", 
            "漠漠平沙飞独鸟，萧萧落叶咽哀蝉。", 
            "高楼绿酒金龟换，古井青丝玉虎牵。", 
            "锦瑟春心无处托，冷抛弦柱感华年。"
        ], 
        "title": "再叠前韵（秋怀八首） 其三", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "泪洒千秋绝妙辞，风流何处有吾师。", 
            "一编断烂前朝报，百感凄凉乐府诗。", 
            "梦里藏舟移夜壑，醉中呼剑斫雌霓。", 
            "秋江冷共鱼龙卧，不尽平居故国思。"
        ], 
        "title": "再叠前韵（秋怀八首） 其四", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "漫随鹞子过新罗，定后禅心入妙多。", 
            "贤圣与人同寂寞，英雄何事悔蹉跎？", 
            "色身优钵花重现，乐谱迦陵鸟自歌。", 
            "风浪不生云不起，青天碧海镜双磨。"
        ], 
        "title": "再叠前韵（秋怀八首） 其五", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "年年乡梦阻归鞍，恨不随风化羽翰。", 
            "捲土重来心未已，移山自信事非难。", 
            "雨馀玳瑁潮初落，月下珊瑚岛渐宽。", 
            "地老天荒留此誓，义旗东指战云寒。"
        ], 
        "title": "再叠前韵（秋怀八首） 其六", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "铜鼓声中海雾开，大江东去客登台。", 
            "素车白马千秋泪，红粉青衫万念灰。", 
            "逃酒未应衰凤德，读书谁信卧龙才？", 
            "文章刊落身将隐，不待山妻劝老莱。"
        ], 
        "title": "再叠前韵（秋怀八首） 其七", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "未得萧郎作骑兵，已教鲍照赋芜城。", 
            "枯桑摇落天风急，残夜苍凉海日生。", 
            "怖鸽露寒依佛影，愤鼍潮起应军声。", 
            "新歌懒付珠儿女，自写崟崎历落情。"
        ], 
        "title": "再叠前韵（秋怀八首） 其八", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "忍把河山作报酬，五陵佳气郁清秋。", 
            "参差碧瓦何王殿，零落璇题故相楼。", 
            "遗幕逃亡驱鹿部，禁池阑入打鱼舟。", 
            "百年父老关东尽，无复秋风望豫游。"
        ], 
        "title": "三叠前韵（秋怀八首） 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "烽火关山驻翠华，月明宫树有啼鸦。", 
            "海神连弩邀秦辇，天女支机落汉槎。", 
            "环卫千牛归素仗，窥边万马蹴黄沙。", 
            "行人莫问前朝事，秋草离离御路斜。"
        ], 
        "title": "三叠前韵（秋怀八首） 其二", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "沙堤走马几除迁，烜赫声华顿寂然。", 
            "丛棘墓门无大鸟，古槐台省有寒蝉。", 
            "升沈粟羡侏儒饱，歌哭丝将傀儡牵。", 
            "坐致三公待佳传，白头閒过太平年。"
        ], 
        "title": "三叠前韵（秋怀八首） 其三", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "五等勋庸费制词，廿年强寇滞王师。", 
            "乾坤几见回元气，箕斗频闻入怨诗。", 
            "故事空文悬日月，极天荒象阻云霓。", 
            "长星劝汝惟杯酒，戎马关河扰梦思。"
        ], 
        "title": "三叠前韵（秋怀八首） 其四", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "谁持铃铎召修罗，白日荒荒鬼气多。", 
            "地火动摇阿耨达，天龙奔走跋难跎。", 
            "十方已竭降魔法，八部犹喧赞佛歌。", 
            "依旧宝光璎珞相，故应尘劫不能磨。"
        ], 
        "title": "三叠前韵（秋怀八首） 其五", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "河声岳色送征鞍，宫扇云移彩凤翰。", 
            "载宝尚闻朝络绎，要盟谁念事艰难。", 
            "双悬日月天如故，百战河山地本宽。", 
            "留与四方哀痛诏，莱芜风雪话饥寒。"
        ], 
        "title": "三叠前韵（秋怀八首） 其六", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "海气阴阴昼不开，秋生辽后旧妆台。", 
            "黄金天长修宫价，黑土人讹止水灰。", 
            "凤阁平章新改制，龙门游幸各呈才。", 
            "春风回首华清浴，白玉莲花没草莱。"
        ], 
        "title": "三叠前韵（秋怀八首） 其七", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "猎猎牙旗北府兵，将军授钺拥连城。", 
            "材官并用蠕蠕国，幕府兼罗触触生。", 
            "岂有梦工详坼翼，更无故伎识雌声。", 
            "太冲长揖归田日，不尽秋风咏史情。"
        ], 
        "title": "三叠前韵（秋怀八首） 其八", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "眉史修成待酒酬，江南花草不曾秋。", 
            "牙樯锦缆三千里，淡粉轻烟十二楼。", 
            "水阁笙歌开曲宴，河桥灯火数行舟。", 
            "龙蟠虎踞应犹昔，惆怅西风白下游。"
        ], 
        "title": "四叠前韵（秋怀八首） 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "竹西歌吹旧繁华，落日雷塘噪暮鸦。", 
            "绿舫呼筝歌玉树，青帘沽酒醉银槎。", 
            "才人十错猜新谜，游女双弯踏浅沙。", 
            "欲写古欢隋苑夕，二分明月玉钩斜。"
        ], 
        "title": "四叠前韵（秋怀八首） 其二", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "夫差不愿甬东迁，吊古苏台意惘然。", 
            "香径有花栖晚蝶，梧宫无树语哀蝉。", 
            "凄凉儿女千秋泪，佳丽江山万念牵。", 
            "何处夜深腾剑气，虎丘衰草自年年。"
        ], 
        "title": "四叠前韵（秋怀八首） 其三", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "才人例喜骋雄词，此水能当十万师。", 
            "南渡君臣多失策，西湖风月最宜诗。", 
            "梅边移舫飘香雪，柳外通桥落彩霓。", 
            "未许吴山轻立马，等閒留作画中思。"
        ], 
        "title": "四叠前韵（秋怀八首） 其四", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "谁遣西施出苧萝，兴亡事在女戎多。", 
            "卧薪夜室仍教舞，采蕺春山更试歌。", 
            "千古风流成怨毒，廿年雪耻未蹉跎。", 
            "浣沙溪女应相忆，一舸鸱夷恨不磨。"
        ], 
        "title": "四叠前韵（秋怀八首） 其五", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "流落英雄老据鞍，能教龙凤起鳞翰。", 
            "江山残局三分定，豚犬诸郎一战难。", 
            "名士鲫来春水长，女儿花发大堤宽。", 
            "千秋形胜荆襄在，落日城头画角寒。"
        ], 
        "title": "四叠前韵（秋怀八首） 其六", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "扶桑日出海云开，来访琅琊刻石台。", 
            "北徙河流关王气，东封泰岱忆雄才。", 
            "少年结客黄金尽，方士求仙白骨灰。", 
            "极目青齐平野阔，莫教形势失登莱。"
        ], 
        "title": "四叠前韵（秋怀八首） 其七", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "中原百战未消兵，落日黄河绕汴城。", 
            "道士坠驴天下定，香孩夹马圣人生。", 
            "重苏地脉金刀梦，遍散春风玉笛声。", 
            "周鼎已沈何日起，洛阳回首不胜情。"
        ], 
        "title": "四叠前韵（秋怀八首） 其八", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万里重阴拨不开，杜陵空剩赋诗才。", 
            "眼中王质残棋局，梦里胡僧旧劫灰。", 
            "大角气沈箕子国，落花愁上越王台。", 
            "可怜歌舞湖山乐，苦被江头战鼓催。"
        ], 
        "title": "次韵答伯瑶", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "客怀难借越装酬，雁翅城荒海气秋。", 
            "铃语颠风六榕塔，帘钩落日五层楼。", 
            "雕青侠少鹌鹑会，拾翠佳人孔雀舟。", 
            "消耗壮心无处著，十年閒作岭南游。"
        ], 
        "title": "五叠前韵（秋怀八首） 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "珠江从古号繁华，都付斜阳万点鸦。", 
            "霸主宫庭馀断柱，仙郎河汉歇浮槎。", 
            "黄金铸橘公孙树，碧海栽桑子母沙。", 
            "欲写美人香草恨，秋芜满地素馨斜。"
        ], 
        "title": "五叠前韵（秋怀八首） 其二", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "罗浮春酿慰南迁，小饮酥醪意兀然。", 
            "水稻香疏栖夜鹤，木棉阴薄曳秋蝉。", 
            "趁墟货集猺人出，过滘船迟蛋女牵。", 
            "渐习土风思载笔，欲将盘古起编年。"
        ], 
        "title": "五叠前韵（秋怀八首） 其三", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "蛮夷大长亦工词，竟筑朝台望汉师。", 
            "生为丈夫除帝制，死留奇女报佳诗。", 
            "蛟精异代仍黄屋，龙气中天化白蜺。", 
            "一笑南强成底事，看花空发美人思。"
        ], 
        "title": "五叠前韵（秋怀八首） 其四", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "漫将宫历纪楼罗，歌舞江山乐事多。", 
            "石洞逢仙词恍惚，洛川置守事蹉跎。", 
            "残图牛角红云宴，遗忏羊头白雨歌。", 
            "留得镌年双铁塔，不教王梃共消磨。"
        ], 
        "title": "五叠前韵（秋怀八首） 其五", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "岂有奇云起马鞍，且收霸气入词翰。", 
            "分来玫瑰传宗易，醉到芙蓉救劫难。", 
            "蛮市银荒王面变，祖洲药秘鬼心宽。", 
            "登高欲纵中原目，一发青山夕照寒。"
        ], 
        "title": "五叠前韵（秋怀八首） 其六", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "莫言词客例能哀，潦倒秋心唱越台。", 
            "碧玉奇装颩短发，黄金淫祀荡飞灰。", 
            "九牛欲起枭雄梦，二虎终需控禦才。", 
            "那有仙山楼阁在，剧怜左股割蓬莱。"
        ], 
        "title": "五叠前韵（秋怀八首） 其七", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "时难年荒未罢兵，高秋骑马出佗城。", 
            "白云寺古山容瘦，黄木湾深海气生。", 
            "南雪挂松飘昨梦，西风吹荻战秋声。", 
            "大江东去人西上，难遣茫茫百感情。"
        ], 
        "title": "五叠前韵（秋怀八首） 其八", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "海外归来百感生，大江东下客西征。", 
            "沉沉广泽闻狐语，漠漠寒空过雁声。", 
            "万斛荡愁京口酒，四更残月石头城。", 
            "一书慷慨论身世，凄绝天涯此夜情。"
        ], 
        "title": "书孝方与兰西书后 其一", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "何方著足许吾徒，如此江山净土无。", 
            "冻雀哄群嬉坏幕，饥鹰趋食掠平芜。", 
            "干卿甚事寒池水，置我休持热火炉。", 
            "风雪满天尘满地，可容垂钓老江湖。"
        ], 
        "title": "书孝方与兰西书后 其二", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一年几度见明月，况值红羊换劫年！", 
            "万里河山方破碎，一家儿女共团圆。", 
            "群龙无首今何在？雌凤清声夜满天。", 
            "我正忧时不成寐，将诗题寄彩云边。"
        ], 
        "title": "题仲迟月中课读图", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "丝竹当筵酒复醇，兹游未负岭南春。", 
            "落花风雨逢今日，香草沅湘见美人。", 
            "门第乌衣笑王谢，文章蝉噪薄梁陈。", 
            "平生雅忆横江楫，愧向江东作寄民。"
        ], 
        "title": "次易实甫观察即席韵（易实甫名顺鼎）", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "极目平芜欲化烟，春愁黯黯不成眠。", 
            "半醒半醉帘垂地，微雨微晴水拍天。", 
            "望里花光浑暗淡，梦中云气太缠绵。", 
            "伏雷未起蛟龙蛰，閒过东风混沌年。"
        ], 
        "title": "春阴和覃孝方 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "如雾如尘渺不分，碧濛濛地晕斜曛。", 
            "昏沈雷雨龙蛇气，惨澹江山锦绣文。", 
            "九锡绿章花待命，五原青幕鸟呼群。", 
            "天公懒展伤春目，俯瞰神州但密云。"
        ], 
        "title": "春阴和覃孝方 其二", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "岁寒图里松梅竹，谁遣山茶代老松？", 
            "古梦唤回缑岭鹤，仙身呼证洞庭龙。", 
            "拈花一笑人何在？公案三生事偶逢。", 
            "悟彻画禅无我相，满天明月寺楼钟。"
        ], 
        "title": "题易实甫所藏张梦晋岁寒三友图，实甫自言张后身也", 
        "type": "律诗", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "聊共曹参日饮醇，东风沉醉不知春。", 
            "此身未愿谋三窟，吾学原期敌万人。", 
            "细柳军筹寻剧孟，流苏步帐拥娇陈。", 
            "年来豪兴都消尽，已署头衔号逸民。"
        ], 
        "title": "四叠前韵", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "物我安能共化醇，昏昏八表也同春。", 
            "挥斤竞凿中央帝，抟土先愚上世人。", 
            "士气木鸡迟待养，儒书刍狗罢重陈。", 
            "寄愁天上愁天坠，那有星球许殖民？"
        ], 
        "title": "五叠前韵", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "秦汉河山胜国楼，苍茫云物望中收。", 
            "提封五管无交趾，入梦三刀有益州。", 
            "吾辈且为文字饮，此行休负武乡侯。", 
            "眼看到海牂牁水，凭仗清尊写别愁。"
        ], 
        "title": "镇海楼送王豹君方伯（人文）之蜀，次壁间彭刚直韵", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "霸气消沈剩此楼，倚栏坐看瘴云收。", 
            "三江东下朝炎海，五岭南趋控广州。", 
            "此地古来娱越帝，有人今日饯韩侯。", 
            "相期无负千秋在，不作寻常送客愁。"
        ], 
        "title": "叠前韵重送王豹君", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "吴楚青山满柁楼，江帆风利不曾收。", 
            "邮程蜀水先巴水，边塞梁州近益州。", 
            "南徼旌旗开武帝，东都弓矢锡文侯。", 
            "碧鸡金马终无恙，休向乡关起暮愁。"
        ], 
        "title": "来诗有忧滇意，三叠前韵", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "筹边重筑赞皇楼，徼外河山次第收。", 
            "蜀贾早闻通大夏，唐人原惜弃维州。", 
            "金瓶遗策思先帝，铁券分藩比列侯。", 
            "此去安西劳远画，恒沙无劫佛无愁。"
        ], 
        "title": "偶思藏事，四叠前韵", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "如此江山如此楼，黄云出地紫云收。", 
            "蠹残旧义张三世，蜂起新谈大九州。", 
            "海外虬髯空作侠，人间猿臂负封侯。", 
            "学书学剑都无用，胸有茫茫万古愁。"
        ], 
        "title": "七叠韵答来诗意", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "金阙银宫玉作楼，飞升功效几时收？", 
            "花开果落三千岁，棘地荆天四百州。", 
            "今日如求救时相，古人原重富民侯。", 
            "剧怜已竭东南力，难解司农仰屋愁。"
        ], 
        "title": "八叠韵有感于今之言理财者，赋以示王，非专为蜀言也", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "衡阳一老此登楼，廿五年来迹未收。", 
            "诗草偶镌山畔石，画梅同镇海南州。", 
            "千秋铜柱悲交趾，一疏金牌比岳侯。", 
            "霄汉此心吾亦有，倚阑斜日不胜愁。"
        ], 
        "title": "前诗于彭及楼事殊略，为五、六叠韵申其意焉 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "天涯送客五层楼，四月黄梅雨乍收。", 
            "劫火文章谈独漉，烟云图画忆雷州。", 
            "新诗偶和衡阳叟，遗碣难寻胜国侯。", 
            "五百年来弹指顷，不应还替古人愁。"
        ], 
        "title": "前诗于彭及楼事殊略，为五、六叠韵申其意焉 其二", 
        "type": "律诗", 
        "yun": "尤"
    }, 
    {
        "author": "王璋", 
        "era": "清", 
        "subtype": "五言律诗", 
        "text": [
            "问津当重镇，薄暮泛长空。", 
            "流尽三春水，飘然一叶风。", 
            "乱山浮远翠，落日浴残红。", 
            "谈笑天垂幕，车声月色中。"
        ], 
        "title": "台湾八景", 
        "type": "律诗", 
        "yun": "东"
    }, 
    {
        "author": "王璋", 
        "era": "清", 
        "subtype": "五言律诗", 
        "text": [
            "沙积横江路，渔灯入夜阑。", 
            "离离分艇聚，耿耿带星繁。", 
            "照破乾坤梦，觉来岛屿寒。", 
            "待教明月上，鼓棹过前滩。"
        ], 
        "title": "台湾八景", 
        "type": "律诗", 
        "yun": "寒"
    }, 
    {
        "author": "王璋", 
        "era": "清", 
        "subtype": "五言律诗", 
        "text": [
            "百谷东南汇，春潮涨九环。", 
            "急来天外水，突起眼前山。", 
            "吾道虚舟里，人情骇浪间。", 
            "始知浮海者，徒苦不如閒。"
        ], 
        "title": "台湾八景", 
        "type": "律诗", 
        "yun": "删"
    }, 
    {
        "author": "王璋", 
        "era": "清", 
        "subtype": "五言律诗", 
        "text": [
            "雪压重关险，江天俨一新。", 
            "乍拟冰世界，顿改玉精神。", 
            "瘠壤皆生色，空山不染尘。", 
            "寒光如可借，书幌历冬春。"
        ], 
        "title": "台湾八景", 
        "type": "律诗", 
        "yun": "真"
    }, 
    {
        "author": "王璋", 
        "era": "清", 
        "subtype": "五言律诗", 
        "text": [
            "东生沧海日，真景正无边。", 
            "未出光韬焰，将离势烁然。", 
            "金轮浮绿水，灵曜漾青天。", 
            "谩说烟波远，恩晖岛上悬。"
        ], 
        "title": "台湾八景", 
        "type": "律诗", 
        "yun": "先"
    }, 
    {
        "author": "王璋", 
        "era": "清", 
        "subtype": "五言律诗", 
        "text": [
            "水尽山横峙，霞明半岭西。", 
            "寒鸦争乱影，孤鹜与飞齐。", 
            "树点浑成绮，崖悬恍折圭。", 
            "奇观当逸兴，生面早留题。"
        ], 
        "title": "台湾八景", 
        "type": "律诗", 
        "yun": "齐"
    }, 
    {
        "author": "王璋", 
        "era": "清", 
        "subtype": "五言律诗", 
        "text": [
            "指顾层台上，澄清竟若何。", 
            "大都天地阔，不辨水云多。", 
            "棹转争飞鸟，宵鸣听巨鼍。", 
            "此时无限意，万里壮关河。"
        ], 
        "title": "台湾八景", 
        "type": "律诗", 
        "yun": "歌"
    }, 
    {
        "author": "王璋", 
        "era": "清", 
        "subtype": "五言律诗", 
        "text": [
            "伐竹搆江亭，深宵听浪声。", 
            "随风疏欲断，和月到无情。", 
            "忽讶琴书冷，真从几案生。", 
            "波臣应共语，籍籍颂高清。"
        ], 
        "title": "台湾八景", 
        "type": "律诗", 
        "yun": "庚"
    }, 
    {
        "author": "王畿", 
        "era": "清", 
        "subtype": "七言律诗", 
        "text": [
            "江头杨柳草芊芊，何事临岐更茫然。", 
            "匹马短衣愁去路，高堂老母望归年。", 
            "荒鸡频破沧江梦，鼙鼓犹惊紫塞天。", 
            "漫把文章论巴蜀，乌蛮落照夜郎烟。"
        ], 
        "title": "送嵇漪园之黔蜀", 
        "type": "律诗", 
        "yun": "先"
    }, 
    {
        "author": "王畿", 
        "era": "清", 
        "subtype": "七言律诗", 
        "text": [
            "多才未许即长闲，岁月消除笔墨间。", 
            "题尽兴亡悲楚汉，阅残风物对江山。", 
            "萧斋夜雨成灰劫，绝塞春芜老闭关。", 
            "时少英雄成竖子，披图欲使泪痕斑。"
        ], 
        "title": "寄顾景范用山来韵", 
        "type": "律诗", 
        "yun": "删"
    }, 
    {
        "author": "王畿", 
        "era": "清", 
        "subtype": "七言律诗", 
        "text": [
            "一艇溪回带雨轻，断崖千仞入云平。", 
            "丹枫石壁先祠古，黄叶山椒野史成。", 
            "携茗漫尝新汲水，摩碑为检旧题名。", 
            "偶谈遗事还增感，坐对寒岩别有情。"
        ], 
        "title": "同梁汾谒泾阳先生祠坐二泉亭竟日", 
        "type": "律诗", 
        "yun": "庚"
    }, 
    {
        "author": "王畿", 
        "era": "清", 
        "subtype": "七言律诗", 
        "text": [
            "孤屿潆洄古堞东，溪山胜处着神丛。", 
            "春浓游屐迷苍雾，月黑渔舟上晚荭。", 
            "千载国殇存社鼓，百年劳吏听晨钟。", 
            "于今谁识城乌夜，羌笛横吹击柝中。"
        ], 
        "title": "太保墩", 
        "type": "律诗", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "古县枕平皋，襟带山河美。", 
            "往来几度间，总在高秋里。", 
            "柳阴罨翠凉，兰陔循迤逦。", 
            "近陇复遐町，维糜亦维芑。", 
            "爽挹金风吹，润宜玉露靡。", 
            "西成指日临，仓箱庶可拟。", 
            "忆我前岁秋，取道亦于是。", 
            "长途阅歉收，日夕愁无已。", 
            "此地称较可，周遭祗数里。", 
            "今年实厚庆，美不胜屈指。", 
            "岂其考农经，邀丰符祭癸。", 
            "都缘造物仁，绥屡幸致尔。", 
            "教养有相因，切切念以此。", 
            "盈虚递转运，慄慄更忧只。", 
            "九穗亚茎生，白雀食蝗死。", 
            "德感我未能，惟励志不徙。", 
            "来来守牧臣，莫道丰年喜。", 
            "馀三有后谋，我尔其曷以。"
        ], 
        "title": "怀柔县东叠旧作韵", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "绕砌霏繁英，捎檐荫乔木。", 
            "景物会清秋，好供一驻宿。", 
            "萤明今夜窗，帘捲昔年屋。", 
            "洒然片刻閒，书史随意读。"
        ], 
        "title": "密云行宫晚坐", 
        "type": "古风", 
        "yun": "屋"
    }, 
    {
        "author": "弘历", 
        "era": "清", 
        "subtype": null, 
        "text": [
            "驿路马嘶秋，山店鸡鸣晓。", 
            "玉轮已就缺，清光犹带皎。", 
            "野水明溪头，凉飔荡林表。", 
            "依微兰埒辨，络绎缇骑绕。", 
            "随时爱景光，寄兴殊不少。"
        ], 
        "title": "晓月", 
        "type": "古风", 
        "yun": "筱"
    }, 
    {
        "author": "弘历", 
        "era": "清", 
        "subtype": null, 
        "text": [
            "古人曾有言，力学如行路。", 
            "设不进一步，即为退一步。", 
            "高秋驻行宫，清暇鲜几务。", 
            "耽书有宿缘，娱此深山暮。", 
            "即景自体验，未觉胜前度。", 
            "踟蹰生愧惭，空复寻章句。"
        ], 
        "title": "读书效朱子体", 
        "type": "古风", 
        "yun": "遇"
    }, 
    {
        "author": "弘历", 
        "era": "清", 
        "subtype": null, 
        "text": [
            "出匣宝气腾葱郁，秋水一湾落霞拂。", 
            "游刃恢恢岂少𠜾，疑有丁甲相呵㗵。", 
            "蟠虬之而鼌采蔚，当年西序横陈物。", 
            "介绍大训连朱芾，姬室文明此黼黻，遐思成康不可迄。"
        ], 
        "title": "汉玉赤刀歌", 
        "type": "古风", 
        "yun": "物"
    }, 
    {
        "author": "弘历", 
        "era": "清", 
        "subtype": null, 
        "text": [
            "晓行亘驿路，袷衣侵峭凉。", 
            "爱此晨曦殷，离离白露光。", 
            "马度阪莎湿，风拂崖荔香。", 
            "山田铜雀鸣，秋稼如云黄。", 
            "谁云地利遗，垦植弥遐荒。", 
            "䆒不免饥寒，翻以增徊徨。"
        ], 
        "title": "晓行", 
        "type": "古风", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "前岁沈家村，他处歉秋此较好。", 
            "今岁沈家村，却同他处登万宝。", 
            "安得遍海宇，皆似沈家村。", 
            "旱暵可戽涝可泄，五谷常穫孳鸡豚。", 
            "村内老翁抱其孙，怃然独不喜，蹙眉相与言。", 
            "三时勤农实已惫，远近俱收向谁卖。"
        ], 
        "title": "沈家村", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "山花无名致总佳，浅绛深黄争倩若。", 
            "诗人画客几曾经，雁塞龙堆欣所托。", 
            "丁星玉露且鲜妍，摇曳金风未落寞。", 
            "挂瓶聊与作清供，依旧前秋毡室乐。", 
            "恰似丈殊示善财，采来茎草无非药。"
        ], 
        "title": "瓶花", 
        "type": "古风", 
        "yun": "药"
    }, 
    {
        "author": "弘历", 
        "era": "清", 
        "subtype": null, 
        "text": [
            "夜雨酿晨寒，曦轮隐峰半。", 
            "旋旋暖光吐，林樾增辉绚。", 
            "露重马蹄湿，峦回鸟道转。", 
            "旷谷捲千幕，野火腾馀爨。", 
            "气压不能升，结作白云片。", 
            "始穿云际出，忽据云上看。", 
            "乃知岚霭奇，总自人意幻。", 
            "揽辔立斯须，清吟纪所见。"
        ], 
        "title": "晓行即景", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "暖气泛楚江，肃肃雁北乡。", 
            "北人谓之来，南人谓之往。", 
            "塞垣寒气早，雁赴衡阳期。", 
            "北人谓之往，南人谓之来。", 
            "乃知往来无定论，随阳岂解分主宾。", 
            "霜夜嘹嘹数声度，又是一番诗意新。"
        ], 
        "title": "闻雁", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "呦鹿秋深鸣，其声隔涧闻。", 
            "雄者各护雌，争长难同群。", 
            "合围广甸中，麌麌乃毕臻。", 
            "避人相率驰，命侣无区分。", 
            "不惟忘妒猜，而转情相亲。", 
            "䦧墙外禦侮，兽然何况人。"
        ], 
        "title": "呦鹿", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "有山盘盘，有水潺潺，逢二老兮其间。", 
            "远而望之，前者友而后者恭，若伯仲也。", 
            "近而睇之，日斯迈而月斯征，乃同根生也。", 
            "二老之芳踪，吾不得而知也。", 
            "考之古则有其人，曰夷齐也。", 
            "夫何饿西山而僵仆者，挺朔漠而轮囷。", 
            "惟彼与此兮，孰主孰宾。", 
            "岂惟周粟之不食兮，盖自赋质以来曾烟火之未亲。", 
            "讵黄农虞夏之不可见兮，元黄初判落落者与天地而长存。", 
            "雪覆曦暄，何凉何燠。", 
            "夏茂冬彫，何同何独。", 
            "兽伏鸟栖，何徵何逐。", 
            "胡倚嬴封，何荣何辱。", 
            "吁嗟大隐兮，视此山木。"
        ], 
        "title": "夷齐松歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "海客谈蜃楼绛宫，明灭杳难睹。", 
            "齐人诩瀛洲三岛，荒唐无处所。", 
            "岂如山市擅奇观，惜乎初未闻之古。", 
            "秋山行旅旧曾图，烟树苍茫知几许。", 
            "水气岚光同一如，爰为标名诗以谱。", 
            "雁塞龙堆万岭盘，风清霜白九秋序。", 
            "晓星初上残月明，寥天将曙朱轮吐。", 
            "停鞭绝顶少徘徊，山腰荟蔚才一缕。", 
            "非烟非雾复非云，如岳如楼更如橹。", 
            "须臾变幻满空白，几点金焦露龋龋。", 
            "翠柏丹枫时隐现，陡壁悬崖互容与。", 
            "乍合倏离难捉摸，马腾波赴谁部伍。", 
            "如从云海泛骞槎，咫尺琳宫并瑶圃。", 
            "谷神游戏有是哉，画家留白此鼻祖。"
        ], 
        "title": "山市行", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "呦鹿鸣深秋，虞人哨致之。", 
            "格物有会心，祗缘声应随。", 
            "哨鹿古未闻，差如鹤雉媒。", 
            "湥涧一声鸣，麌麌争长来。", 
            "晓起登崇山，山下止顿所。", 
            "万灯如列星，秋池浸天宇。", 
            "即鹿以类招，偶一试其技。", 
            "鹿来固欣然，鹿去亦可喜。"
        ], 
        "title": "哨鹿", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "夜雨涨野水，晓风驱絮云。", 
            "驿路九秋景，客鞭凉露晨。", 
            "鹿柴有人家，烟火东西邻。", 
            "塞行将及月，闻鸡意却欣。", 
            "万里玉关外，忆彼长戍人。"
        ], 
        "title": "九月朔日作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "御湖芙容强半紫，山庄䓿萏如霞美。", 
            "初来时节乃新秋，谓是偶然耐寒尔。", 
            "塞垣旋跸近重阳，尚有临波缬红绮。", 
            "宛向霜天共菊芳，依然露屿同葭倚。", 
            "南暄北冷殊未然，彼屈此伸固其理。"
        ], 
        "title": "晚荷", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "江南古来称泽国，十岁九涝患不息。", 
            "集议为谋疏浚方，补救惟应尽人力。", 
            "潮灾数十岁一遇，不先不后於兹值。", 
            "呜呼一歌兮歌始辞，遥遥南望兴嗟咨。"
        ], 
        "title": "江南潮灾叹七首 其一", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "有奏有奏自南来，七月望日潮为灾。", 
            "天纲浡潏洪涛涌，气压百川为倒回。", 
            "纵有禹也应束手，胥为鱼矣惟增哀。", 
            "呜呼二歌兮歌再陈，披奏到今常戚辛。"
        ], 
        "title": "江南潮灾叹七首 其二", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "苏松郡邑滨大海，民乏那堪遇凋瘵。", 
            "一夕风涛多没沦，南汇崇明首称最。", 
            "去岁淮扬河患重，胡乃灾伤一时会。", 
            "呜呼三歌兮歌放言，波臣何处为招魂。"
        ], 
        "title": "江南潮灾叹七首 其三", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "彼时闻道多东风，赤龙奋怒长蛟洪。", 
            "鼋鼍□蝄借势雄，磨牙砺爪思腹充。", 
            "万间茅屋如捲蓬，须臾化作冯夷宫。", 
            "呜呼四歌兮歌四叠，伤哉吾民命轻叶。"
        ], 
        "title": "江南潮灾叹七首 其四", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "民命轻于叶可伤，昏夜走避无向方。", 
            "巨浪连山风更鼓，浤浤汨汨雨屑凉。", 
            "屋庐漂荡全家没，其稍幸者乃有孤儿𠢐妇哭其傍。", 
            "呜呼五歌兮歌未阑，不必眼见涕汍澜。"
        ], 
        "title": "江南潮灾叹七首 其五", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "死者已矣生堪悯，惊魂才定沉酸引。", 
            "强夺弱餐祗为饥，毋牵子售非由忍。", 
            "此时破屋已无依，转眼冬来更寒窘。", 
            "呜呼六歌兮歌将已，不为空言徒罪已。"
        ], 
        "title": "江南潮灾叹七首 其六", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "谁云救灾无善策，尽一分心一分益。", 
            "截漕蠲税粗示概，调剂详筹牧臣职。", 
            "仓储库帑莫吝悭，墨吏豪胥戒侵索。", 
            "呜呼七歌兮歌悄终，吾言有尽心何穷。"
        ], 
        "title": "江南潮灾叹七首 其七", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "山庄回跸林犹绿，一夜霏霜幻何速。", 
            "兼以谷风飒沓之，振萚须臾万山秃。", 
            "鹿叫榛烟失所藏，幽禽下树𪅎残黄。", 
            "平湖贴贴如湔锦，奚必三湘七泽傍。", 
            "宛转忙飞更閒委，忆六年前曾咏此。", 
            "同时赓者存殁半，况兹薄质胡可恃。"
        ], 
        "title": "振萚行", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "我读杜诗亦已屡，每一开编兴会殊。", 
            "与造物游不知穷，柳州所言谓是乎。", 
            "衙官屈宋徒自诩，律惊神鬼诚无如。", 
            "寻章摘句祗陋耳，抹月批风犹故吾。"
        ], 
        "title": "读杜诗", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "山田率有收，其说颇尝试。", 
            "陂陀易疏泄，霖雨无忧积。", 
            "气润蒸雾露，便旱犹沾洎。", 
            "所以其生谷，短茎而硕穟。", 
            "屈指数年间，五过乃丰四。", 
            "去岁山左歉，赈恤亦云备。", 
            "所济䆒难遍，灾黎群走避。", 
            "携妻负其孩，来者以万计。", 
            "亦有筐盛种，或乃犁拖㹀。", 
            "恳辟厥荒确，谋食聊托寄。", 
            "长吏漫遮回，轻去岂其志。", 
            "幸得免沟壑，何分内外地。", 
            "几见榆关外，耕作恣民意。", 
            "以此略为慰，更复念不置。", 
            "聚者日以众，地利己无弃。", 
            "谷贱则伤农，天时况难必。", 
            "嗟嗟守牧臣，岂不深长思。"
        ], 
        "title": "山田", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "泰交堂陛列鸳联，日暖彤墀淑景鲜。", 
            "祗以赓歌鸣喜起，非誇宴乐沸丝弦。", 
            "觞浮柏叶添吟兴，笔洒琼华映绮筵。", 
            "更庆元正飘六出，又增新瑞纪瑶编。"
        ], 
        "title": "新正二日召集群臣於乾清宫赋柏梁体诗朕既首倡又成七言一章", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "永康晓辟问安回，凤辇晨游重侍陪。", 
            "摇曳晴光看御柳，分明春色遍宫梅。", 
            "西山翠映屏风列，太液冰融镜面开。", 
            "仰识慈颜多悦豫，熙熙万物乐春台。"
        ], 
        "title": "二月十三日恭侍皇太后游瀛台纪事", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "渔父重来旧路迷，桃花片片水澌澌。", 
            "讵知洞口维舟楫，已与人间别町畦。", 
            "桑柘阴蒙鸡犬墅，云山春霭钞锣溪。", 
            "南阳刘子胡为者，却向丹台问玉梯。"
        ], 
        "title": "题赵伯驹桃源图", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "山村水郭听吴歌，最是江南佳胜多。", 
            "不必楼台烟雨里，却看桑柘晚春过。", 
            "秧针插遍青千顷，茧簇堆来白几窠。", 
            "吟罢七言双桨荡，同予乐处在人和。"
        ], 
        "title": "题唐寅江南农事图", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "悠然凭眺乐如如，万顷波光接太虚。", 
            "不定烟岚浮岭岫，无心飞跃任鸢鱼。", 
            "风吹縠面文章好，诗托峰眉气象舒。", 
            "试弄扁舟泛寥廓，遐情还忆渭滨渔。"
        ], 
        "title": "暮春圆明园即景杂赋五首 其三", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "玻璃瓶子蒜头粗，绰约新荷插几株。", 
            "帘幕风轻香欲送，几筵光净澹如无。", 
            "乍疑仙子垂文履，不数冰心在玉壶。", 
            "爱煞虚明表里彻，书窗坐对足清娱。"
        ], 
        "title": "咏瓶中新荷", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "为忆传经开绛帐，还教赞化入黄扉。", 
            "精神秋水原无滓，气象光风却久违。", 
            "武相只今劳杖履，文丞应即整裳衣。", 
            "喜逢长至晴和候，待步金门暖日晖。"
        ], 
        "title": "大学士福敏久未入直为赋长句赐之", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "响送秋声夜雨长，朝来添得几分凉。", 
            "廉纤乍润蔬畦绿，淅沥频霏菊蕊黄。", 
            "暗锁远岚疑是雾，寒侵晚圃却非霜。", 
            "凭阑眺望增吟兴，一幅颠翁画渺茫。"
        ], 
        "title": "秋雨", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "菊蕊舒黄枫叶红，重阳还与去年同。", 
            "却惊时序驰驹隙，漫惜芳菲逝水东。", 
            "落帽输他誇俊逸，宵衣惟我积忧忡。", 
            "朝来纵不登高望，万户饥寒在眼中。"
        ], 
        "title": "九日", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "面水澄泓背碧山，几楹蜗舍绿杨环。", 
            "箔头摘茧开帘晒，町畔看秧杖策还。", 
            "太古林泉惟静静，长年鸡犬自閒閒。", 
            "应知尘世无堪比，只在桃源莲社间。"
        ], 
        "title": "题文嘉南村草堂图", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "两峰天辟仙壶路，到眼江山万派分。", 
            "树匝丹崖空外合，泉鸣碧㵎静中闻。", 
            "缘阶萚走秋声细，袅䁀香飘瑞霭纷。", 
            "今日身行图画里，六尘幻有等浮云。"
        ], 
        "title": "登盘山天成寺江山一览阁作", 
        "type": "律诗", 
        "yun": "文"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "时狩由来武■修，特临南苑肃貔貅。", 
            "龙骧选将颇兼牧，天驷抡才骥共骝。", 
            "组练光生残雪映，旌旗影动朔云浮。", 
            "承平讵敢忘戎事，经国应知有大猷。"
        ], 
        "title": "大阅", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "南苑重来羽骑驰，离宫未御已经时。", 
            "新诗消遣閒中兴，旧学商量静里知。", 
            "花笑迎人誇得意，鸟吟为我话相思。", 
            "留连不是耽风景，却惜年华暗转移。"
        ], 
        "title": "南苑新衙门行宫即事", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "十笏蜗居却可居，洒然水竹适三馀。", 
            "阎浮提里无尘界，静致山中太古初。", 
            "倦倚匡床閒梦蝶，独临曲沼乐同鱼。", 
            "还思放笔徜徉际，白石清泉尽起予。"
        ], 
        "title": "倪瓒水竹居图", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "初长晴旭照丹墀，霭霭祥光散綵旗。", 
            "最是瑶阶称祝日，常逢玉琯复阳时。", 
            "和风淡荡频传喜，好鸟间关解献诗。", 
            "敬捧霞觞介眉寿，千秋万载沐恩慈。"
        ], 
        "title": "恭上皇太后圣寿诗", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "女夷应是惜韶华，点缀繁英分外嘉。", 
            "数种寒芳凝玉露，几枝浓艳注丹霞。", 
            "兴添敲句抽思丽，清伴㷊香袅篆斜。", 
            "见说家丞重秋实，祗今秋实让秋花。"
        ], 
        "title": "题余省秋芳图", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "为报阳和到九重，一枝红绽暗香浓。", 
            "亚盆漫忆辞东峤，作友何须倩老松。", 
            "鼻观恭来谙断续，心机忘处对舂容。", 
            "林椿妙笔林逋句，却喜今朝次第逢。"
        ], 
        "title": "养心殿古干梅", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "微风细雨暮春时，窣地青青蘸柳丝。", 
            "新水载舟还力弱，柴门绝客欲开迟。", 
            "寻山恰称閒游屐，披卷何须镇下惟。", 
            "最爱子西淂意句，萧斋独对有馀思。"
        ], 
        "title": "题画八首 其一", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "选胜新开莲社场，良朋策杖已相将。", 
            "纵横细检空王语，馥郁频烧心字香。", 
            "幽梦乍醒知蝶化，尘缘欲净验龟藏。", 
            "陶公何用肩舆返，也是人间一酒狂。"
        ], 
        "title": "题画八首 其二", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "树侵檐角草侵阶，散步新青印靸鞋。", 
            "隔浦画图排蟹舍，远山苍翠润琴斋。", 
            "爱耽静息中书趣，为识清标从事佳。", 
            "王谢家风今尚在，高谈挥麈傲无怀。"
        ], 
        "title": "题画八首 其三", 
        "type": "律诗", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "溪亭消夏俯清涟，波面风来簟縠鲜。", 
            "新笋成林才个个，嫩荷出水故田田。", 
            "嵇含花木閒批点，蒙叟逍遥减扑缘。", 
            "唤起羲之笑多事，蒲葵随有不须钱。"
        ], 
        "title": "题画八首 其四", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "参汉虬鳞翠十寻，团团如盖散清阴。", 
            "暂抛居士齐眉杖，静抚中郎焦尾琴。", 
            "指上泉流疑涧底，林端涛泛似秋深。", 
            "怡情自具成连调，一幅希夷物外心。"
        ], 
        "title": "题画八首 其五", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "梅是山妻鹤是男，逋翁妙偈阿谁参。", 
            "灵台明处丹成九，耳观清时笛弄三。", 
            "八字疏眉连玉笋，小团双凤贮都篮。", 
            "旋收茟砚排书卷，怕作文章博大惭。"
        ], 
        "title": "题画八首 其六", 
        "type": "律诗", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "弄棹沧浪破碧流，药垆茗椀伴浮游。", 
            "神仙潇洒惟同李，天地沈酣不异刘。", 
            "有兴只须来泛雪，忘机那复虑惊鸥。", 
            "溪亭为问招呼者，妙处逍遥也羡不。"
        ], 
        "title": "题画八首 其七", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "层楼萧寂隔尘喧，一卷黄庭独闭门。", 
            "习静从知泰宇定，养生饶得谷神存。", 
            "架头古史翻鱼鲁，瓮里新醅泛觯樽。", 
            "底事渔人轻鼓枻，桃花深处是仙源。"
        ], 
        "title": "题画八首 其八", 
        "type": "律诗", 
        "yun": "元"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "只道宜晴雨亦宜，偏亲诗客露丰姿。", 
            "暂游洛浦将飞际，小浴温泉未起时。", 
            "浓抹几番因洗净，淡妆无力倩谁持。", 
            "天公应惜胭脂褪，故把珠帘四面垂。"
        ], 
        "title": "雨中看红梨", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "尺幅衡笺画蜀山，云岚层叠许谁攀。", 
            "密围古树四时翠，独闭柴扉镇日閒。", 
            "苔色侵眸纷绿缛，溪声入耳隐潺湲。", 
            "浑如雨霁轻烟敛，矗矗棱峰濯晓鬟。"
        ], 
        "title": "米黻岷山真迹", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "风尘潦倒五羊秋，曾作珠江泛月游。", 
            "乞写天南无限感，英雄儿女一齐愁。"
        ], 
        "title": "乞李晴帆（香溪）画珠江泛月图", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东南立马阵云寒，杨柳春风解玉鞍。", 
            "半壁山河行奠定，不妨闲向晚凉看。"
        ], 
        "title": "伯惠以其先人禹勤刺史柳阴洗马图索题，为赋四绝 其一", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "刷马江洲意气豪，中原战罢脱征袍。", 
            "柳花黄扑桃花紫，看蹴春流起怒涛。"
        ], 
        "title": "伯惠以其先人禹勤刺史柳阴洗马图索题，为赋四绝 其二", 
        "type": "绝句", 
        "yun": "豪"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "闲写丹青定自怜，一州斗大当凌烟。", 
            "千金市骏空相惜，如此英雄负少年。"
        ], 
        "title": "伯惠以其先人禹勤刺史柳阴洗马图索题，为赋四绝 其三", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "攀条还共感遗芬，难挽天河洗战云。", 
            "汗马无功桑海变，题诗人是故将军。"
        ], 
        "title": "伯惠以其先人禹勤刺史柳阴洗马图索题，为赋四绝 其四", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "蕴雪含冰泌齿凉，两团绿玉许分尝。", 
            "浮瓜待作南皮会，去赴新亭看月光。"
        ], 
        "title": "衡仲以西瓜见饷，兼约可园赏月 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "荐玉春盘海有氛，故侯门巷冷秋云。", 
            "金刀欲下踌躇甚，多恐神州似此分。"
        ], 
        "title": "衡仲以西瓜见饷，兼约可园赏月 其二", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "瀛海无波桂殿秋，送君去作广寒游。", 
            "嫦娥正织登科记，看取题名最上头。"
        ], 
        "title": "送黄翼臣（桂荣）秋试 其一", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "盛事流传记昔贤，橡花红遍岭东天。", 
            "神州苍莽英雄出，不为科名合著鞭。"
        ], 
        "title": "送黄翼臣（桂荣）秋试 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "浩浩天风入素琴，刺船人去有遗音。", 
            "不须更恨神山远，留取相思海样深。"
        ], 
        "title": "答王贡南同年 其一", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "弱水三神仙有劫，灵山一会佛无缘。", 
            "何当再结人天果，铜狄摩挲五百年？"
        ], 
        "title": "答王贡南同年 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "杨柳鹃声荡古愁，陆沈无力挽神州。", 
            "不如同学希夷蛰，梦醒梁唐晋汉周。"
        ], 
        "title": "答王贡南同年 其三", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "十载空随侠客装，扶馀何处有真王？", 
            "火龙天遁真吾法，万里西风曳剑光。"
        ], 
        "title": "答王贡南同年 其四", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "环书喜字递鸾笺，喜占春光十日先。", 
            "想见药王亲抱送，玉晨君正领诸天。"
        ], 
        "title": "次韵贺师伊生子", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "载酒名园取次过，江城无奈落花何！", 
            "天涯幸有生春手，写出南枝雪意多。"
        ], 
        "title": "刘彤轩以画梅及诗卷见赠，用卷中过梅岭韵答之 其一", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万里归槎客写梅，海云浓处墨花开。", 
            "年来羹鼎因和误，孤负春风说占魁。"
        ], 
        "title": "刘彤轩以画梅及诗卷见赠，用卷中过梅岭韵答之 其二", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "洒洒春痕满笔端，罗浮梦断客衣寒。", 
            "卷中诗句都清绝，合与梅花一例看。"
        ], 
        "title": "刘彤轩以画梅及诗卷见赠，用卷中过梅岭韵答之 其三", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "挥尽金壶墨几丸，调冰弄雪不知寒。", 
            "广平铁石心肠在，更倩先生为写看。"
        ], 
        "title": "刘彤轩以画梅及诗卷见赠，用卷中过梅岭韵答之 其四", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "漠漠晴烟绿拍堤，韶光老尽乱莺啼。", 
            "垂杨绝解趋风气，摇曳春条总向西。"
        ], 
        "title": "春日杂诗（四首之二） 其一", 
        "type": "绝句", 
        "yun": "齐"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "极目春城夕照中，落花飞絮木棉风。", 
            "绝无衣被苍生用，空负遮天作异红。"
        ], 
        "title": "春日杂诗（四首之二） 其二", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "旌阳家世本神仙，拜月琼闺奏绿笺。", 
            "欲跨紫鸾寻母去，芙蓉花满洞中天。"
        ], 
        "title": "侍香集题词为孝女许曼仪作 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "紫府沈沈太乙居，九天瑶简降新除。", 
            "尘寰小谪期刚满，绛阙清衔亚侍书。"
        ], 
        "title": "侍香集题词为孝女许曼仪作 其二", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "奏罢灵璈下玉清，瑶池仙侣忆飞琼。", 
            "排云重定真灵位，实箓新签孝女名。"
        ], 
        "title": "侍香集题词为孝女许曼仪作 其三", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "九霄绛节引朝真，弹指人天隔几尘。", 
            "亲捧玉符书凤诰，大年还乞与灵椿。"
        ], 
        "title": "侍香集题词为孝女许曼仪作 其四", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "玉虚退直散仙班，宴罢红云洞府闲。", 
            "阿母绮窗春昼永，观香妹妹话人间。"
        ], 
        "title": "侍香集题词为孝女许曼仪作 其五", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "碧城缥缈驻飞鸾，弄玉吹笙翠袖单。", 
            "夜半赤龙萧史去，满天明月凤台寒。"
        ], 
        "title": "侍香集题词为孝女许曼仪作 其六", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "六铢轻惹玉炉香，俯瞰红尘下界忙。", 
            "莫向麻姑问沧海，蓬莱清浅近栽桑。"
        ], 
        "title": "侍香集题词为孝女许曼仪作 其七", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "蟠桃高会集灵媛，六甲飞符叩上元。", 
            "凤篆螭章开秘笈，授书还念玉芝园。"
        ], 
        "title": "侍香集题词为孝女许曼仪作 其八", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "静寄轩中祀玉容，绣床脂盝半尘封。", 
            "彩云捧出天人影，勾曲家风道气浓。"
        ], 
        "title": "侍香集题词为孝女许曼仪作 其九", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "玉树风凋第六株，碧云宵冷一星孤。", 
            "蜺旌南海春行部，苦向朱明念鲍姑。"
        ], 
        "title": "侍香集题词为孝女许曼仪作 其十", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "瑶天珠宿感年华，仙算难延怨帝车。", 
            "休唱人间可哀曲，绛河吹泪湿昙花。"
        ], 
        "title": "侍香集题词为孝女许曼仪作 其十一", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "云驭迢遥怆孝思，仙心难写入新诗。", 
            "谁知天上骖鸾去，金管争题少女碑。"
        ], 
        "title": "侍香集题词为孝女许曼仪作 其十二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "画意诗情两并浓，王郎丘壑自罗胸。", 
            "小桥流水孤村路，著个看山谢叠峰。"
        ], 
        "title": "晓沧不工画而为谢叠峰少将作小幅山水，自题诗其上，戏为书此", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "热河紫翠郁千峰，曾护风云驻六龙。", 
            "下马斜阳拜行阙，白头宫监话文宗。"
        ], 
        "title": "题康步崖中翰（咏）出塞集（八首之一）", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "又费先生解阮囊，买秋为我展重阳。", 
            "拚他风雪残年迫，不碍黄花晚节香。"
        ], 
        "title": "谢芝叟惠菊 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "秋圃看花兴久阑，傲霜枝尚未凋残。", 
            "斜阳鱼市无人赏，留共先生保岁寒。"
        ], 
        "title": "谢芝叟惠菊 其二", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "文坛新岁策奇勋，管领书城十万军。", 
            "自写瑶章奏天阙，九霄红现吉祥云。"
        ], 
        "title": "元旦试笔", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "琼楼缥缈玉人家，曾听灵璈醉碧霞。", 
            "残月五更仙梦醒，空山翠羽咒梅花。"
        ], 
        "title": "琼楼", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "奏罢升平雅颂声，书生四十出专城。", 
            "讼庭花落钞吟卷，宦况诗心一样清。"
        ], 
        "title": "滋膺同年以吟草偶存及四楼吟集见示，题此归之 其一", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "玉滘潮生画舫迟，河阳花好种连枝。", 
            "春江打桨迎桃叶，韵绝风流大令诗。"
        ], 
        "title": "滋膺同年以吟草偶存及四楼吟集见示，题此归之 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "平生言语爱风华，烟月文章愧作家。", 
            "自捧瑶篇诵佳句，满帘香雪落梅花。"
        ], 
        "title": "滋膺同年以吟草偶存及四楼吟集见示，题此归之 其三", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "击钵曾催诗百篇，春风送暖又新年。", 
            "觞花待醉金城月，更比西楼雅集圆。"
        ], 
        "title": "滋膺同年以吟草偶存及四楼吟集见示，题此归之 其四", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "驾山谁策六鳌来，底事春云郁不开！", 
            "天为至尊忧社稷，不教华月照瀛台。"
        ], 
        "title": "元夕无月感赋（四首之二） 其一", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万里潜郎祝圣安，金吾此夜禁应宽。", 
            "红门花火词臣记，多恐君王未得看。"
        ], 
        "title": "元夕无月感赋（四首之二） 其二", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "去年花里劳相访，今日花开始遇君。", 
            "诗笔千秋官八品，果然俊逸属参军。"
        ], 
        "title": "赠柳参军（二首之一）", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "鸣鸠声里晚霏霏，乱逐飞花点袷衣。", 
            "林气微寒云气湿，满兜春雨塔山归。"
        ], 
        "title": "塔山雨归", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "叠石为山山上台，池亭䆗窱画图开。", 
            "江山漫说潮阳好，只为西园也合来。"
        ], 
        "title": "西园作 其一", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "神州极目海云昏，琴剑东山席且温。", 
            "留与他年志流寓，百花生日到西园。"
        ], 
        "title": "西园作 其二", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "蚝墩墩畔话乡关，满眼沧桑客退闲。", 
            "不是争墩王介甫，与君各自占东山。"
        ], 
        "title": "马荦飞孝廉（如龙）斋中小集，答竹坪", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "城下清江城上楼，阳关三叠韵初收。", 
            "文星南极尊前客，白雪西山剑外州。", 
            "故事蛮夷谈大长，新封方伯帅诸侯。", 
            "蚕丛鸟道今平地，无复当年蜀道愁。"
        ], 
        "title": "九叠韵重送王豹君", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "眼中缥缈此飞楼，一代英雄坐上收。", 
            "木石心肠歌小海，神仙名姓占高州。", 
            "黑头公望推王掾，青骨平生羡蒋侯。", 
            "太史能文广文冷，有诗排闷酒浇愁。"
        ], 
        "title": "是日之客王方伯外，有蒋亦贌廉访（式芬）、潘左阶观察（文铎）、夏用卿殿撰（同和），而主人则丁伯厚侍讲（仁长）、吴玉臣编修（道镕）、汪莘伯广文（兆铨）及予也，十叠前韵", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "文章不数赋登楼，江左夷吾望早收。", 
            "洱海苍山怀故国，华阳黑水领梁州。", 
            "筹边若访征南将，被甲应逢新息侯。", 
            "为道丘迟今问讯，莺花三月寄春愁。"
        ], 
        "title": "十一叠韵兼寄怀马介堂军门（维骐）成都", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "寥落元龙百尺楼，祗馀湖海气难收。", 
            "雄心河曲三呼渡，残梦天门八督州。", 
            "嵩室白衣归李泌，谷城黄石瘗留侯。", 
            "刘郎已悔神仙误，天上何曾可寄愁？"
        ], 
        "title": "十八叠韵答玉臣", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万方多难此登楼，棋局长安劫未收。", 
            "无地罗施非鬼国，有人平乘吊神州。", 
            "指南岂复遵黄帝，袒左安能属绛侯。", 
            "洗马渡江憔悴甚，自愁原不为人愁。"
        ], 
        "title": "十二、十三、十四叠韵，感喟无端，聊复成此 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "长笛声中客倚楼，楼前江涨未全收。", 
            "平生风义刘司户，乱世人才祖豫州。", 
            "官职郎君行马贵，功名厮养烂羊侯。", 
            "琅玕锦段思酬赠，未拟张衡赋四愁。"
        ], 
        "title": "十二、十三、十四叠韵，感喟无端，聊复成此 其二", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "千尺空江百尺楼，须眉七尺气全收。", 
            "酒评鲁赵尊前国，笛破伊凉曲里州。", 
            "未愿山中呼宰相，断无地下反条侯。", 
            "南朝已退临江虏，天子无愁妓莫愁。"
        ], 
        "title": "十二、十三、十四叠韵，感喟无端，聊复成此 其三", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "镇山镇海两巍楼，两镇雄观一览收。", 
            "蒟酱自来通蜀郡，荔枝原不让闽州。", 
            "荒村野祭刘岩帝，古县遗封史定侯。", 
            "十四年来无一事，愧教双鬓老边愁。"
        ], 
        "title": "十九叠韵，仍前居粤之感也", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "岭云海日署吾楼，潦倒平生万念收。", 
            "孔雀文章惭越客，鹧鸪言语爱南州。", 
            "贲隅桂树名他郡，大庾梅花姓故侯。", 
            "但解此心安处好，此间原乐未应愁。"
        ], 
        "title": "归粤十四年矣，爱其风土人物，将长为乡人，诗以志之；十五、十六、十七叠韵 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一曲清江几画楼，水松阴里暑全收。", 
            "孟尝去后珠仍海，宋璟来时瓦此州。", 
            "万斗量花持互市，十年种果等封侯。", 
            "粤讴听久吾能解，拚己将心与解愁。"
        ], 
        "title": "归粤十四年矣，爱其风土人物，将长为乡人，诗以志之；十五、十六、十七叠韵 其二", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "濛濛海气几重楼，闽海孤帆粤海收。", 
            "绝岛流离归故国，本朝豪杰数炎州。", 
            "万家楚蜀生呼佛，百战苏常死未侯。", 
            "我爱文忠更忠武，九原难起话乡愁。"
        ], 
        "title": "归粤十四年矣，爱其风土人物，将长为乡人，诗以志之；十五、十六、十七叠韵 其三", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "依旧江山旧酒楼，无多佳句锦囊收。", 
            "布金与佛谈三世，铸铁看人聚六州。", 
            "海内知交半屠贩，冢中枯骨几王侯。", 
            "五湖欲载西施去，一叶扁舟万斛愁。"
        ], 
        "title": "二十叠韵", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "堤边杨柳柳边楼，六角华灯夜未收。", 
            "十里荷花梦湖舫，二分明月忆扬州。", 
            "瑶天扇掩坤灵使，银汉槎回博望侯。", 
            "今日天涯芳草路，玉珰缄札写春愁。"
        ], 
        "title": "二十一叠韵，有忆", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "三十六江江上楼，早潮未上晚潮收。", 
            "陆梁地尽秦人戍，海曲天穷汉代州。", 
            "生有蒲葵归故令，死犹薏苡谤先侯。", 
            "明珠翡翠年来竭，不信严关不税愁。"
        ], 
        "title": "二十二叠韵，哀粤中之穷也", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "飞虹双跨隔河楼，尽把南园古迹收。", 
            "五夜德星占上界，一时名士聚南州。", 
            "风神落落王平子，文采翩翩沈隐侯。", 
            "不负昔贤坛坫地，江山休送别离愁。"
        ], 
        "title": "二十三叠韵，学使所居为南园，豹君方伯与新学使沈君子封（曾桐）皆能诗", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "走马旋看建节楼，中原王气未容收。", 
            "同扶日月尊皇极，再拓河山画禹州。", 
            "能识此时惟俊杰，安知吾辈不公侯？", 
            "罗浮风雨峨眉月，聊写天涯小别愁。"
        ], 
        "title": "二十四叠韵，豹君明日行矣，书此以结前诗未尽之意", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "闻卜新居倚碧湍，中庭地比旧居宽。", 
            "百车傢具藏书富，五月江流抱阁寒。", 
            "大字署门防误叩，浊醪祀灶祝粗安。", 
            "草堂诗就还呼饮，已拟来过看药栏。"
        ], 
        "title": "况晴皋（仕任）移居清水濠招饮，次韵", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "群山忽豁见山门，幽绝溪山是此村。", 
            "鸡犬云中仙气在，衣冠田舍古风存。", 
            "桂生前代成尊宿，松占高峰长子孙。", 
            "不必桃花千万树，已教人作武陵源。"
        ], 
        "title": "答人问澹定村", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "笔端燕赵悲歌气，如见望诸君不亡。", 
            "迢递乡心蓟门月，清严诗律柏台霜。", 
            "当君冠豸来南越，值我骑麟下大荒。", 
            "海上相逢此高咏，料应公干许升堂。"
        ], 
        "title": "次韵赠亦璞廉访", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "未除鳌愤龙愁气，曾伍麖头鼠目官。", 
            "雷雨文章惊世易，云霄毛羽置身难。", 
            "千秋位业馀尘土，四海知交几胆肝。", 
            "满眼东西南北水，不妨平地看流湍。"
        ], 
        "title": "次王雪澄赠实甫韵 其一", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "我宁局龊人间世，不慕神仙上界官。", 
            "龙气飞腾馀剑在，蛾眉谣诼入时难。", 
            "多生磨蝎缠身命，馀技雕虫鉥肾肝。", 
            "久既心平物无竞，任他流水起惊湍。"
        ], 
        "title": "次王雪澄赠实甫韵 其二", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "佛为多情仍住世，人原自贵不因官。", 
            "桑田沧海蓬莱浅，井络天彭蜀道难。", 
            "万里风尘愁入鬓，百年图史视伤肝。", 
            "茫茫时局谁能挽，已似扁舟下急湍。"
        ], 
        "title": "次王雪澄赠实甫韵 其三", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "同向天涯吊落晖，百年回首壮心违。", 
            "沉沉楚泽龙犹哭，漠漠辽天鹤不归。", 
            "西徼霜飞名士饼，东都云散大王旗。", 
            "不须更向新亭去，已对河山泪满衣。"
        ], 
        "title": "实甫将行赋此为别 其一", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "欲借仙人玉笛吹，送君五月落梅时。", 
            "英灵江汉无今古，风雨罗浮有合离。", 
            "何事黑龙逢帝怒，前身青兕愧僧知。", 
            "相思待祝衡阳雁，更向南飞寄楚词。"
        ], 
        "title": "实甫将行赋此为别 其二", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "水木清华负郭园，三年客梦此重温。", 
            "眼中故物诗留壁，身后浮文酒满尊。", 
            "宿草青山名士泪，落花黄土美人魂。", 
            "池台无恙仍今日，已似闻琴对雍门。"
        ], 
        "title": "重过感旧园 其一", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "萧疏树石与摩挲，荔子初丹载酒过。", 
            "地下英灵应有语，座中耆旧已无多。", 
            "浮萍大海重相见，折戟沈沙冷自磨。", 
            "我感兴亡过存没，东风回首万重波。"
        ], 
        "title": "重过感旧园 其二", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "到处园林叫画眉，连村黑叶正垂垂。", 
            "江山尽入龙眠画，风雨兼惊太白词。", 
            "桂味近闻千树熟，箬篷前约一舟迟。", 
            "水支已过山支好，应是维摩病未知。"
        ], 
        "title": "湘文叟五月邀往上涌啖黑叶荔枝，约六月桂味熟再来，叟病不果，承画扇见予，即次扇中诗韵", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "萧萧风叶转回廊，耿耿星河夜未央。", 
            "十载龙吟双剑隐，五更虫语一灯凉。", 
            "愁边泽国飞鸿雁，梦里家山卧犬羊。", 
            "遥忆黄花吾负汝，故园今日是重阳。"
        ], 
        "title": "重阳夕作", 
        "type": "律诗", 
        "yun": "阳"
    }, 
    {
        "author": "王增年", 
        "era": "清", 
        "subtype": "七言绝句", 
        "text": [
            "残日荒荒照大河，敝车羸马此经过。", 
            "晚来无限苍凉意，偏入行人望里多。"
        ], 
        "title": "青县道中", 
        "type": "绝句", 
        "yun": "歌"
    }, 
    {
        "author": "弘历", 
        "era": "清", 
        "subtype": null, 
        "text": [
            "朔塞返行旌，离官驻清跸。", 
            "天籁发庭柯，蟾辉入我室。", 
            "过望轮尚圆，恋秋情更逸。", 
            "盈匡经两度，来往浑一律。", 
            "鸟语话畴曩，蛩音助萧瑟。", 
            "渐觉翠峰遥，对此银云栉。", 
            "随时爱景光，夜窗聊点笔。"
        ], 
        "title": "密云县行宫对月", 
        "type": "古风", 
        "yun": "质"
    }, 
    {
        "author": "弘历", 
        "era": "清", 
        "subtype": null, 
        "text": [
            "初秋发轫时，金风荡禾黍。", 
            "西成喜匪遥，黄云经目睹。", 
            "朔塞大蒐归，多稼涤场贮。", 
            "翻犁播麦种，芃芃复如许。", 
            "相距才两月，农务易已屡。", 
            "勤劬莫过兹，天时况难怙。", 
            "周览农家具，同此识疾苦。", 
            "茁陇蓬葱绿，循观聊展眉。", 
            "欣彼生意佳，致我马足迟。", 
            "未觉繁霜侵，仍馀瑞露滋。", 
            "劭农虽惬怀，祈岁更廑思。", 
            "既愿冬雪足，还蕲春雨时。", 
            "年来此际慰，虚望或有之。", 
            "以此喜与忧，迭起无穷期。", 
            "人知玉食尊，其艰谁得知。"
        ], 
        "title": "秋麦", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "古人绝材不可量，吟咏之馀精绘事。", 
            "在唐王，尔家思白曾标帜。", 
            "当其神来夺化工，岂可形肖求纤备。", 
            "其次阎，元氏大家厥有四。", 
            "各工其事遂造精，要以气韵为之帅。", 
            "此图粉本出营邱，真迹曾编能品类。", 
            "惨淡经营或过之，乃知画法首贵意。", 
            "崇山峻岭何穹窿，崖枝涧叶相荟蔚。", 
            "水阁开窗到底清，浮图倚寺凌空际。", 
            "别有飞流走白龙，下经石濑珠玑碎。", 
            "荒村略彴更绝胜，源中尚有秦人避。", 
            "溟溟濛濛堆湿润，装潢触手虞沾渍。", 
            "我从山水窟中来，爱此犹然看不置。", 
            "求之古者原有契，还虑后者难为继。", 
            "绣缫金鐍得所宜，秋月春风永相寄。"
        ], 
        "title": "题董邦达仿李成茂林远岫卷", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "禁门咨庶事，常朝接群彦。", 
            "银蟾尚馀光，莲漏初停箭。", 
            "慄慄切独惧，鱼鱼偕众选。", 
            "岂其旅进退，实以资匡赞。", 
            "坦平文石陛，净洁龙书案。", 
            "勖哉亮采俦，伫尔嘉言荐。"
        ], 
        "title": "御门", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "直方大幅出岩峦，制为屏风陈座端。", 
            "不忘本来具神解，林岭犹肖点苍山。", 
            "琉璃罘罳嫌巧脆，锦绣纂组徒繁丽。", 
            "岂如山骨坚且朴，更不镂斲致刓敝。", 
            "白质青文润以腴，高低溪壑天然图。", 
            "倪黄董臣称妙手，疏皴澹染终不无。", 
            "廉而弗刿柔岂屈，巍然犹是前朝物。", 
            "几经海水复桑田，依旧春风更秋月。"
        ], 
        "title": "瀛台大理石屏歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "秋麦种已遍，秋雨早应时。", 
            "千里览芃芃，停鞭欣可知。", 
            "惟赖冬雪足，伏气日益滋。", 
            "可使遗蝻深，更耐春霖迟。", 
            "此际才秋杪，少待犹及期。", 
            "清晨报云布，疏密频频窥。", 
            "倘邀六霙霏，亦称三白宜。", 
            "譬彼望蜀人，得陇慰已差。", 
            "又如未获蜀，兼虑陇失之。", 
            "年来祈岁心，展转凝双眉。", 
            "望云思雪意，聊复呤前诗。"
        ], 
        "title": "阴", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "杜诗于我有何缘，每一见之不忍舍。", 
            "寒为衰日可宜冬，暑作雄风足消夏。", 
            "於唐拔尔轶卢骆，在汉绰然媲班马。", 
            "清词丽句空古今，一一皆从性中写。", 
            "呜呼今而有其人，磬折吾当拜风下。"
        ], 
        "title": "杜诗", 
        "type": "古风", 
        "yun": "马"
    }, 
    {
        "author": "弘历", 
        "era": "清", 
        "subtype": null, 
        "text": [
            "一泓秋水赪霞染，疏列明星四五点。", 
            "何代连城出幽坎，设置秦台能照胆。", 
            "东序大训非厕忝，相辉古色不可掩，尺壁非宝式前范。"
        ], 
        "title": "汉玉璧", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "轩宫象紫垣，璇簃接路寝。", 
            "居中抚八埏，奉三育群品。", 
            "俭诒阶尚土，侈戒帷裁锦。", 
            "万几常自惕，庶政於焉审。", 
            "但希六幕调，宵衣亦安枕。"
        ], 
        "title": "弘德殿", 
        "type": "古风", 
        "yun": "寝"
    }, 
    {
        "author": "弘历", 
        "era": "清", 
        "subtype": null, 
        "text": [
            "瑶机锦綍岂岱石，底事开看荟蔚满。", 
            "乃知妙笔夺化工，清閟倪迂突范缓。", 
            "嘉彼云轩宛可居，便藉天池试供盥。", 
            "眠云更忆缶鸣句，彼固非修此非短。", 
            "由来气味有相合，如响应声条依干。"
        ], 
        "title": "倪瓒耕云轩图即用其韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "护国祗园已有年，胜迹灵踪传日下。", 
            "谁知今日梵王宇，乃是前元丞相舍。", 
            "我屡经过未临顾，问古寻诗其可罢。", 
            "初冬清跸移御园，道便琳官一停驾。", 
            "重扃狞有开明守，曲砌明争越绫砑。", 
            "森然乔木荫玉墀，纷若丰碑傍云榭。", 
            "天人帝释各殊相，或喜而龂怒而咤。", 
            "夜摩兜率六欲天，其次脩罗鬼王伯。", 
            "能仁端居乃无为，信有三摩司造化。", 
            "试思舍宅福何在，墨胎翁妪相看乍。", 
            "幞头凤帔易旧装，祗博腐儒相奖借。", 
            "道同岂必繫衣冠，雀弁黄收异周夏。", 
            "北魏金辽率殷鉴，谬云复古罪无赦。", 
            "当年燮理责难辞，翁而有知首肯谢。", 
            "甲第潭潭富且宏，周览规模增感讶。", 
            "隔街燕国有赐居，其门如水才三架。"
        ], 
        "title": "护国寺", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "筑墙所戒雕，搆宇何须峻。", 
            "阶迎花木幽，室贮琴书润。", 
            "圭璋焕文府，礼乐遵先进。", 
            "躬修企高坚，气质消鄙吝。", 
            "学后知不足，道岂蕲声闻。", 
            "推行惭前规，忧盛抚鸿运。", 
            "惟此恭默思，菑畬守经训。"
        ], 
        "title": "含经堂", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "未闻巢由买山隐，巢由隐处定名山。", 
            "五亩之园千古计，数椽草堂终日閒。", 
            "高贤群结忘年友，旧句应同半偈删。", 
            "䤨槻岂必传灵运，吾亦游神于此间。"
        ], 
        "title": "钱舜举山居图长卷", 
        "type": "古风", 
        "yun": "删"
    }, 
    {
        "author": "弘历", 
        "era": "清", 
        "subtype": null, 
        "text": [
            "山中宜宿月，冬月亦可人。", 
            "岩斋此扫榻，岭衔半弓新。", 
            "寒影疏薜萝，幽籁摇松筠。", 
            "閒庭白如霜，洼水明似银。", 
            "寻胜不虑冷，得句迥绝尘。", 
            "丹崖栖娥驾，宛逢脩桂伦。", 
            "听法阶下松，指月传来真。", 
            "淙淙璎珞岩，辋水动涟沦。", 
            "光与月上下，难分疏复亲。", 
            "远火时明灭，如豹犬吠频。", 
            "少读摩诘书，惟知爱其文。", 
            "何期今夕景，一一如所云。"
        ], 
        "title": "香山宿月", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "晨登香山寺，山殿朝阳晓。", 
            "石磴穿云上，铜钲见云表。", 
            "喷薄闻山泉，候暖冰霜少。", 
            "聊因赏烟霞，遂与穷窈窱。", 
            "花龛礼能仁，无言自了了。"
        ], 
        "title": "晓景", 
        "type": "古风", 
        "yun": "筱"
    }, 
    {
        "author": "弘历", 
        "era": "清", 
        "subtype": null, 
        "text": [
            "此处亦常来，未比别峰殊。", 
            "问景值严节，始识其妙夫。", 
            "阴岭辟圆户，石林得仄途。", 
            "匼匝玉屏围，避风静霜株。", 
            "温暾金鸟临，送暖烘冰须。", 
            "晞阳坐云窝，旷览恣清娱。", 
            "即景思赵衰，况予司化枢。"
        ], 
        "title": "晞阳阿", 
        "type": "古风", 
        "yun": "虞"
    }, 
    {
        "author": "弘历", 
        "era": "清", 
        "subtype": null, 
        "text": [
            "来往何纷沓，关山自逦迤。", 
            "步馀霜迹白，望里峰容紫。", 
            "沽酒向茅棚，问渡愁野水。", 
            "妙矣画中趣，悠哉画外旨。", 
            "谁非行旅人，朅然独传此。"
        ], 
        "title": "关仝寒山行旅图", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "元称四大家，逸品推倪迂。", 
            "师承自北苑，笔与造化俱。", 
            "小景夙所见，秋林位置殊。", 
            "一扫了了习，不失太古初。", 
            "峣峰既隐轸，雄霓时卷舒。", 
            "疑有风吹林，已见波绉湖。", 
            "不宁供游历，此中乃可居。", 
            "画禅大法眼，岂伊邪许徒。", 
            "因忆乔林乔，未识渔庄渔。", 
            "得陇而望蜀，知足其谁乎。", 
            "呵冻志长言，聊以适三馀。"
        ], 
        "title": "倪云林秋林山色图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "冬夜难为晓，及晓转益驶。", 
            "卯牌犹秉烛，无何报辰矣。", 
            "晏朝古所戒，宵衣乃正理。", 
            "独是造朝人，每至五鼓起。", 
            "夙兴固其宜，忠恕或不尔。", 
            "设使稍假藉，怠荒风更靡。", 
            "始知美善兼，自古为难已。", 
            "有利必有弊，万事皆如此。"
        ], 
        "title": "晓起", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "生物天地心，循环运贞元。", 
            "肃杀与生长，迭用徵化权。", 
            "奉三百王道，善长在体仁。", 
            "不得已明刑，弼教意有存。", 
            "元冥已司令，西曹封事传。", 
            "囹圄诸重囚，勾决例冬前。", 
            "三覆策给事，众议集阁臣。", 
            "嗟嗟尔群工，敬听予一言。", 
            "其诸邪淫流，实因风俗刓。", 
            "盗亦岂其愿，为迫饥与寒。", 
            "我尔应试思，致此谁之愆。", 
            "惭愧之未遑，更何容心焉。", 
            "死者固已矣，曲求生者全。", 
            "非理得倖生，谁伸死者冤。", 
            "永惟欧公文，三复增惕乾。"
        ], 
        "title": "冬前勾决重囚恻然有感", 
        "type": "古风", 
        "yun": null
    }, 
    {
        "author": "王静淑", 
        "era": "清", 
        "subtype": "五言绝句", 
        "text": [
            "梅影疏窗瘦，衾裯薄又寒。", 
            "侍儿不解意，指月上阑干。"
        ], 
        "title": "赠邻姬", 
        "type": "绝句", 
        "yun": "寒"
    }, 
    {
        "author": "王静淑", 
        "era": "清", 
        "subtype": "七言绝句", 
        "text": [
            "细雨凄风阻雁行，竹篱茅舍薄罗裳。", 
            "登楼懒看黄花瘦，山老林红一夜霜。"
        ], 
        "title": "九日迟玉映妹不至", 
        "type": "绝句", 
        "yun": "阳"
    }, 
    {
        "author": "王静淑", 
        "era": "清", 
        "subtype": "七言绝句", 
        "text": [
            "乳燕黄莺三月时，春风拂地柳垂垂。", 
            "长条不系行人住，犹向江南送别离。"
        ], 
        "title": "柳", 
        "type": "绝句", 
        "yun": "支"
    }, 
    {
        "author": "王静涵", 
        "era": "清", 
        "subtype": null, 
        "text": [
            "园中有双杏，烂漫若朝霞。", 
            "狂风西北来，币地飞黄沙。", 
            "晨起开竹扉，私忧花尽落。", 
            "残红虽满园，高枝犹灼灼。", 
            "嗟彼堕地花，无风亦脱树。", 
            "卓哉此数枝，风吹仍如故。", 
            "微物有美恶，君子当何如。", 
            "飘风不终朝，吾慎葆其初。"
        ], 
        "title": "双杏行", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "望汉瞻云子夜中，恩膏忽沛仰鸿濛。", 
            "恰欣渥泽能苏槁，肯信浮词为省躬。", 
            "辇度麦圻黄幕幕，盼回黍垄绿芃芃。", 
            "薰风稍解吾民愠，后乐先忧此意同。"
        ], 
        "title": "四月望后雨泽未足朕忧心如焚臣工颇有以春雨既足尚可无忧者然而无以释朕怀也越五月丙寅雨泽既沾命驾进宫见路旁如云而有秋者麦田也如油而茂夏者晚稼也乃快然以喜则知朕前此之忧不徒忧矣既以成诗爰命臣工和之", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "雨后园林景物閒，六龙时幸奉慈颜。", 
            "花迎步辇饶生意，峰入窗棂濯宿鬟。", 
            "隔院疏钟偏得得，会心好鸟亦关关。", 
            "亲承色笑忘烦暑，多少欢欣柳外还。"
        ], 
        "title": "夏日奉皇太后幸静明园", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "雨馀晓岫矗新青，几暇时临翠辇停。", 
            "为谒空王瞻月相，却教飞盖傍云扃。", 
            "风铃常转莲花藏，贝叶閒披金字经。", 
            "试问奏章陈积否，隔林行漏已泠泠。"
        ], 
        "title": "登静明园古华严寺", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "连朝暑雨乱如麻，坐对珠帘面面遮。", 
            "依约远山犹入户，怨咨此日定谁家。", 
            "蝉笙稍喜初停弄，蛙鼓生憎晚报衙。", 
            "赢得几閒聊静憩，龙团新擘缓烹茶。"
        ], 
        "title": "暑雨", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "夏畦雨足绿菲菲，莼茁如酥韭叶肥。", 
            "为验农乘临别苑，藉方菽水奉慈闱。", 
            "盘盛烟甲先秋冷，手剪香芽滴露稀。", 
            "生意静观欣自得，还思发育遍郊畿。"
        ], 
        "title": "雨后剪园中新蔬敬献皇太后谨成一律", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "天际新螺翠欲浮，坐来九夏似深秋。", 
            "岩腰古寺开青障，渡口欹桥锁碧流。", 
            "清籁吟空金气肃，寒鸦归树暮烟收。", 
            "丹青妙处誇生动，每对溪山一为留。"
        ], 
        "title": "题唐岱山水幅", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "雨后花房各自开，因风时送异香来。", 
            "却嫌红紫三分丽，幻出冰霜一段才。", 
            "清味醉馀眠蛱蝶，残芳贴处润莓苔。", 
            "林逋当日如相识，应作园中六月梅。"
        ], 
        "title": "茉莉花", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "遥天今日火星流，最好平分夏与秋。", 
            "纨扇已输一半冷，宵砧欲动十分愁。", 
            "团团玉镜悬云汉，叠叠金波印斗牛。", 
            "欹枕蛩声吟不了，那知蝴蝶是庄周。"
        ], 
        "title": "闰六月望日立秋", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "簇簇繁英各斗奇，短长秋色绕阶墀。", 
            "嵇含草木浑难备，崇嗣丹青宛在斯。", 
            "露浥忘忧方滟滟，日烘解笑正熙熙。", 
            "履霜转眼坚冰至，嗟尔芳华亦几时。"
        ], 
        "title": "秋英粲然可观感而有作", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "祈年常自凛渊衷，多稼于今感昊穹。", 
            "粒食端为玉食本，黄云已酿绿云中。", 
            "稍纾念虑筹防歉，敢弛忧劳为屡丰。", 
            "封牍时批方牧奏，有秋还喜万方同。"
        ], 
        "title": "孟秋时享太庙进宫斋戒见夹路禾黍油然可观喜而有作", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "玉斗回旋届指庚，金舆夙驾紫鸾鸣。", 
            "矞皇礼乐陈清庙，糺缦云霞焕宝楹。", 
            "陟降俨临神鉴赫，显承佑启泰阶平。", 
            "礼成肃穆瞻宵汉，何限依迟霜露情。"
        ], 
        "title": "孟秋时享太庙", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "早年勋绩振南蛮，黄阁论思久任艰。", 
            "五载忧勤肩燮理，两朝寅亮首清班。", 
            "允期舟楫川同济，何啻门庭水一湾。", 
            "申甫蕃宣周硕辅，敷予惠泽满人寰。"
        ], 
        "title": "赐大学士鄂尔泰", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "喉舌专司历有年，两朝望重志逾坚。", 
            "魏公令德光闾里，山甫柔嘉耀简编。", 
            "调鼎念常周庶务，劳谦事每效前贤。", 
            "古今政迹如悬鉴，时为苍生咨惠鲜。"
        ], 
        "title": "赐大学士张廷玉", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "元老由来众所仪，岩岩班列帝王师。", 
            "每当咨治披香日，恰似谈经绛帐时。", 
            "入赞经纶常补阙，退朝剑佩自委蛇。", 
            "儿行学始循佔毕，启导重劳下讲帷。"
        ], 
        "title": "赐大学士福敏", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "经年暌隔意如何，幽恨偏饶一月过。", 
            "天上尚然欢会少，人间漫道别离多。", 
            "空庭设席陈瓜果，别院抛针列绮罗。", 
            "讵用奇文誇乞巧，倚栏长咏眄银河。"
        ], 
        "title": "七夕", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "风在窗棂月在檐，无边风月任吟拈。", 
            "花因几暇香偏远，诗到秋来兴亦添。", 
            "剩有蝉声催露柳，恰饶萤火度虾帘。", 
            "封章问有何人奏，阶下丁丁响玉签。"
        ], 
        "title": "偶成", 
        "type": "律诗", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "几馀赢得片时閒，镜彻波光黛染山。", 
            "风挟秋来偏拂袖，花因暑退亦开颜。", 
            "龙蟠户牖松千尺，琴响阶除水一湾。", 
            "肯逐物华临别院，徘徊独立忆民艰。"
        ], 
        "title": "初秋偶閒", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "屏藩重寄赖宗臣，夹辅宣猷翼紫宸。", 
            "尽职从知忠荩切，好书犹见性情醇。", 
            "银潢𣲖里圭璋器，花萼楼前雨露春。", 
            "善体贻谋须黾勉，永承惠泽䔍亲亲。"
        ], 
        "title": "赐怡亲王", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "太液澄波镜面平，无边佳景此宵生。", 
            "满湖星斗涵秋冷，万朵金莲彻夜明。", 
            "逐浪惊鸥光影眩，随风贴苇往来轻。", 
            "泛舟何用烧银烛，上下花房映月荣。"
        ], 
        "title": "中元观河灯", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "勤劳宵旰念民艰，志切祈年政所关。", 
            "祗以雨旸均帝泽，遂教丰稔遍人寰。", 
            "祥呈畿辅黄云满，瑞纪仓箱绿野閒。", 
            "喜与张公同此意，每观嘉谷一开颜。"
        ], 
        "title": "直𨽻总督孙嘉淦奏进谷穗长盈尺以上既以示群工爰诗以纪之", 
        "type": "律诗", 
        "yun": "删"
    }, 
    {
        "author": "王蔚宗", 
        "era": "清", 
        "subtype": null, 
        "text": [
            "赤龙睡醒渴饮湖。天帝下授调水符。", 
            "农夫得雨如得珠。是活万家非私娱。", 
            "吾庐近市尘樊拘。猿吟鹤梦思逃虚。", 
            "安得仲宣楼坐予。俯临万亩看耕锄。", 
            "秧针一碧风疏疏。烟中叱犊蓑笠濡。", 
            "身闲不识青组纡。勤家使者过听渠。", 
            "田园杂兴陶潜摅。科头倚槛歌乌乌。", 
            "檐前雨点晚更粗。急提瓶盎催奚奴。", 
            "黄梅水甘逾醍醐。贫家茗材抵蓄租。", 
            "入门百瓮富有余。海上髯翁今来无。", 
            "我具卢仝小竹炉。灌子七椀肠弗枯。", 
            "倒出奇句买玉壶。莫遣王郎幽赏孤。"
        ], 
        "title": "对雨忆春船", 
        "type": "古风", 
        "yun": null
    }, 
    {
        "author": "王肇", 
        "era": "清", 
        "subtype": null, 
        "text": [
            "辞家未云迈，愁思如春长。", 
            "谁能见明月，而不念故乡？", 
            "舟子掩篷卧，露下凝清霜。", 
            "出我瓮中酒，斟酌此清光。", 
            "忽闻高楼笛，一曲何悠扬！", 
            "飞音过水来，缭绕清川旁。", 
            "仿佛《折柳曲》，使我中情伤。", 
            "明发又移棹，回首天苍茫。"
        ], 
        "title": "丹阳月夜", 
        "type": "古风", 
        "yun": "阳"
    }, 
    {
        "author": "王端淑", 
        "era": "清", 
        "subtype": "五言绝句", 
        "text": [
            "孤亭秋树色，即是云深处。", 
            "写此数峰青，倒逐扁舟去。"
        ], 
        "title": "为龚汝黄题黄皆令画", 
        "type": "绝句", 
        "yun": "语"
    }, 
    {
        "author": "王端淑", 
        "era": "清", 
        "subtype": "七言绝句", 
        "text": [
            "长门春锁月溶溶，绣柱金铺翠自封。", 
            "忽听马啼惊欲曙，多年不候景阳钟。"
        ], 
        "title": "宫怨", 
        "type": "绝句", 
        "yun": "冬"
    }, 
    {
        "author": "王睿（智长）", 
        "era": "清", 
        "subtype": null, 
        "text": [
            "风急雁书空，露冷蛩吟户。", 
            "莫道秋来便可怜，有恨凭谁诉。", 
            "记起意中情，惹却心头苦。", 
            "咒得银河不肯明，坐到三更鼓。"
        ], 
        "title": "卜算子 秋夜寄外（见《众香词》）", 
        "type": "词", 
        "yun": null
    }, 
    {
        "author": "王睿（智长）", 
        "era": "清", 
        "subtype": null, 
        "text": [
            "柳丝何意。", 
            "叶叶闲垂地。", 
            "收拾春光都是你。", 
            "可是新愁不系。", 
            "板桥云外啼莺。", 
            "斜阳掩映蓑城。", 
            "不愿生同飞絮，如何死化浮萍。"
        ], 
        "title": "清平乐 柳丝", 
        "type": "词", 
        "yun": null
    }, 
    {
        "author": "王瑶湘", 
        "era": "清", 
        "subtype": "五言绝句", 
        "text": [
            "残灯明灭里，遥夜梦醒时。", 
            "起立庭前树，孤怀明月知。"
        ], 
        "title": "独夜", 
        "type": "绝句", 
        "yun": "支"
    }, 
    {
        "author": "王瑶湘", 
        "era": "清", 
        "subtype": "五言绝句", 
        "text": [
            "孤舟暮归去，别路江南树。", 
            "烟外有钟声，故人在何处？"
        ], 
        "title": "拟送别", 
        "type": "绝句", 
        "yun": null
    }, 
    {
        "author": "王熙", 
        "era": "清", 
        "subtype": null, 
        "text": [
            "紫竹禅关迥，虚亭老树前。", 
            "槛低花影静，林密鸟声传。", 
            "钟梵闲清书，池塘遍野泉。", 
            "夕阳楼影下，归骑破春烟。"
        ], 
        "title": "紫竹院", 
        "type": "古风", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "绝妙丹青王太常，一枝健笔老风霜。", 
            "座中正有江南客，黄叶村边认故乡。"
        ], 
        "title": "重答竹坪、柳汀", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "眼前时局太非常，观海麻姑鬓有霜。", 
            "但觅温柔风味好，不须重话白云乡。"
        ], 
        "title": "答庄柳汀孝廉（学忠），用与竹坪唱和韵 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "五夜传烽迫九关，吟诗海上且偷闲。", 
            "雄师百万春听令，梦绕医无闾外山。"
        ], 
        "title": "答庄柳汀孝廉（学忠），用与竹坪唱和韵 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "江乡寒食杏花时，紫陌寻芳马去迟。", 
            "双脸断红人一笑，春光阑出隔墙枝。"
        ], 
        "title": "江乡", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "绝代才华马季常，将军家本富青霜。", 
            "白眉文学尤称最，更有奇思广武乡。"
        ], 
        "title": "叠韵答荦飞 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "未许丸泥竟塞关，似君才调岂长闲！", 
            "伏波眉目真如画，聚米能谈陇上山。"
        ], 
        "title": "叠韵答荦飞 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "百砚斋中十二方，买从京口压归航。", 
            "汉碑周鼓留残篆，珍重流传古揭阳。"
        ], 
        "title": "揭阳林虞笙孝廉（伯虔）得砚十二方于京口，背缩镌周石鼓文者四、汉碑者八，盖百砚斋故物也，拓本见示，为题册端", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "坠溷由常事亦常，才人竟诩足如霜。", 
            "却教人忆泥中婢，八字墙高似郑乡。"
        ], 
        "title": "戏叠前韵，柬同集诸君 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "里门四鼓不曾关，此会良宵岂等闲！", 
            "马异卢同俱绝妙，更闻诗派到牛山。"
        ], 
        "title": "戏叠前韵，柬同集诸君 其二", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "绝代才人陈曼生，官闲检点到茶经。", 
            "流传江上清风印，妙配砂壶手勒铭。"
        ], 
        "title": "题陈曼生砂壶铭拓木，为虞笙作", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "故园莺燕杏花时，又向离筵折柳枝。", 
            "愁绿怨红春满眼，锦帆南去倍相思。"
        ], 
        "title": "戏题杏花柳枝画扇，送虞笙之葵阳", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "三绝几同谢琯樵，毫巅馀力尚超超。", 
            "画家亦有桑钦笔，注了南条注北条。"
        ], 
        "title": "寄怀竹坪 其一", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "山海罗胸尔许奇，苍然古色现须眉。", 
            "平生误博丹青誉，牢落闽南老画师。"
        ], 
        "title": "寄怀竹坪 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海上相逢道不孤，封侯残梦尚模糊。", 
            "要将十丈鹅溪绢，乞写天山破敌图。"
        ], 
        "title": "寄怀竹坪 其三", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何处桃源许问津，移家愿作避秦人。", 
            "洞门一片红云影，遮住中原逐鹿尘。"
        ], 
        "title": "题桃源图", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "乐府新歌蛱蝶词，后庭玉树怆愁思。", 
            "六朝金粉飘零尽，正是江南肠断时。"
        ], 
        "title": "虞笙以题蛱蝶图诗见示，为赋此 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "二月春风花草香，绣帷飞梦到葵阳。", 
            "凡心消尽仙心在，只合清斋学太常。"
        ], 
        "title": "虞笙以题蛱蝶图诗见示，为赋此 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "奼紫嫣红次第开，美人兰茝费吟才。", 
            "东风吹入春明梦，又道探花上苑来。"
        ], 
        "title": "虞笙以题蛱蝶图诗见示，为赋此 其三", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "新词唱彻荔枝香，夜半鱼眠玉气凉。", 
            "一骑红尘宫梦觉，隔帘传赐雪衣娘。"
        ], 
        "title": "荔枝鹦鹉图", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "莽莽平原郁旱尘，草痕绿浅不成茵。", 
            "东风吹起懒龙梦，一夜雨声千里春。"
        ], 
        "title": "春感", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "梦醒罗浮写玉颜，疏疏几笔点苔斑。", 
            "如何一树寒香里，添片顽云作假山。"
        ], 
        "title": "梅石图", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "逸品萧郎画剧工，寻秋曾为写秋容。", 
            "更将宰相风流意，图向生徒女乐中。"
        ], 
        "title": "乞届仙作东山丝竹图（三首之一）", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "离恨天宫幻色身，散花又坠劫中尘。", 
            "难消悼玉怜香意，證果红楼梦里人。"
        ], 
        "title": "扶风君有私印曰「黛玉性情、香菱遭际」，钤之牍尾，意有所感，书此为寄 其一", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "独怜天付与情痴，妃子琴言弟子诗。", 
            "此玉不磨香不灭，心头供养已多时。"
        ], 
        "title": "扶风君有私印曰「黛玉性情、香菱遭际」，钤之牍尾，意有所感，书此为寄 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "菱镜愁秋怨折磨，西风颦损黛双娥。", 
            "琼花莫怪无人护，浊气熏天禄蠹多。"
        ], 
        "title": "扶风君有私印曰「黛玉性情、香菱遭际」，钤之牍尾，意有所感，书此为寄 其三", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "恨未能离处士家，香零玉堕触情芽。", 
            "平生揾尽英雄泪，惯向人间吊落花。"
        ], 
        "title": "扶风君有私印曰「黛玉性情、香菱遭际」，钤之牍尾，意有所感，书此为寄 其四", 
        "type": "绝句", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "菱花香瘦剧堪怜，更道蓝田玉化烟。", 
            "咒玉作仙香作佛，多生同管有情天。"
        ], 
        "title": "扶风君有私印曰「黛玉性情、香菱遭际」，钤之牍尾，意有所感，书此为寄 其五", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "悼红轩里笔花忙，院本重翻玉茗堂。", 
            "王是觉华仙警幻，可怜袍笏未收场。"
        ], 
        "title": "扶风君有私印曰「黛玉性情、香菱遭际」，钤之牍尾，意有所感，书此为寄 其六", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "漳水东流去不回，登高慷慨赋诗才。", 
            "更将绘画乾坤手，闲写山花野鸟来。"
        ], 
        "title": "谢林雪斋（丰年）惠画 其一", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "楚楚丰神尔许佳，写生聊当写吟怀。", 
            "黄筌富贵徐熙逸，让出千秋置雪斋。"
        ], 
        "title": "谢林雪斋（丰年）惠画 其二", 
        "type": "绝句", 
        "yun": "佳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "八幅丹青速置邮，谁知半落馆人廋。", 
            "从教今古同佳话，妙画通灵顾虎头。"
        ], 
        "title": "谢林雪斋（丰年）惠画 其三", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "寻诗海外气何雄，海外尤传画笔工。", 
            "花是英皇鸟俄帝，不妨齐取入屏风。"
        ], 
        "title": "谢林雪斋（丰年）惠画 其四", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "客中蒲酒醉人香，山半高楼饮海光。", 
            "君是还乡我归国，一尊风雨共端阳。"
        ], 
        "title": "端阳日与季平饮东山酒楼 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "江上千帆打鼓声，人间毕竟慕忠名。", 
            "劝君且尽尊中酒，看斗龙舟吊屈平。"
        ], 
        "title": "端阳日与季平饮东山酒楼 其二", 
        "type": "绝句", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不是怡红是悼红，笔头点鬼论原公。", 
            "美人香草湘累感，都付愁珠怨玉中。"
        ], 
        "title": "红楼梦绝句题词为菽园孝廉作 其一", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "假语村言事竟传，三生公案一情禅。", 
            "石头路滑闲拈出，竖拂重开色界天。"
        ], 
        "title": "红楼梦绝句题词为菽园孝廉作 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "判白批红彩笔忙，玉溪楚雨笑荒唐。", 
            "楼台弹指分明见，又费词人梦一场。"
        ], 
        "title": "红楼梦绝句题词为菽园孝廉作 其三", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "补天无计奈情何，聊著闲评托艳歌。", 
            "青埂峰头一方石，撩人儿女泪痕多。"
        ], 
        "title": "红楼梦绝句题词为菽园孝廉作 其四", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "离离芳草长愁根，残雪空林怆梦痕。", 
            "唤起香魂听说法，满天花雨大观园。"
        ], 
        "title": "红楼梦绝句题词为菽园孝廉作 其五", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "传奇奇绝效颦难，绝世情文出稗官。", 
            "付与才人同赞叹，人间休作谤书看。"
        ], 
        "title": "红楼梦绝句题词为菽园孝廉作 其六", 
        "type": "绝句", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "次第香名费递排，春风消息透吟怀。", 
            "虚无册子饶褒贬，重话金陵十二钗。"
        ], 
        "title": "红楼梦绝句题词为菽园孝廉作 其七", 
        "type": "绝句", 
        "yun": "佳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "莫向痴人说假真，梦中幻境又翻新。", 
            "五云捧出游仙笔，从此曹唐有替人。"
        ], 
        "title": "红楼梦绝句题词为菽园孝廉作 其八", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "三叠霓裳舞紫云，桃花红影恋斜曛。", 
            "英雄好色寻常事，身是钟山蒋子文。"
        ], 
        "title": "有寄四章，次兰史韵 其一", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "惆怅芳时杜紫薇，登山临水望将归。", 
            "白门杨柳春风好，尽日依依属阿谁？"
        ], 
        "title": "有寄四章，次兰史韵 其二", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "衣香阁敞倚清尊，手检虬髯传细论。", 
            "匕首千金珠十斛，青衫红粉话中原。"
        ], 
        "title": "有寄四章，次兰史韵 其三", 
        "type": "绝句", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "花拂妆楼晓镜开，匆匆眉语走车雷。", 
            "宓妃去后空留枕，愁损陈王八斗才。"
        ], 
        "title": "有寄四章，次兰史韵 其四", 
        "type": "绝句", 
        "yun": "灰"
    }, 
    {
        "author": "王熊伯", 
        "era": "清", 
        "subtype": "七言律诗", 
        "text": [
            "巍峨西岳镇西京，杰阁朝凭爽气清。", 
            "五里雾披三辅晓，半空云卷万峰晴。", 
            "芙蓉彩翠窗前落，海日光华掌上生。", 
            "见说玉姜犹不死，御风何处正吹笙。"
        ], 
        "title": "登万寿阁望华山", 
        "type": "律诗", 
        "yun": "庚"
    }, 
    {
        "author": "王毓麟", 
        "era": "清", 
        "subtype": null, 
        "text": [
            "前溪见明月，正照溪上峰。", 
            "一路踏松影，半山闻夜钟。", 
            "云深寻老衲，露重湿孤筇。", 
            "回首下方路，墓烟深几重。"
        ], 
        "title": "夜至山寺", 
        "type": "古风", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "二樵五百四峰云，化作诗人腕下文。", 
            "耆旧百年求岭表，经师一席重河汾。", 
            "空山泉石传高韵，落日松杉写古芬。", 
            "今日著书休问世，西风吹海正纷纷。"
        ], 
        "title": "张肖夫明经索序其集，为题一律", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "龙隐岩坳北宋碑，劳君远拓费毡椎。", 
            "边功一代归枢密，党祸千秋怨太师。", 
            "将相由来关大局，是非原不限当时。", 
            "眼前无尽兴亡史，落日悲歌瘴海湄。"
        ], 
        "title": "晴皋以平蛮三将题名及元佑党籍碑拓见赠并先以诗赋此答谢", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "金瓯无缺旧河山，难效前皇复闭关。", 
            "万里边尘来海外，九天兵法出人间。", 
            "中枢龙虎神符秘，上将旌旗夕照殷。", 
            "三十六军齐忭舞，登坛封拜属那颜。"
        ], 
        "title": "拟杜诸将五首用原韵（著涒吟社题） 其一", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "留守东都拥百城，春风燕寝动帘旌。", 
            "全收朔雪天王地，重起渔阳彍骑兵。", 
            "芒砀片云应未散，蓬莱弱水几曾清？", 
            "于今射虎谁飞将！胡马纵横右北平。"
        ], 
        "title": "拟杜诸将五首用原韵（著涒吟社题） 其二", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "甘泉夜半屡传烽，太息陈书动九重。", 
            "未许天山三箭定，空闻函谷一丸封。", 
            "鬼神奇秘虚前席，狼虎追呼急上供。", 
            "筹罢军储筹岁币，年年仰屋大司农。"
        ], 
        "title": "拟杜诸将五首用原韵（著涒吟社题） 其三", 
        "type": "律诗", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "新军成镇复成标，兵气东南郁未消。", 
            "黄口小儿何咄咄，白头诸将已寥寥。", 
            "支离残骨千金骏，照耀雄冠七叶貂。", 
            "横海楼船劳怅望，几时征讨复天朝？"
        ], 
        "title": "拟杜诸将五首用原韵（著涒吟社题） 其四", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "汾水秋风雁复来，百年人事不胜哀。", 
            "收兵自卫元戎府，教子谁登上将台？", 
            "西极传书青鸟使，南山上寿紫霞杯。", 
            "禁中早已储颇牧，不用焦桐爨下材。"
        ], 
        "title": "拟杜诸将五首用原韵（著涒吟社题） 其五", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "徵帆又挂桂江头，露下秋高潦未收。", 
            "入海古来仍此水，好山多处自维舟。", 
            "画中九马逢阳朔，吟罢双鱼寄广州。", 
            "追忆故人当独夜，乱峰相对写离忧。"
        ], 
        "title": "次韵答晴皋自桂林东下舟泊阳朔见寄 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "瘦石寒花几度秋，十峰轩畔客淹留。", 
            "鏖诗屡逐中原鹿，入世难驯大海鸥。", 
            "杨柳关河游子泪，芙蓉旌旆美人愁。", 
            "枫青月黑相思夕，此境空劳梦里求。"
        ], 
        "title": "次韵答晴皋自桂林东下舟泊阳朔见寄 其二", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "西水今年没渚洲，涨痕重叠水边楼。", 
            "藏蛟石洞深难伐，穴蚁金堤溃未修。", 
            "农舍荒凉场九月，炊烟延眺米千舟。", 
            "知君东下高吟处，祗有哀鸿与和酬。"
        ], 
        "title": "次韵答晴皋自桂林东下舟泊阳朔见寄 其三", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "幢幢灯影欲残油，喔喔鸡声起睡眸。", 
            "金鼓关山劳北望，银云河汉黯西流。", 
            "高秋鹰隼终须击，大海鳌鱼不可钩。", 
            "应有梅花开十月，不妨清梦托罗浮。"
        ], 
        "title": "次韵答晴皋自桂林东下舟泊阳朔见寄 其四", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "茫砀云开大汉年，眼看楚蹶复嬴颠。", 
            "收兵先下三秦地，奉使遥通百粤天。", 
            "照尽古人珠海月，飘残霸气玉山烟。", 
            "英雄祗剩前朝史，怀古悲秋意惘然。"
        ], 
        "title": "秋兴次张六士韵八首 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "黄河东下走龙门，难起中原古帝魂。", 
            "天上斗牛沈剑气，人间鸾凤扫巢痕。", 
            "狄泉故壤双鹅出，瓯脱穷边万马屯。", 
            "不信开元天宝事，但留诗史浣花村。"
        ], 
        "title": "秋兴次张六士韵八首 其二", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万里西风海欲波，荒荒白日奈愁何！", 
            "美人临顈浑脱舞，壮士阴山敕勒歌。", 
            "故国千年啼蜀魄，蛮荒九死负黎涡。", 
            "梦中还作钧天奏，蒙瞍逢逢自鼓鼍。"
        ], 
        "title": "秋兴次张六士韵八首 其三", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "坐看桑从海上栽，群鸥见惯不相猜。", 
            "生毛有地供秦笑，呵壁无天慰郢哀。", 
            "两帝中央谋混沌，三山左股割蓬莱。", 
            "故乡游钓今何处？空忆渔人让曲隈。"
        ], 
        "title": "秋兴次张六士韵八首 其四", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "荒村独树老夫家，九月东篱菊未花。", 
            "金石自应求上药，河山原不阻飞车。", 
            "禦寒岂合裘仍典，谋醉何妨酒偶赊！", 
            "未解长安西笑乐，薜萝门外是天涯。"
        ], 
        "title": "秋兴次张六士韵八首 其五", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "衣冠文武眼中新，晏坐空山笑此身。", 
            "割地奇功酬铁券，周天残燄转金轮。", 
            "后庭玉树仍歌舞，前席苍生付鬼神。", 
            "细柳新蒲非复昔，更无人哭曲江滨。"
        ], 
        "title": "秋兴次张六士韵八首 其六", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "辽东华表鹤西飞，但作神仙愿已违。", 
            "故国河山残照尽，秋风城郭旧人稀。", 
            "四郊戎马边声急，七叶金貂世谱微。", 
            "休向哀鸿谈往事，江湖满地稻粱肥。"
        ], 
        "title": "秋兴次张六士韵八首 其七", 
        "type": "律诗", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "五岭南来势纠纷，百年边事漫重论。", 
            "月中潮汐争消长，天外风雷骇见闻。", 
            "上国地埋龙虎气，中原人杂犬羊群。", 
            "山飞海立今何世？閒就安期话白云。"
        ], 
        "title": "秋兴次张六士韵八首 其八", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "平生遇合多乖忤，不为看花不出游。", 
            "良友偶来三径夕，美人相见一庭秋。", 
            "飞鸿故国经年别，下马荒园竟日留。", 
            "笑口自开愁眼豁，西风休更送离忧。"
        ], 
        "title": "菊花诗四律（著涒吟社题） 其一 逢菊", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "平生耻作呈身事，坐爱黄花淡不浓。", 
            "何忍投人羞晚节，不妨供佛借秋容。", 
            "飘零冷艳荆山璞，催送寒香古寺钟。", 
            "云水半瓶花一束，梵天持取对芙蓉。"
        ], 
        "title": "菊花诗四律（著涒吟社题） 其二 献菊", 
        "type": "律诗", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "平生百不偿所愿，惟爱秋英愿独偿。", 
            "何以报之花九锡，谁其云者雁孤翔。", 
            "黄金战罢先皇甲，紫绶勋垂岛国章。", 
            "有酒自浇诗自唱，故园明日又重阳。"
        ], 
        "title": "菊花诗四律（著涒吟社题） 其三 酬菊", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "平生不饮自天性，惟赏金英饮独多。", 
            "十日壶觞秋色老，满城风雨醉颜酡。", 
            "独醒漫作餐英想，相对欣逢载酒过。", 
            "我自寿花花共寿，尊前来听百年歌。"
        ], 
        "title": "菊花诗四律（著涒吟社题） 其四 饮菊", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一身万里云无定，孤馆残更月欲斜。", 
            "湖海频年思弟妹，干戈馀劫起龙蛇。", 
            "九秋客况愁中酒，四海人心散后沙。", 
            "倚枕不眠思故事，汉朝终始在三巴。"
        ], 
        "title": "旅夜书怀", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "秋来何处托吟鞭，古寺寻碑踏暝烟。", 
            "柳外断霞峰十二，花间凉月界三千。", 
            "西流星汉临高塔，南戒云山倚梵天。", 
            "风定相轮铃不语，下方人望佛灯然。"
        ], 
        "title": "山寺 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "秋入高林晓色鲜，晨钟敲彻寺楼烟。", 
            "柳边洗钵僧三两，塔顶看云象万千。", 
            "西竺尘埋三世佛，南宗花散四禅天。", 
            "风幡不动心何动，晏坐空山意黯然。"
        ], 
        "title": "山寺 其二", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "风雨鸣鸡夜向晨，将诗重话峤南春。", 
            "八千里外还珠郡，十七年中珥笔臣。", 
            "编集已成前岁月，卖刀犹念旧军民。", 
            "昏昏海气仍今日，谁为天涯洗劫尘。"
        ], 
        "title": "吴顈芝太守（荫培）过访兼示守廉纪事诗", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万里难驯羡白鸥，一尊坐对瘴云收。", 
            "中年亲故尤伤别，乱世文章易写愁。", 
            "扑岸海潮新战史，隔江灯火鬼樊楼。", 
            "出门未敢轻西笑，同是清歌在漏舟。"
        ], 
        "title": "次兰史席上韵即送北上", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "天涯为客负芳晨，五岭南来几度春。", 
            "适越岂容章甫士，登台空吊老夫臣。", 
            "梦回黄屋无真帝，泪洒朱崖有弃民。", 
            "君是故游吾故国，东风愁说海扬尘。"
        ], 
        "title": "叠前韵答颖芝 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "廿载沈冥鸡失晨，九州求友鸟鸣春。", 
            "过江人物谁伧父，度岭文章几逐臣。", 
            "缟颎纻逢吴季子，琴樽休负葛天民。", 
            "韶光未老须行乐，明日飞花化陌尘。"
        ], 
        "title": "叠前韵答颖芝 其二", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "牢落文章第一人，天门垂翅竟何因？", 
            "百年记注无前例，万事枢机有要津。", 
            "异日朱云空愤激，当时绛灌少交亲。", 
            "红莲幕客苍梧守，未许青蒲作直臣。"
        ], 
        "title": "啸桐北上归，卧病沪渎，屡书来索诗，以纪当时之事，今春复申前约，距亡日仅浃旬耳二首（啸桐高姓） 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "无路排云叫九阍，天涯何处与招魂。", 
            "千秋公论归风汉，四海才人哭寝门。", 
            "斗酒只鸡追夙约，尺书双鲤剩春痕。", 
            "平生风义吾尤愧，一恸荒江昼欲昏。"
        ], 
        "title": "啸桐北上归，卧病沪渎，屡书来索诗，以纪当时之事，今春复申前约，距亡日仅浃旬耳二首（啸桐高姓） 其二", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "平生未悔作乖崖，亦解逢人辄道佳。", 
            "閒处看云容独立，说场论古喜相排。", 
            "一春积雨蛙生灶，满地残花蝶上阶。", 
            "自笑穷愁天海窄，输君空阔好诗怀。"
        ], 
        "title": "孟徵以粤秀山无咎室诗见示次韵 其一", 
        "type": "律诗", 
        "yun": "佳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "楼台高占好林峦，曾写春愁此倚栏。", 
            "云物与时同变换，文章有泪下孤寒。", 
            "百年人事悲丝染，四海风尘把剑看。", 
            "休被故山猿鹤笑，罗浮归访葛洪丹。"
        ], 
        "title": "孟徵以粤秀山无咎室诗见示次韵 其二", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "牂牁天半下飞湍，立马江头客据鞍。", 
            "疆域远通蛮部落，威容重见汉衣冠。", 
            "伤心元老骑箕去，极目层霄把剑看。", 
            "零落七星秋满地，天涯扶醉且凭栏。"
        ], 
        "title": "次韵易实甫肇庆道中", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万古兴亡闪电过，百年人事几蹉跎。", 
            "海枯石烂英雄尽，木落江空涕泪多。", 
            "入梦人间无白日，洗愁天上有黄河。", 
            "茫茫四野穹庐底，来唱阴山敕勒歌。"
        ], 
        "title": "秋怀八首，次覃孝方韵 其一", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "蓬山沦没阻东归，看惯年年海水飞。", 
            "剩有壶公教地缩，更无苌叔与天违。", 
            "箖箊落日神猿哭，苜蓿秋风虏马肥。", 
            "今日秦庭非复昔，休将九顿拜无衣。"
        ], 
        "title": "秋怀八首，次覃孝方韵 其二", 
        "type": "律诗", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "王母云旗缥缈间，冥冥龙去枉髯攀。", 
            "海中仙蚌流珠泪，天上寒鸦怨玉颜。", 
            "往事已沦开宝史，故宫曾唱纥干山。", 
            "剧怜未殉西陵葬，定策归来国老閒。"
        ], 
        "title": "秋怀八首，次覃孝方韵 其三", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "满目洪流治已迟，谁教天展九年期。", 
            "玄黄大化无今古，风雨神山有合离。", 
            "四海毕消蛟蜃气，九天同拜虎龙姿。", 
            "书生自作华胥梦，千载何妨此一时。"
        ], 
        "title": "秋怀八首，次覃孝方韵 其四", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "休讹舜死与尧囚，环海居然更九州。", 
            "日月不随天左转，江河还向海西流。", 
            "蛟螭国土黄金界，雕鹗旌旗白帝秋。", 
            "画革旁行新史笔，未妨荒外纪飞头。"
        ], 
        "title": "秋怀八首，次覃孝方韵 其五", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "秋城吹角夕阳斜，浪迹频年寄海涯。", 
            "拔后枯葹心未死，劫中残局著全差。", 
            "无聊身世文为戏，有例神州裔乱华。", 
            "不信东篱仍故节，岛夷章绂玷黄花。"
        ], 
        "title": "秋怀八首，次覃孝方韵 其六", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "东海求仙撰怪文，西园谐价策高勋。", 
            "眼中鸡鹜方争食，意外蛟龙未得云。", 
            "左纛岂誇蛮大长，短衣休叱故将军。", 
            "秦王梦里钧天奏，此曲人间本不闻。"
        ], 
        "title": "秋怀八首，次覃孝方韵 其七", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "浮云落木共飘萧，动地商音起素飙。", 
            "雷雨神龙双剑化，关河戎马一身遥。", 
            "黄天讹立多新说，赤道回流有热潮。", 
            "穷海高秋无限感，雄心依旧借诗销。"
        ], 
        "title": "秋怀八首，次覃孝方韵 其八", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "三十登坛往事过，英雄儿女两蹉跎。", 
            "他乡白发愁边满，故国青山梦里多。", 
            "末劫文章龙起陆，孤星涕泪鹊填河。", 
            "弓衣绣坼秋魂冷，休唱尊前旧楚歌。"
        ], 
        "title": "秋怀次前韵 其一", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "东去辽城鹤不归，南来汾水雁犹飞。", 
            "玄黄残血三灵哭，苍白浮云万念违。", 
            "入世功名貂尾贱，过江风物蟹螯肥。", 
            "干戈满地吟梁父，未合隆中老布衣。"
        ], 
        "title": "秋怀次前韵 其二", 
        "type": "律诗", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "丘墟只在百年间，京雒风流渺莫攀。", 
            "同化胡先亡李耳，抱头人反笑严颜。", 
            "扫除孛彗天边宿，梦寐金银海上山。", 
            "不信欢愁全不管，白云无恙道人閒。"
        ], 
        "title": "秋怀次前韵 其三", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "美人消息碧云迟，甲帐珠襦未有期。", 
            "江上青山名大别，穴中朱鸟号长离。", 
            "谈经鹦鹉多新语，添色芙蓉变旧姿。", 
            "欲采縻芜何处是，乱峰无际夕阳时。"
        ], 
        "title": "秋怀次前韵 其四", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "鸾受鞭笞凤受囚，眼中烟点失齐州。", 
            "掀翻成案无三古，抖擞群材出九流。", 
            "历历星辰天市夕，冥冥雷雨海山秋。", 
            "两头北极还南极，不在云霄最上头。"
        ], 
        "title": "秋怀次前韵 其五", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "北斗横天天汉斜，支机残石落天涯。", 
            "万灵雨泣三元改，六道轮回一念差。", 
            "洪水馀波湮息壤，故宫遗玉刻苕华。", 
            "瑶池欲吊西王母，簪遍人间白柰花。"
        ], 
        "title": "秋怀次前韵 其六", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "青骨钟山蒋子文，白头郎署杜司勋。", 
            "英雄潦倒耽声色，神女荒唐送雨云。", 
            "弹指顿成新世界，化身曾现大将军。", 
            "年来学得观空法，谢绝人天百不闻。"
        ], 
        "title": "秋怀次前韵 其七", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "大旗落日马萧萧，更遣轮飞海上飙。", 
            "百戏鱼龙残局短，一军猿鹤故山遥。", 
            "收雷入地藏阴火，呼月升天起怒潮。", 
            "别撰修罗新战史，钩陈兵气未能消。"
        ], 
        "title": "秋怀次前韵 其八", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "春云不雨昼阴阴，有客南来作越吟。", 
            "衣上黄尘飘热泪，镜中白发迫雄心。", 
            "懒呵鬼壁劳天问，拚共神州付陆沉。", 
            "漫笑筝琶娱俗耳，未妨聊当海潮音。"
        ], 
        "title": "与楚伧、千仞闻歌作", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "海沸天翻二十年，那知重见海南天。", 
            "鳌支残极难孤立，龙卧空山尚苟全。", 
            "忏悔金经千劫佛，摩挲铜狄两顽仙。", 
            "荒荒离合罗浮夜，风雨闻鸡各惘然。"
        ], 
        "title": "广州晤汤蛰仙同年", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "白日昏昏海欲波，东风来与起沈痾。", 
            "鸡虫得失关何事？金石文章自不磨。", 
            "破碎河山收局险，支离官职累人多。", 
            "于今鸿鹄高飞去，罗网终当奈尔何？"
        ], 
        "title": "兰西将去潮，次鴳尘韵送之 其一", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "归去青山吏隐兼，压装束笋稿新添。", 
            "阴符夜读貂裘敝，残雪春回马耳尖。", 
            "四海鱼游愁鼎沸，一官蝉蜕避竿黏。", 
            "相逢燕市吾徒在，醉插花枝满帽檐。"
        ], 
        "title": "兰西将去潮，次鴳尘韵送之 其二", 
        "type": "律诗", 
        "yun": "盐"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "但闻有鬼预曹谋，岂合无人借汉筹！", 
            "一统皇舆摇鼎足，九天兵气动旄头。", 
            "人才几辈徒功狗，文字何能祗汗牛。", 
            "一笑马群空冀北，竟持刍豆困骅骝。"
        ], 
        "title": "兰西将去潮，次鴳尘韵送之 其三", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "神武吾惭早挂冠，临歧今日喜相看。", 
            "熏天宝气功名贱，满地横流道路难。", 
            "文士岂宜逢世乱，高官原不称儒酸。", 
            "防身一剑乾坤窄，南斗荒荒北斗寒。"
        ], 
        "title": "兰西将去潮，次鴳尘韵送之 其四", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "宣统二年春二月，尉佗城外作清明。", 
            "江山霸气无今古，莺燕时光半雨晴。", 
            "玉舄难逢方外士，银枪空吊劫馀兵。", 
            "东风一笑登高去，云白峰青万里情。"
        ], 
        "title": "清明日游白云山 其一", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "披云来访郑安期，卓锡兼寻景泰师。", 
            "名士无聊托仙佛，神州有泪混华夷。", 
            "濛濛海色闻边角，莽莽春愁上酒旗。", 
            "斜日下山谋一醉，红棉开遍越王祠。"
        ], 
        "title": "清明日游白云山 其二", 
        "type": "律诗", 
        "yun": "支"
    }, 
    {
        "author": "王毓", 
        "era": "清", 
        "subtype": null, 
        "text": [
            "随分栖迟十亩宫，此身幸喜免飘蓬。", 
            "醉醒久已闻渔父，得失终期学塞翁。", 
            "肯使壮心惭刻鹄，漫将清兴托雕虫。", 
            "世机祇觉从兹息，坐对秋山落照红。", 
            "茅檐习静坐高春，仗酒浇平磊块胸。", 
            "终日守株宁待兔，三年学技笑屠龙。", 
            "閒愁似草经霜减，野兴如花著雨浓。", 
            "试上山头寻故事，读书台畔暮云封。"
        ], 
        "title": "山居杂咏", 
        "type": "古风", 
        "yun": null
    }, 
    {
        "author": "王戬", 
        "era": "清", 
        "subtype": null, 
        "text": [
            "我生天壤间，赋性苦迂拙。", 
            "清时慕王贡，讵敢说稷契。", 
            "一编抱膝吟，辄拟向空阔。", 
            "倦起出户牖，寓目江天豁。", 
            "速化讵无术，妄念颇执热。", 
            "窃谓科名中，亦可奋伟烈。", 
            "每望通籍者，如星欲附月。", 
            "棘闱一逐队，誓与性命诀。", 
            "蹉跎竟无成，资身百凡缺。", 
            "彼苍何荼毒，更尔衣食夺。", 
            "老亲丘壑志，胡为遭斗穴。", 
            "祸机发强弩，凶波翻溟渤。", 
            "相依颂系来，难辞公卿谒。", 
            "恶名幸逃免，奔走双骭没。", 
            "五载一敝裘，脱落类旄节。", 
            "厚颜对时辈，戒门或被绝。", 
            "驱车身万里，饮泣肠寸裂。", 
            "因归蓬筚内，息影咏明发。", 
            "华发映青袍，长年共愁结。", 
            "篮舆病可御，仙潜指嵽嵲。", 
            "倾耳谷鸟幽，徐步石径滑。", 
            "菽水尽欢欣，歌声殷击戛。", 
            "北窗隔戎马，恍游怀与葛。", 
            "木叶落洞庭，寒风吹裋褐。", 
            "饥驱不暇懒，岁暮且复出。", 
            "箧间世务书，欲上苍龙阙。", 
            "举家挥泪送，尚冀涸辙活。", 
            "割爱就畏途，所遇无故物。", 
            "烟尘汝阳道，有情皆懔栗。", 
            "村落春不生，鬼瞷悬罄室。", 
            "夜眠进新炊，蔬齑杂死质。", 
            "十日抱杞忧，中原怕萧瑟。", 
            "万人饱草木，安望千头橘。", 
            "汉廷免租诏，霈泽到白骨。", 
            "劝籴并发粟，新恩口争述。", 
            "除夕渡大河，气象回异辙。", 
            "试临广武望，巨灵蹠突兀。", 
            "太行亘长云，华彝无断折。", 
            "淇澳森呼汹，漳流搅勃窣。", 
            "停骖问邢州，代马翻恋越。", 
            "邑宰有行役，泥涂耻谁雪。", 
            "公子蒙招邀，慰我思若渴。", 
            "自古患难交，圣贤贵有卒。", 
            "未知主人意，背客潜悲咽。", 
            "整衣盼京洛，未往心屡折。", 
            "待诏满金门，兹行戒仓卒。", 
            "崇高卵易压，羁旅檀可伐。", 
            "思倚数钜公，清言霏玉屑。", 
            "欲嫁惜娉婷，不见厕养卒。", 
            "南国愧妇女，芣苡闲采掇。"
        ], 
        "title": "邢州咏怀次少陵自京赴奉先韵", 
        "type": "古风", 
        "yun": null
    }, 
    {
        "author": "王戬", 
        "era": "清", 
        "subtype": null, 
        "text": [
            "苍松几株高蜿蜒，黑云玄雾争飞翻。", 
            "谁将一片雪色壁，泼来墨沈如倾盆。", 
            "松鬣尽作猬毛磔，松鳞直把蛇皮扪。", 
            "怪石䂺礌状伏虎，莓苔包裹穿长根。", 
            "茯苓琥珀疑可断，霹雳魍魉愁崩奔。", 
            "石间巨瀑波沄沄，雷辊电掣银涛喷。", 
            "水流激击松影动，之而挐攫森无痕。", 
            "步櫩潋滟夜月出，南荣晃荡朝日暾。", 
            "长夏科头坐其下，应有偓佺商皓相过存。", 
            "我昨山行句曲百里内，小松夹道琐细如儿孙。", 
            "前年栖霞纵登陟，六朝松石留祇园。", 
            "我知妙笔能寻源，移置此地雄且尊。", 
            "吴生画工敛巨手，摩诘诗老清吟魂。", 
            "五月清风买无价，岁寒心事堪重论。"
        ], 
        "title": "壁间画松歌", 
        "type": "古风", 
        "yun": "元"
    }, 
    {
        "author": "王戬", 
        "era": "清", 
        "subtype": null, 
        "text": [
            "青青孤生竹，苦节贞以坚。", 
            "幽崖闷阳景，气候惨不温。", 
            "眼中箨龙儿，宛宛抱厥孙。", 
            "秋风瘁其枝，严霜殄其根。", 
            "根死心不死，血泪迸湘沅。", 
            "凤皇逝莫留，寡鹄长悲辛。", 
            "百年会有尽，大义矢勿谖。", 
            "有天讵须问，皎月当空悬。", 
            "想当归全日，欢笑迎重泉。", 
            "谁为写楚词，清光照无垠。"
        ], 
        "title": "许节妇诗", 
        "type": "古风", 
        "yun": null
    }, 
    {
        "author": "王戬", 
        "era": "清", 
        "subtype": null, 
        "text": [
            "天空灵籁发，入耳心逾静。", 
            "何许微风过，月林摇客影。", 
            "人生五浊世，为欢苦不永。", 
            "争如羝触藩，有如瓶堕井。", 
            "及兹清夜游，无辞烛共秉。", 
            "佛香一院深，僧梵四山迥。", 
            "身尚依迦叶，足真践箕颍。", 
            "禅灯照宵梦，妄念未能屏。", 
            "金篦开倦眼，慧目陟东岭。", 
            "他时礼白云，应上最高顶。"
        ], 
        "title": "秋日游白茅寺次少陵韵", 
        "type": "古风", 
        "yun": null
    }, 
    {
        "author": "王戬", 
        "era": "清", 
        "subtype": null, 
        "text": [
            "南流四杰俱惊才，醉心尤在渭南伯。", 
            "江翻海立富篇章，跃马弯弓老梁益。", 
            "一寸丹心常炯然，归来垂钓镜湖边。", 
            "却怜老死空家祭，不见王师北定年。"
        ], 
        "title": "读放翁集", 
        "type": "古风", 
        "yun": null
    }, 
    {
        "author": "王戬", 
        "era": "清", 
        "subtype": "五言律诗", 
        "text": [
            "迢递湘江道，维舟指驿亭。", 
            "草生两岸绿，天近数峰青。", 
            "夜雨连云梦，微风过洞庭。", 
            "舆人诵新政，倾耳若为听。"
        ], 
        "title": "长沙赠刘青岑明府 其一", 
        "type": "律诗", 
        "yun": "青"
    }, 
    {
        "author": "王戬", 
        "era": "清", 
        "subtype": "五言律诗", 
        "text": [
            "江南初买棹，乘暇复登临。", 
            "斜日明沅水，春云接桂林。", 
            "相过卑湿地，未废短长吟。", 
            "夙昔猗兰操，愿言聆玉琴。"
        ], 
        "title": "长沙赠刘青岑明府 其二", 
        "type": "律诗", 
        "yun": "侵"
    }, 
    {
        "author": "王戬", 
        "era": "清", 
        "subtype": "七言律诗", 
        "text": [
            "菜根堂外竹松曛，霜压平空木叶闻。", 
            "应有一寒怜范叔，尚能多病爱文君。", 
            "江边风雨晴川合，树杪人家鄂渚分。", 
            "欲伴谪仙黄鹤饮，湘波天限白鸥群。"
        ], 
        "title": "寄云田先生", 
        "type": "律诗", 
        "yun": "文"
    }, 
    {
        "author": "王戬", 
        "era": "清", 
        "subtype": "七言律诗", 
        "text": [
            "当年膝下王文度，此日风尘京雒游。", 
            "长伴塞鸿归碣石，欲观海蜃到之罘。", 
            "双藤倚户惊垂讯，千佛名经讵见收。", 
            "只是凄凉怜葛帔，高情须向古人求。"
        ], 
        "title": "将自都门赴山左承都宪徐健庵先生过阮亭家叔寓中见存每念戬为故人之子感赋长句", 
        "type": "律诗", 
        "yun": "尤"
    }, 
    {
        "author": "王戬", 
        "era": "清", 
        "subtype": "七言律诗", 
        "text": [
            "塞外烽烟莽泬寥，寒冰满地竞扬镳。", 
            "风吹大漠黄羊过，天亘长城白草彫。", 
            "百二关河悲故垒，十三陵寝识前朝。", 
            "寄言玉碗金凫道，更有樵人晚唱遥。"
        ], 
        "title": "送人出居庸", 
        "type": "律诗", 
        "yun": "萧"
    }, 
    {
        "author": "王戬", 
        "era": "清", 
        "subtype": "七言律诗", 
        "text": [
            "寺钟初动来天风，枯林宿鸟归飞中。", 
            "欲行不行贾胡子，得过且过寒号虫。", 
            "日望长江流浩浩，夜听更鼓声逢逢。", 
            "明发扁舟泊沙嘴，潇湘南去愁烟空。"
        ], 
        "title": "阁夜", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": null, 
        "text": [
            "古人秉烛游，昼短苦夜长。", 
            "焚膏继晷者，乃爱分阴强。", 
            "今夕复何夕，急景冬未央。", 
            "琼苑芳已歇，芸阁编且藏。", 
            "静深就温室，坐倚便匡床。", 
            "喜对博山古，聊焚鹧鸪香。", 
            "离合参枯禅，代谢惜年光。", 
            "忆我十年前，得句学锦囊。", 
            "狡狯久不为，结习原如常。"
        ], 
        "title": "冬夜焚香", 
        "type": "古风", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "我闻如来超过一切圆觉与声闻，天上天下称独尊。", 
            "弟子万二千人俱，孰登其堂孰入门。", 
            "三身四智定何有，如水印月空写云。", 
            "四十九年未曾说一字，文殊大士何乃请再转法轮。", 
            "乃今巍巍堂堂现实相横遍沙界，其高杰竖穷苍旻。", 
            "围绕提婆那伽与其眷属，各肃肃蹴踏闪多伽耶及诸异类兟纭纭。", 
            "倏忽才凿七窍混沌死异哉，千手千眼谁与为疏分。", 
            "忆我去年巡冀野，时则十月星乃辰。", 
            "隆兴古寺问象教，佛香高阁瞻金神。", 
            "屏息不能一词赞，倚栏聊息尘中身。", 
            "归来落成值此寺，是一是二徒云云。", 
            "久欲成诗颂相好，其如万虑常萦尘。", 
            "穿池曾未聚卫士，督工奚用命将军。", 
            "翼然五亭临水裔，胜国遗迹今犹存。", 
            "薄伽演梵五乘具，慈宁祝釐一念真。", 
            "其旁萧洒筑书室，研席清事还堪论。", 
            "徘徊得句赓旧韵，所欣俯仰迹成陈。", 
            "黏壁聊复记时日，岁惟丁卯月小春。"
        ], 
        "title": "阐福寺大佛诗用去岁真定隆兴寺礼大佛诗韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "昔彼金粟山，制此藤苔质。", 
            "杀青印法华，青莲辉佛日。", 
            "巧擘始何人，云影犹馀霱。", 
            "品过澄心堂，用佐随安室。", 
            "伊余岂知书，聊以学抢笔。", 
            "惟兹玉版良，义从金口出。", 
            "作字于何宜，恰称波罗蜜。", 
            "同异异中同，一二二而一。"
        ], 
        "title": "用金粟藏笺书经朅尔成诗辄书于后", 
        "type": "古风", 
        "yun": "质"
    }, 
    {
        "author": "弘历", 
        "era": "清", 
        "subtype": null, 
        "text": [
            "翠岩荆楚倜傥人，命蹇适丁兵燹时。", 
            "晨炊夕爨屡不继，错莫墨突无黔期。", 
            "作马聊以供日给，法如篆籀出秦斯。", 
            "逆旅荒寂乏几榻，伏儿背上粗成之。", 
            "东郊瘦马见是卷，殑㱥支立骨倚皮。", 
            "神气龙腾目电发，力甚矣惫意不羁。", 
            "干惟画肉早见诮，求诸曹霸无前为。", 
            "想其赋意乃自况，一写磊砢含馀悲。", 
            "有如原宪贫非病，未遇武子癖且奇。", 
            "伯仲连吟志珍重，后贤数辈留清词。", 
            "江村读杜乃束手，而我抚卷别有思。", 
            "天闲之马多无万，水饮刍秣圉人司。", 
            "岂无诡衔并窃辔，筋埋肉胀日以滋。", 
            "如此骏者困泥滓，畴则入告何由知。"
        ], 
        "title": "骏骨歌题龚开真迹", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "六龙夙驾迎春驭，百辟同钦祈谷斋。", 
            "丽日和风调玉律，綵幡花胜耀天街。", 
            "穹窿青宇礼皇乾，坛位瞻馀视豆笾。", 
            "礼酌简繁惟致敬，心期旸雨协占年。", 
            "斋宫坐久爱清嘉，香袅明窗篆缕斜。", 
            "静听排门喧吉爆，春音先到万民家。"
        ], 
        "title": "诣斋宫作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "文石孰所裁，质朴用以静。", 
            "本是山中物，却貌山中景。", 
            "古月挂高天，白云蔚横岭。", 
            "王画彼不如，班对吾当省。"
        ], 
        "title": "石屏", 
        "type": "古风", 
        "yun": "梗"
    }, 
    {
        "author": "弘历", 
        "era": "清", 
        "subtype": null, 
        "text": [
            "韶令迎人转，条风应律徐。", 
            "献春将介寿，瑞拥大安舆。", 
            "宝几瑶笺灿，词臣帖子披。", 
            "却思苏玉局，每颂不忘规。", 
            "珠丝户外将稊柳，银燕屏间欲掠梅。", 
            "今日拈吟应得句，青郊携却好春来。"
        ], 
        "title": "戊辰春帖子", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "衡山三绝肖老米，休承亦复如虎儿。", 
            "家风辉映称合璧，艺苑盛事传今兹。", 
            "潇湘白云留董迹，画禅书室重拈题。", 
            "文水规模见是卷，比似原作无然疑。", 
            "夜雨晓烟乍合泮，三湘七泽浑迷离。", 
            "草草中不失天真，元晖三昧诚得之。", 
            "妙哉道场山畔苕溪上，屡教神往撚吟髭。", 
            "双美合并信奇遇，不胫妙喻有所思。"
        ], 
        "title": "文嘉仿米友仁云山卷", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "辟园百年上，成图百年下。", 
            "园图均可传，名胜逾绿野。", 
            "书堂翻简编，竹斋列樽斝。", 
            "浇花与物春，弄水知荷夏。", 
            "游心饫礼乐，结契招儒雅。", 
            "每先天下忧，讵效香山社。", 
            "独乐园中人，究非独乐者。", 
            "艺苑夥如林，设色胡其寡。", 
            "乃今见衡山，老笔出神冶。", 
            "如从刻画求，何异风牛马。", 
            "亦足觇其人，展卷谁能舍。", 
            "明窗适几馀，黄绚错缁赭。", 
            "因读长公诗，吟情几欲哑。"
        ], 
        "title": "题文徵明独乐园图用苏轼独乐园诗韵", 
        "type": "古风", 
        "yun": "马"
    }, 
    {
        "author": "弘历", 
        "era": "清", 
        "subtype": null, 
        "text": [
            "青齐去岁歉，春旱秋伤霖。", 
            "哀哉吾赤子，每怀愁不禁。", 
            "虽有守土臣，代予宣德音。", 
            "下策筹截漕，博施且兼金。", 
            "诚虑苟或遗，沟壑多呻吟。", 
            "谒圣志有素，巡方事匪今。", 
            "便道一体察，庶慰吾民心。", 
            "三冬此望雪，卜度东岱岑。", 
            "腊半始被泽，连日同云阴。", 
            "无何接奏章，云沾大惠深。", 
            "遗蝗定入地，宿麦将抽针。", 
            "消疫已病疾，兆稔溉釜鬵。", 
            "岂予诚有格，岳灵早降歆。", 
            "天地生物怀，否极泰来骎。", 
            "嗟嗟方伯司，后命尔其钦。", 
            "小喜毋或肆，三时邈难谌。"
        ], 
        "title": "闻山东得雪志喜", 
        "type": "古风", 
        "yun": "侵"
    }, 
    {
        "author": "弘历", 
        "era": "清", 
        "subtype": null, 
        "text": [
            "温润刚廉具双德，千年古物黝而泽。", 
            "介绍管城友即墨，挥毫秀发资芸席。", 
            "笔阵文澜两无力，砚左坐对多惭色。", 
            "照映如近裴叔则，道筦天倪示微的。"
        ], 
        "title": "汉玉笔山", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "熙绩匪独能，亮工资群彦。", 
            "词林擅卓荦，封疆推老练。", 
            "简畀淮海区，奏成伫底奠。", 
            "保障财赋地，茧丝非所羡。", 
            "去岁吴淞灾，波臣势方扇。", 
            "每念幸活民，玉食不能咽。", 
            "赈济救燃眉，其何筹久宴。", 
            "安民首察吏，瘅恶亦彰善。", 
            "设诚物乃孚，逞明终必眩。"
        ], 
        "title": "赐尹继善回江南总督任", 
        "type": "古风", 
        "yun": "霰"
    }, 
    {
        "author": "弘历", 
        "era": "清", 
        "subtype": null, 
        "text": [
            "浅春已含韶，景物欣和畅。", 
            "御园致早佳，风月无尽藏。", 
            "雪酥大地滋，冰脆微波漾。", 
            "柳黄稊渐生，桃红苞未放。", 
            "湖山呈淡沲，楼阁图蓬阆。", 
            "新年几务稀，倚楯聊凭望。", 
            "北垞入近观，西峰列遥障。", 
            "郊坰霭霁烟，灯火争新样。", 
            "皇州固富庶，风俗随时尚。", 
            "因忆蒙正言，悚然志惆怅。"
        ], 
        "title": "浅春", 
        "type": "古风", 
        "yun": "漾"
    }, 
    {
        "author": "弘历", 
        "era": "清", 
        "subtype": null, 
        "text": [
            "春风入池塘，吹解坚冰冷。", 
            "凌纹散密致，波花漾轻影。", 
            "鱼负彼何知，狐听此应警。", 
            "拟将藏锦柁，未许放綵艇。", 
            "蝉翼乍可方，虎步谁能骋。", 
            "独忆穆满言，惕然发深省。"
        ], 
        "title": "春冰", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "春风习以和，春水绿而鲜。", 
            "春苑既骀荡，春人亦熙閒。", 
            "寄情蓬瀛地，得句水云间。", 
            "昂首睋旸台，回眸睎蓟川。", 
            "溪桃未吐霞，陌柳已带烟。", 
            "向阳鹊补巢，背雪雁下滩。", 
            "万物欣莩甲，一心图治安。", 
            "无逸戒嬉游，有卷勉惕乾。"
        ], 
        "title": "瀛台揽景", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "长虹亘浑河，石栏接芳埒。", 
            "东风已解冻，洪波流决决。", 
            "聒耳松泛涛，夺目花飞雪。", 
            "计偕指日来，晓月应联辙。", 
            "刖足志孰甘，点额中纷热。", 
            "驱车几度过，兴会一番别。"
        ], 
        "title": "卢沟桥", 
        "type": "古风", 
        "yun": "屑"
    }, 
    {
        "author": "弘历", 
        "era": "清", 
        "subtype": null, 
        "text": [
            "卜日谒阙里，六辔驾言东。", 
            "浅春已暄妍，土膏脉起融。", 
            "绿麦抽新芽，于耜兴田功。", 
            "去岁薄有收，菜色鲜或逢。", 
            "山左昨秋潦，伤哉彼庶农。", 
            "保赤实多惭，省岁徒责躬。", 
            "截漕与发帑，聊以资飧饔。", 
            "流者叹转蓬，存者嗟哀鸿。", 
            "岂其宜时巡，遇歉而举丰。", 
            "抑亦有所思，五字志深衷。", 
            "乙丑宣郡灾，十户殆九空。", 
            "车驾曾过临，惠泽敷薰风。", 
            "不唯二釜赐，兼且百货通。", 
            "况兹群有司，爱民孰文翁。", 
            "经予亲咨度，上下免相蒙。", 
            "以此例齐鲁，冀稍救困穷。", 
            "勤民仰圣烈，重道溯儒宗。", 
            "是行岂可无，浮议漫交讧。"
        ], 
        "title": "述怀", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "秋麦茁原田，芃芃过寸许。", 
            "督亢旧膏腴，绿意欣可睹。", 
            "驰驱戒仆人，勤勚咨农父。", 
            "去腊雪固佳，尚蕲沛时雨。", 
            "饼饵想香吹，禾黍待趾举。", 
            "近虽时作云，苦被风吹屡。", 
            "例事愁三春，望泽徒延伫。", 
            "先忧讵有涯，后乐其奚补。"
        ], 
        "title": "秋麦", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "堞楼就废生榛荆，新城宛然为旧城。", 
            "缓工修筑尚未逮，太平亦可徵休兵。", 
            "民风土俗颇淳朴，去岁秋成二釜足。", 
            "长官教养尚胥勤，岂贵发奸与摘伏。", 
            "高台南望馀颓基，想像北宋全胜时。", 
            "铁林军人善彊弩，意气直与秋云齐。", 
            "文恬武嬉时未久，一带界河犹弗守。", 
            "吁嗟乎子孙无忘祖宗劳，一姓百世何难有。"
        ], 
        "title": "过新城", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "行人不与春柳期，柳共行人相倭迟。", 
            "才轻黄之昨见，乍嫩绿之今垂。", 
            "冰已泮而蘸影，鸟欲下而牵丝。", 
            "朝烟漠漠，暮雨霏霏。", 
            "风光婉娩萦吾思，指日者吾将风乎舞雩浴乎沂。"
        ], 
        "title": "春柳", 
        "type": "古风", 
        "yun": null
    }, 
    {
        "author": "王熙", 
        "era": "清", 
        "subtype": "五言律诗", 
        "text": [
            "思君好亭子，闭户即山林。", 
            "绕屋清光回，盈阶碧草深。", 
            "素琴宜静夜，凉月发高吟。", 
            "此地疑无暑，微风起夕阴。"
        ], 
        "title": "夏日柬章紫仪", 
        "type": "律诗", 
        "yun": "侵"
    }, 
    {
        "author": "王熙", 
        "era": "清", 
        "subtype": "五言律诗", 
        "text": [
            "上苑回春驭，传呼夜漏催。", 
            "六龙云里下，八阵日边开。", 
            "细草鸣鸾地，雄风买骏台。", 
            "应如宸算远，不为诘戎来。"
        ], 
        "title": "春日扈从南海子观大蒐", 
        "type": "律诗", 
        "yun": "灰"
    }, 
    {
        "author": "王熙", 
        "era": "清", 
        "subtype": "七言律诗", 
        "text": [
            "向夕烟消大地平，海洋扶月上瑶京。", 
            "山河影射千门静，城阙光涵太液清。", 
            "霜静高旻流素籁，风微小阁敞新晴。", 
            "邻钟欲动光初满，萧瑟还惊离别情。"
        ], 
        "title": "少楼冬月", 
        "type": "律诗", 
        "yun": "庚"
    }, 
    {
        "author": "王瑶湘", 
        "era": "清", 
        "subtype": "五言律诗", 
        "text": [
            "美人秋札至，贻我金徽琴。", 
            "一鼓离鸾曲，谁人知此音。", 
            "寒霜谱哀调，淡月洗孤心。", 
            "何事王孙女，千秋遗恨深。"
        ], 
        "title": "秋琴", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "卿月光华灿庙廊，分曹布理赖匡襄。", 
            "训垂虞典天工亮，职列周官地利详。", 
            "诚悫允堪昭倡率，吁谟时切赞平康。", 
            "老成自合叨荣泽，常领清班鸳鹭行。"
        ], 
        "title": "赐工部尚书来保", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "淑范能修四德贤，饮和犹占万民先。", 
            "百龄瑞庆传都下，五代孙曾绕膝前。", 
            "天上拜恩沾雨露，人间不老即神仙。", 
            "更期寿世多黄耋，共乐升平大有年。"
        ], 
        "title": "命妇索绰罗氏年一百三岁矣其子孙皆多寿五世一堂信人瑞也万寿节扶掖入见喜而有作", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "金风玉露共徘徊，为奉慈游特地来。", 
            "璧月圆时瞻月相，壶天深处是天台。", 
            "香飘桂子堆金粟，酒献南山作寿杯。", 
            "无限欢欣随辇道，人间端的有蓬莱。"
        ], 
        "title": "中秋日恭侍皇太后万善殿瞻礼随游瀛台诸胜敬成一律", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "松菊迎人似有情，离宫月朗正秋清。", 
            "旧题乍展怀重繫，新句频拈兴转生。", 
            "吹籁疏林金气肃，透窗寒影玉钩明。", 
            "倚吟惊破红尘梦，嘹呖天边雁字横。"
        ], 
        "title": "秋夜南苑行宫怀旧叠前韵", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "平原草色著霜初，试阅天闲万乘馀。", 
            "凤耳临风多𩣦騄，龙鬐耀日有驔鱼。", 
            "漫誇唐牧张千锦，何用周王历八虚。", 
            "燕市骊黄抡选遍，遗材犹恐伏盐车。"
        ], 
        "title": "阅马", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "儒臣橐笔久摩研，赫濯声灵信史传。", 
            "法则昭垂千万祀，勤劳想见十三年。", 
            "诚孚度索悬橦地，象应联珠合璧天。", 
            "实录拜观钦陟降，衷忱可胜凛冰渊。"
        ], 
        "title": "皇考实录圣训告成恭纪长律四首 其一", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "实录端帷实政书，敢将绘藻饰空虚。", 
            "推车有赖贤全网，折槛无烦莠早除。", 
            "敬凛盘铭汤刻器，试挥薰雅舜垂裾。", 
            "绍庭难继勋华盛，几度沈吟味访予。"
        ], 
        "title": "皇考实录圣训告成恭纪长律四首 其二", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "讵止刑清政亦清，德威惟畏德明明。", 
            "列卿朝退宵书思，野老春深昼课耕。", 
            "共仰精勤周庶物，可知恩泽沛寰瀛。", 
            "趋庭早识绥猷本，一字书绅道在诚。"
        ], 
        "title": "皇考实录圣训告成恭纪长律四首 其三", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "音容五载隔云天，乍捧琅函泪涌泉。", 
            "提命无能窥荡荡，缵承有志矢乾乾。", 
            "万年孙子钦堂构，四海讴歌被管弦。", 
            "法祖敬天心不已，千秋徽懿映瑶编。"
        ], 
        "title": "皇考实录圣训告成恭纪长律四首 其四", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "霜重疏林枫叶丹，菊心匀绽蕙心残。", 
            "已知物理同周梦，𢜤著裘衣胜楚纨。", 
            "天地无情秋亦老，溪山不尽画应难。", 
            "却裁新句閒消遣，一曲商风倚石栏。"
        ], 
        "title": "秋深", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "翠羽金舆拂晓排，离宫别馆到秋佳。", 
            "野花随辇如春半，行漏依人报午牌。", 
            "霜色风光凝䍐罼，山容水态罨轩斋。", 
            "慈颜悦豫阳和暖，薄海同倾爱日怀。"
        ], 
        "title": "秋日侍皇太后幸静明园奉圣母命敬成长律得佳字", 
        "type": "律诗", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "烂漫疏林九月时，浅红深紫著枝枝。", 
            "秾含秋色关仝画，艳夺春光杜牧诗。", 
            "通野望来张幕合，沿堤观去刺舟迟。", 
            "可知留殿园林景，珍重韶华是女夷。"
        ], 
        "title": "红叶", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "宿雨朝烟二月时，轻黄嫩绿一丝丝。", 
            "却教少妇愁添乍，无那王孙归意迟。", 
            "窣地欲迷芳草路，因风时弄小腰支。", 
            "扁舟刺处春何许，蘸影如油上下宜。"
        ], 
        "title": "题唐岱仿各家山水画册 其一 万柳含烟", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "禹功万古仰平成，疏浚随时赖俊英。", 
            "淮浦建牙资保障，黄流奏绩久澄清。", 
            "息机早是无穿凿，顺性犹然矢朴诚。", 
            "潘靳嘉猷编简在，千秋惟尔继贤声。"
        ], 
        "title": "赐总河高斌", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "日暮遥山敛翠微，幔城灯火彻宵辉。", 
            "马嘶平野闻呼聚，人指高竿觅路归。", 
            "行漏明分甲乙夜，封章独敕万千几。", 
            "时巡到处关民瘼，岂为嬉游骋六飞。"
        ], 
        "title": "日暮", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "青燐夜照墓门红，苔长残碑字半蒙。", 
            "冷泪满匡翁仲雨，悲号四起马牛风。", 
            "那知触景伤行客，漫虑樵薪有牧童。", 
            "未至为田非较胜，沧桑屡变古今同。"
        ], 
        "title": "古墓", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "霜薄觚棱旭影浮，彤墀拜舞动旗斿。", 
            "初阳暖律回葭管，亚岁祥光绕凤楼。", 
            "万国欢心同孝养，六宫壸教霈恩流。", 
            "年年最喜称觞日，常近增添海屋筹。"
        ], 
        "title": "冬至次日慈宁宫行礼", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "华萼同枝气本亲，鸰原分岂隔君臣。", 
            "顾予作后多乾惕，知尔维城亦苦辛。", 
            "缅想飞觞桃李下，已看流驶岁时频。", 
            "喜逢綵缕添长算，立字毋忘望汝纯。"
        ], 
        "title": "吾弟和亲王诞辰诗以寿之", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "风光午夜漏声沈，雾拥金翚瑞霭深。", 
            "仙乐盈空王母降，花灯彻旦上元临。", 
            "岁呈丰稔歌频祝，寿献冈陵酒满斟。", 
            "更喜天恩飘六出，金莲万朵映瑶林。"
        ], 
        "title": "上元节侍皇太后宴恭纪", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "初春时节散晴晖，荡漾新波鸭绿微。", 
            "乍解流澌漂玉片，且迟蘸影语金衣。", 
            "午暄槛外观鱼负，天净湖中有雁飞。", 
            "拟向名园问风景，耽游还惧此心违。"
        ], 
        "title": "冰泮", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "极目芳郊绿渐萌，轻烟细雨若为情。", 
            "却输书带萦窗细，暂借波纹贴地平。", 
            "通野望来犹荏苒，停鞭觅得未分明。", 
            "漫言春色曾无定，万有都从个里生。"
        ], 
        "title": "赋得草色遥看近却无", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "堆秀山前桃始华，延晖阁畔柳丝斜。", 
            "晴光摇飏金城晓，花色分明玉砌霞。", 
            "琼苑初停青帝辔，瑶台欲绽鼠姑芽。", 
            "却将底事消几暇，瀹茗翻书趣转赊。"
        ], 
        "title": "上苑初春", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "金门旭日丽初晴，讲席春和盛典行。", 
            "启沃久登黄阁老，探研今对玉堂卿。", 
            "祗应风化孚民俗，漫道平康起颂声。", 
            "犹忆昔年庭训切，书绅一字道惟诚。"
        ], 
        "title": "二月十二日经筵", 
        "type": "律诗", 
        "yun": "庚"
    }, 
    {
        "author": "王端淑", 
        "era": "清", 
        "subtype": "五言律诗", 
        "text": [
            "骨傲岂随俗，宁攀山鬼邻。", 
            "舒云聊作帐，集叶戏为茵。", 
            "凤岭知难效，鹿门且耐贫。", 
            "残篇任意读，不羡骑辚辚。"
        ], 
        "title": "蓬门", 
        "type": "律诗", 
        "yun": "真"
    }, 
    {
        "author": "王端淑", 
        "era": "清", 
        "subtype": "五言律诗", 
        "text": [
            "促织频催懒，寒衣犹未成。", 
            "起床忘骨瘦，著履觉身轻。", 
            "青帝飘飘散，姮娥冉冉情。", 
            "秋怀无所处，共月结新盟。"
        ], 
        "title": "病中喜新月", 
        "type": "律诗", 
        "yun": "庚"
    }, 
    {
        "author": "王端淑", 
        "era": "清", 
        "subtype": "五言律诗", 
        "text": [
            "才已行贫运，偏增新病魔。", 
            "镫花虚拟结，鹊语几番讹。", 
            "针指能生睡，诗篇强自哦。", 
            "寒风吹瘦骨，酌茗亦阳和。"
        ], 
        "title": "贫病有感", 
        "type": "律诗", 
        "yun": "歌"
    }, 
    {
        "author": "王端淑", 
        "era": "清", 
        "subtype": "七言律诗", 
        "text": [
            "一自明妆出未央，空留遗恨在昭阳。", 
            "琵琶曲尽关山泪，环佩声归塞上霜。", 
            "宿雁残更移晓幕，依人落月下空床。", 
            "旧时纵有三秋怨，不及穹窿此夜长。"
        ], 
        "title": "明妃梦回汉宫次浮翠轩吴夫人韵", 
        "type": "律诗", 
        "yun": "阳"
    }, 
    {
        "author": "王端淑", 
        "era": "清", 
        "subtype": "七言律诗", 
        "text": [
            "西泠月落板桥霜，衰柳长堤祇自伤。", 
            "几日穷愁兼别怨，一帆秋色带斜阳。", 
            "浮云影逐离亭路，归雁声凄碧草塘。", 
            "学采芙蓉江上去，黯然回首恨茫茫。"
        ], 
        "title": "代外赠别毛大可", 
        "type": "律诗", 
        "yun": "阳"
    }, 
    {
        "author": "王端淑", 
        "era": "清", 
        "subtype": "七言律诗", 
        "text": [
            "凋残花萼失芳丛，嗟尔天涯我孰同。", 
            "鸿雁序离悲夜月，鹡鸰诗就泣东风。", 
            "萦牵梦隔西江杳，沦落音难越水通。", 
            "景物触怀思切切，何时携手叹飘蓬。"
        ], 
        "title": "代睿子怀玉尺弟", 
        "type": "律诗", 
        "yun": "东"
    }, 
    {
        "author": "王端淑", 
        "era": "清", 
        "subtype": "七言律诗", 
        "text": [
            "鸟声初啭堕花春，静女幽妆采落蘋。", 
            "脸映芙蕖娇且艳，眉修清月淡无尘。", 
            "一泓秋水留西子，半幅轻绡写洛神。", 
            "秀色共餐饥可乐，不才忝已在东邻。"
        ], 
        "title": "邻妇", 
        "type": "律诗", 
        "yun": "真"
    }, 
    {
        "author": "王端淑", 
        "era": "清", 
        "subtype": "七言律诗", 
        "text": [
            "寒风微透入凄清，过雨夭桃色易倾。", 
            "莺湿羽衣怜艳冶，苔伤花影谱心旌。", 
            "飞烟乍掩炉峰失，新草萎残曲径茕。", 
            "拾得落云天已暮，远林遥听堕春声。"
        ], 
        "title": "雨中桃花", 
        "type": "律诗", 
        "yun": "庚"
    }, 
    {
        "author": "王端淑", 
        "era": "清", 
        "subtype": "七言律诗", 
        "text": [
            "榻占西湖第一楼，垂帘落影咽云流。", 
            "含香燕入歌声里，避月花飞点案头。", 
            "鹫岭青来描锦字，蒹葭碧处系春舟。", 
            "阮公清啸江生笔，赢得轻烟纸上幽。"
        ], 
        "title": "吴岩子徵和起句原韵 其一", 
        "type": "律诗", 
        "yun": "尤"
    }, 
    {
        "author": "王端淑", 
        "era": "清", 
        "subtype": "七言律诗", 
        "text": [
            "长堤梅格渐生香，叠入奚童旧锦囊。", 
            "离绪征帆寒雁远，移文秀笔淡山光。", 
            "花含碧玉裁清佩，云映芝眉剪绿裳。", 
            "解得苑莺调柳色，束红凝目望华章。"
        ], 
        "title": "吴岩子徵和起句原韵 其二", 
        "type": "律诗", 
        "yun": "阳"
    }, 
    {
        "author": "王蔚宗", 
        "era": "清", 
        "subtype": "七言绝句", 
        "text": [
            "东野诗鸣何太苦，南园鬼语未全收。", 
            "澹烟晓月迷三径，破叶疏花老一秋。"
        ], 
        "title": "秋蛩", 
        "type": "绝句", 
        "yun": "尤"
    }, 
    {
        "author": "王静淑", 
        "era": "清", 
        "subtype": "五言律诗", 
        "text": [
            "欲觅清幽处，山高恐不深。", 
            "閒云飞别岫，野鸟定花阴。", 
            "笋嫩留饥采，茶香待渴吟。", 
            "深闺无限意，触景破愁心。"
        ], 
        "title": "初夏偕玉映妹游山", 
        "type": "律诗", 
        "yun": "侵"
    }, 
    {
        "author": "王静淑", 
        "era": "清", 
        "subtype": "五言律诗", 
        "text": [
            "空斋渡深夜，高卧一床秋。", 
            "苔老浑无色，溪清浅欲流。", 
            "尘随红叶扫，心付懒云收。", 
            "萧瑟闻征雁，空归万籁休。"
        ], 
        "title": "秋日庵居", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "九龙遗迹展灯前，老笔纷披水墨鲜。", 
            "还似江南旧风景，半江斜日钓鱼船。"
        ], 
        "title": "次卷中自题诗韵，再纪四绝 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "珍重璇题已百年，匆匆过眼几云烟。", 
            "重教八部天龙护，不使人间劫火然。"
        ], 
        "title": "次卷中自题诗韵，再纪四绝 其二", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "一卷流传缘亦奇，旧观休惜复来迟。", 
            "潮鸡唤起潜郎梦，来读先皇御制诗。"
        ], 
        "title": "次卷中自题诗韵，再纪四绝 其三", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "新筑山庵瞰惠泉，双图留镇似当年。", 
            "竹炉虽坏僧房在，落日听松漫惘然。"
        ], 
        "title": "次卷中自题诗韵，再纪四绝 其四", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "茫茫积水与天浮，此去真成汗漫游。", 
            "输与张骞能凿空，书生骨相薄封侯。"
        ], 
        "title": "题兰史泛槎图 其一", 
        "type": "绝句", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "赋海才华笔一枝，天教壮志遂男儿。", 
            "兰因河畔维舟夕，坐拥群花客赋诗。"
        ], 
        "title": "题兰史泛槎图 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "足迹全经五大洋，环球不碍气飞扬。", 
            "归来新著乘槎记，笑与迂儒说地方。"
        ], 
        "title": "题兰史泛槎图 其三", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "大郎山下客槎停，斗极纵横辨纬经。", 
            "读遍葫芦汉书本，披图亲验海中星。"
        ], 
        "title": "题兰史泛槎图 其四", 
        "type": "绝句", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "挂星槎古到今传，曾阅陶唐洚水天。", 
            "莫向囚尧城畔过，恐教双鹤话寒年。"
        ], 
        "title": "题兰史泛槎图 其五", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "駴目新传鬼斧工，飞轮何事走艨艟！", 
            "于今旧物尤珍重，看取枯槎入禁中。"
        ], 
        "title": "题兰史泛槎图 其六", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何处君平卜肆开，银行有客泛槎回。", 
            "人间不识支机石，浪掷天孙织锦才。"
        ], 
        "title": "题兰史泛槎图 其七", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "潦倒高阳旧酒徒，莫颁新政下皇都。", 
            "衣披一品寻常事，待写星槎第二图。"
        ], 
        "title": "题兰史泛槎图 其八", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "笛里偷声换字工，明珠入掌比玲珑。", 
            "剧怜生小相思骨，如此情人合姓红。"
        ], 
        "title": "兰史为洪银屏校书作红豆图徵诗，为题四绝句 其一", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "漫夸情种海棠娇，记曲奁边更细描。", 
            "黑是明眸红别泪，画屏银烛可怜宵。"
        ], 
        "title": "兰史为洪银屏校书作红豆图徵诗，为题四绝句 其二", 
        "type": "绝句", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不辞采撷莫抛残，宛转红珠带露圆。", 
            "生与佳人共南国，羡君长得画中看。"
        ], 
        "title": "兰史为洪银屏校书作红豆图徵诗，为题四绝句 其三", 
        "type": "绝句", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "隔江遥和海山词，绿叶将阴子在枝。", 
            "我亦多情更多恨，惜无人与画相思。"
        ], 
        "title": "兰史为洪银屏校书作红豆图徵诗，为题四绝句 其四", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "黯黯秋容落照边，清溪一曲客停船。", 
            "东云出月西云电，各自流光占半天。"
        ], 
        "title": "泊秋溪作 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "西岭云生月渐低，扁舟凉夜客愁思。", 
            "秋声惊醒江湖梦，黄篾篷喧雨到时。"
        ], 
        "title": "泊秋溪作 其二", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "万树秋声撼睡童，读书情趣逊欧公。", 
            "挑灯自写纫兰句，一卷离骚当国风。"
        ], 
        "title": "东山感秋词", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "下邑弦歌惠爱长，天教道学启南荒。", 
            "千秋墓畔文章土，化作幽兰九畹香。"
        ], 
        "title": "子游泥", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "鸡笼山畔阵云阴，辛苦披沙一水深。", 
            "宝藏尚存三易主，人间真有不祥金。"
        ], 
        "title": "鸡笼金（忆台杂咏之一）", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "两府谣传故国哀，看花长恨状元来。", 
            "风流一觉刘郎梦，满地苔封碧瓦堆。"
        ], 
        "title": "状元来（忆台杂咏之一）", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "夺取鱼轩射雉场，此身仍属旧檀郎。", 
            "美人甘为多情死，不肯昌华事汉皇。"
        ], 
        "title": "纪黄五娘事 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "彩凤辞笼恨未忘，九天呼吁传降王。", 
            "赵家若赏平南策，第一功臣是五娘。"
        ], 
        "title": "纪黄五娘事 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "艳词空谱荔枝香，磨镜遗闻事渺茫。", 
            "谁改五花新院本，英雄儿女再登场？"
        ], 
        "title": "纪黄五娘事 其三", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "大九州当大一统，书生原有觉民权。", 
            "待将宣圣麟书笔，遍布王春海外天。"
        ], 
        "title": "元旦试笔 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "除旧居然又布新，溶溶四海一家春。", 
            "皇威万里行儒教，八表同风拜圣人。"
        ], 
        "title": "元旦试笔 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "东风无奈别离何，万里行吟海有波。", 
            "惭愧口头禅唱好，梵天无力缚修罗。"
        ], 
        "title": "次韵答伯瑶", 
        "type": "绝句", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "隔江曾和海山词，一棹今来访范蠡。", 
            "为向银屏问消息，画中红豆最相思。"
        ], 
        "title": "戏东兰史", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "不须纫佩怨三湘，一片丹心向紫皇。", 
            "彩笔代颁花九锡，梦回香国拜真王。"
        ], 
        "title": "题赆红兰", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "传经伏女画中人，自写桃源说避秦。", 
            "傥许携家作渔父，种花来结洞仙邻。"
        ], 
        "title": "桃源女史朱伯姬，九江先生女公子也，能诗画，为兰史作小幅而自题绝句其上，兰史出观，因为书此", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "姗姗微步上瑶台，笑看惊鸿艳影来。", 
            "亲制广寒新乐府，诸天齐唱紫云回。"
        ], 
        "title": "席上有赠", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "同醉朱明洞外天，尊前锦瑟感华年。", 
            "出门满地风波恶，未许公卿荐邓先。"
        ], 
        "title": "即席赠邓恭叔孝廉", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "骏马雕鞍百宝装，看君结客少年场。", 
            "中原多少英雄在，不为看花到洛阳。"
        ], 
        "title": "即席赠黄诏平明经", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海上相逢意气亲，与君同作异乡人。", 
            "家山故事休回忆，终遣王潮领八闽。"
        ], 
        "title": "即席赠颜恒甫", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "牙筹不碍手亲操，坐拥雄赀意气豪。", 
            "毕竟商人能爱国，千秋义士有弦高。"
        ], 
        "title": "席上二商索赠，书此予之", 
        "type": "绝句", 
        "yun": "豪"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "獭髓微痕玉有瘢，双眉淡淡扫春山。", 
            "珠江风月无边好，都在佳人浅黛间。"
        ], 
        "title": "为兰史赠席上小妓", 
        "type": "绝句", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "明明昨夜此星辰，愁乱愁荒过一春。", 
            "道路青丝来白马，衣冠皂荚洗黄尘。", 
            "沙虫入目军全化，刍狗伤心帝不仁。", 
            "今日人才寥落甚，英雄待起捉刀人。"
        ], 
        "title": "柬沈友卿", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "须鬓虽苍两颊红，路人排拥看坡公。", 
            "方谋车辙环天下，犹悼方壶没海中。", 
            "身世浮沉关运会，河山破碎负英雄。", 
            "老亲健饭真奇福，差幸平生此事同。"
        ], 
        "title": "再柬蛰仙 其一", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "苍凉喜见日方东，未死安能万事空。", 
            "灾异频闻成乱象，云霄何处托冥鸿。", 
            "百年观祭知夷礼，四海论诗入变风。", 
            "硕果尚留吾辈在，莫教阳九数终穷。"
        ], 
        "title": "再柬蛰仙 其二", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一堂坐对两忠武，两表纵横一指麾。", 
            "故国惜无诸葛相，大书留刻卧龙祠。", 
            "英雄涕泪偏安局，金石文章异代师。", 
            "万古云霄开卷见，外家吾愧是孙枝。"
        ], 
        "title": "题岳忠武王书前后出师表石刻", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "阳明且战且讲学，学派曾传揭岭东。", 
            "鳞爪岛夷矜弋获，皮毛年少枉推崇。", 
            "空山偶得观心法，横海虚期破虏功。", 
            "今日会稽谁继起？天涯携手雨濛濛。"
        ], 
        "title": "蛰仙见和前诗，时将归浙，仍用前韵 其一", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "岭南荔子甲天下，径欲留君待荔红。", 
            "风雨落花三月半，光阴如水廿年中。", 
            "图沈凤渺无消息，筮短龟长有异同。", 
            "满目江山仍百越，相逢莫放酒尊空。"
        ], 
        "title": "蛰仙见和前诗，时将归浙，仍用前韵 其二", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "春灯照夜不成寐，四野荒鸡天未明。", 
            "处处闻饥复闻乱，年年忧雨更忧晴。", 
            "读书误我成迂叟，呼酒凭谁迫老兵。", 
            "六幕沉沉如梦里，晓星残月不胜情。"
        ], 
        "title": "春尽夜，次韵寄答实甫 其一", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "挂席春江未有期，东风潮信误篙师。", 
            "戴鳌已叹沈三岛，嬉凤安能陋九夷？", 
            "精卫泪枯填海石，蚩尤魂化竟天旗。", 
            "荒唐山鬼前知事，鸡卜何人问越祠。"
        ], 
        "title": "春尽夜，次韵寄答实甫 其二", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "三湘七泽遍哀鸿，天遣开藩向楚中。", 
            "何术竟能消浩劫，此邦原未息雄风。", 
            "岳边行旆芙蓉碧，岭外离尊荔子红。", 
            "四海荒荒期少可，早将新政报姬公。"
        ], 
        "title": "送赵渭卿之湘藩任", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "昔为循吏今名将，吾道由来文武兼。", 
            "山泽龙蛇湫穴徙，风云猿鸟简书严。", 
            "思亲梦寄陶公鲊，教子经传尚父钤。", 
            "留滞五羊重握手，十年忧国鬓霜添。"
        ], 
        "title": "柬秦子质军门", 
        "type": "律诗", 
        "yun": "盐"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "濛濛城郭倚斜曛，十万人家半暮云。", 
            "草木变秋连五岭，文章憎命吊三君。", 
            "荒祠芜没鼪鼯径，坏阁啁啾燕雀群。", 
            "何处凭高许长啸？青天碧海断知闻。"
        ], 
        "title": "秋晚过三君祠", 
        "type": "律诗", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "十六年前莽少年，当时赤手欲回天。", 
            "誓师雷雨穷荒外，开国河山落照边。", 
            "往事已怜成过电，雄姿未称画凌烟。", 
            "于今不作登坛梦，渔鼓声中号散仙。"
        ], 
        "title": "自题三十登坛照片", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "寡人南海思北海，万里方吟忆弟词。", 
            "白日看云同报国，青山为我更题诗。", 
            "罗浮风雨仙何在？轼辙文章虏亦知。", 
            "有菊花开即重九，老坡休负赏花卮。"
        ], 
        "title": "次韵答陈少石方伯", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一径凌空破晓烟，眼中秦汉古山川。", 
            "何年穿石泉飞瀑？满地栽桑海化田。", 
            "不肯丹黄秋后树，别开日月洞中天。", 
            "云霞管领吾谁證，七十二峰无限缘。"
        ], 
        "title": "云泉仙馆次壁间韵与易实甫同诸子作", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "霸气消沉化冷烟，更无一尉起龙川。", 
            "重携苏子吹箫客，曾访麻姑卖酒田。", 
            "到处云游惟看瀑，几时石破再惊天。", 
            "呼龙出作樵山雨，东爪西鳞偶结缘。"
        ], 
        "title": "次前韵", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "水驲传诗柬屡修，簿书忙里且閒偷。", 
            "三江此地朝南海，百甓何人运广州。", 
            "微雨渐催残腊近，寒梅已放故园不？", 
            "欲寻高处同舒眼，浩浩风烟镇海楼。"
        ], 
        "title": "少石以实甫唱和诗见示，次韵", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "检点征衫总泪痕，沧桑劫外此身存。", 
            "百年乔木山丘重，万里浮槎海气昏。", 
            "华表云光归老鹤，幔亭霞彩护曾孙。", 
            "神州苍莽风尘满，冷落江湖怆梦魂。"
        ], 
        "title": "还山书感（二首之一）", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "剑叶萎蕤千仞冈，文琴声断到今藏。", 
            "洞天供养难为俗，香国逃名不愿王。", 
            "高士在山饶远志，佳人绝代抱幽芳。", 
            "九州地尽灵根露，早合寒薇共首阳。"
        ], 
        "title": "山兰", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "衮衮群公翊庙谟，匡时伟略未全无。", 
            "珠崖地弃完筹海，玉垒天回罢徙都。", 
            "万国冠裳嗟倒置，九州货贝慨中枯。", 
            "空山独抱遗书哭，牢落乾坤一腐儒。"
        ], 
        "title": "读史书感", 
        "type": "律诗", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "一谪人间久未归，茫茫世界铁山围。", 
            "神州剖裂齐烟小，古井荒凉汉火微。", 
            "万岁鳌番饥可钓，五更熊梦老犹飞。", 
            "何当整顿乾坤了，金阙重朝愿未违？"
        ], 
        "title": "次韵仙官诗", 
        "type": "律诗", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "义旗风捲海东头，浪迹来为汗漫游。", 
            "亡宋地难存岛国，瞻韩人喜到潮州。", 
            "论交文字三生业，凭吊江山万古愁。", 
            "满眼狂澜嗟已倒，待公重障百川流。"
        ], 
        "title": "联仙蘅观察 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "剩水残山夕照中，星幡无力御东风。", 
            "麻姑去后桑栽海，箕子归来黍满宫。", 
            "缩地有人工幻术，笺天何处效愚忠？", 
            "与公欲话千秋恨，待剪衙斋烛泪红。"
        ], 
        "title": "联仙蘅观察 其二", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "读罢新诗泪满巾，乾坤苍莽正风尘。", 
            "五洲消息纷传线，万里梯舵竞驾轮。", 
            "朝议朱崖伤弃地，边烽辽海厄归人。", 
            "相逢莫话流离感，未死终留报国身。"
        ], 
        "title": "次陈颐山见赠韵答之", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "风霜欲白少年头，消耗豪情作浪游。", 
            "劝驾幸逢中执法，悲歌宜向古幽州。", 
            "伯鸾心事原难热，洗马平生始识愁。", 
            "莫怪安巢无处所，眼前沧海正横流。"
        ], 
        "title": "叠前韵答联仙蘅观察 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "只手重扶日再中，垓埏畅溯被皇风。", 
            "四洲受吏朝三殿，万岛输珍进两宫。", 
            "独惜在山虚远志，未能报国愧精忠。", 
            "仗公与慰平生愿，极目江霞散晚红。"
        ], 
        "title": "叠前韵答联仙蘅观察 其二", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": null, 
        "text": [
            "井干与丽谯，华矣干云霄。", 
            "胜名空籍籍，追赏久寥寥。", 
            "此地尚存台，高楼想驭飙。", 
            "近连解犊馆，远瞩飞虹桥。", 
            "问俗思艰深，考古兴怀遥。", 
            "所愿敦诗书，庶可化浮嚣。", 
            "长吟云卿诗，穆如以为谣。"
        ], 
        "title": "用沈佺期望瀛州南楼诗韵即效其体", 
        "type": "古风", 
        "yun": "萧"
    }, 
    {
        "author": "弘历", 
        "era": "清", 
        "subtype": null, 
        "text": [
            "揽辔度武垣，民瘼随时咨。", 
            "颓城既毕筑，荒舍稍以治。", 
            "癸亥甲子间，此地荐被饥。", 
            "闻之往来人，灾黎渐不支。", 
            "柴薪千里无，安得饱树皮。", 
            "南顾增予戚，沟壑填相随。", 
            "勤宣命大吏，分理督有司。", 
            "仓粮与库帑，尔何吝惜为。", 
            "迩年运转旋，有收天降慈。", 
            "历览惬予怀，老幼咸熙熙。", 
            "町疃有盖藏，鸡犬无羸疲。", 
            "乃悟向所闻，人言或过之。", 
            "何以知其然，古树仍乔枝。", 
            "所云无柴薪，诞也夫岂其。", 
            "设谓近所植，粗应不及围。", 
            "以此例其馀，前事诚可疑。", 
            "虽然更有说，观过仁可知。", 
            "救荒有常经，宁滥毋或遗。", 
            "万一讳灾伤，何以保吾师。"
        ], 
        "title": "过河间郡城即事", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "身居九重上，心固周寰宇。", 
            "要识疾苦形，耳闻逊目睹。", 
            "岂能辙迹遍，无逸时作所。", 
            "有司承德风，兆庶沾恩雨。", 
            "举近可例远，或不无少补。", 
            "去岁秋稍霖，潦水积低田。", 
            "泥淤转益麦，茁陇看芊芊。", 
            "赈恤亦已施，闾阎飏炊烟。", 
            "夹道近光民，数岂啻万千。", 
            "曾无鸠鹄形，用卜家室全。", 
            "藉是少自慰，大吏能勤宣。", 
            "设使居深宫，安能知其然。"
        ], 
        "title": "晓发阜城", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "三辅拱皇都，首善倡诸路。", 
            "农桑业各勤，燕赵风犹素。", 
            "回环十郡间，巡行亦已屡。", 
            "城郭渐苟完，黔黎实既庶。", 
            "教养诚本图，盖藏更急务。", 
            "复恐夺其食，为之戒太遽。", 
            "利弊率倚伏，所宜善施措。", 
            "迩年常偏灾，沟壑宁无仆。", 
            "赈恤恩纵逮，承宣责应赴。", 
            "所见怀足慰，未见意深虑。", 
            "趋承莫矜能，抚字先怀恕。"
        ], 
        "title": "谕直𨽻扈驾诸臣", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "融风软日临花朝，朅忆盘山已前度。", 
            "盘山去此千里馀，花朝相约仍不误。", 
            "今朝始历青齐境，有鬲之墟翠华驻。", 
            "佳辰邂逅客途中，春寒未许看如雾。", 
            "烟村柳坨亦足赏，榆火风筝将次赋。", 
            "即景每欲验民风，留情岂为耽花树。", 
            "宝幡綵胜底用张，湘管衡笺从未负。"
        ], 
        "title": "二月十五日叠去岁盘山花朝韵", 
        "type": "古风", 
        "yun": "遇"
    }, 
    {
        "author": "弘历", 
        "era": "清", 
        "subtype": null, 
        "text": [
            "海运便而险，河运艰而平。", 
            "舍便宁就艰，计画真老成。", 
            "疏导想前规，转输达帝京。", 
            "我来度浮桥，汹涌闻波声。", 
            "岸旁柳已绿，渚畔禽争鸣。", 
            "一派江乡景，谋目恰称情。", 
            "巨艘列河干，截漕罢长征。", 
            "酌兹损益道，念彼㷀独氓。"
        ], 
        "title": "过运河", 
        "type": "古风", 
        "yun": "庚"
    }, 
    {
        "author": "弘历", 
        "era": "清", 
        "subtype": null, 
        "text": [
            "昨来驿路多风尘，轻车下帷数百里。", 
            "今朝风日和且妍，策马郊原聊纵视。", 
            "谁知柳色尔许佳，窣地柔丝垂飒纚。", 
            "岂伊神解识花朝，讵果韶光隔一水。", 
            "远笼村落烟雨中，近拂鞍鞯画图里。", 
            "绾结春情擅独能，品题芳物从兹始。"
        ], 
        "title": "柳色", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "向闻齐郑麦为秋，民天攸繫今诚见。", 
            "远町近陇绿意佳，夹道入观生慰羡。", 
            "所历燕南赵北郊，亦有麦畴相杂间。", 
            "菁葱较此总未逮，土俗民情各从便。", 
            "耳食书生谓误农，禹谟未读何深谴。", 
            "独惜未奉属车尘，应有后言从展转。", 
            "既命驰驱戒羽林，骢马御史人更惮。", 
            "凭舆历览喜复忧，迩来又苦狂风扇。", 
            "数月之期纵可待，一犁之雨早已盼。", 
            "灾馀赖此稍得济，所愿饼饵千家遍。", 
            "巡行要为验幽风，休助还常惭夏谚。"
        ], 
        "title": "向闻", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "谒圣诏早颁，登岱志原素。", 
            "食言理非宜，省方典有故。", 
            "矧遭去秋霖，便因觇赈务。", 
            "截漕届百万，留帑多盈数。", 
            "炊非无米为，策应以善布。", 
            "向闻流徙民，提携纷载路。", 
            "遮留非王政，岂宜听轻去。", 
            "顷入青齐境，旌门两移驻。", 
            "历观异所闻，秋麦原未误。", 
            "远近遍菁葱，饼饵风香度。", 
            "道左近光民，扶老携其孺。", 
            "逭饥色无菜，得暖衣有布。", 
            "目睹稍自慰，方慰还以惧。", 
            "得无尔有司，饰予经过处。", 
            "莱青隔山岭，沂曹困沮洳。", 
            "既恐阻遐远，兼愁艰转输。", 
            "便使天悔灾，元气未易复。", 
            "旬宣勉汝猷，休助廑予虑。"
        ], 
        "title": "谕山东巡抚阿里衮并所属官", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "高唐北十里，厥有十里园。", 
            "一例村社中，名幽地较偏。", 
            "绿树围郭外，新水流门前。", 
            "场圃筑于旁，菜畦开其边。", 
            "讵誇亭台丽，而于农桑便。", 
            "想有幽人居，颇宜诗者传。", 
            "昨来苦风尘，车帷曾未搴。", 
            "今日策马度，景物看暄妍。", 
            "绯桃花已开，绛杏蕾早嫣。", 
            "韶令与行人，争进无留延。", 
            "几曾飞落英，胡至武陵源。", 
            "即景有会心，稍为停吟鞭。"
        ], 
        "title": "十里园", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "徒骇马颊历历过，疏导神功想大禹。", 
            "南徙以后迹已湮，名存亦复无定所。", 
            "孔纵精核，伐异党同袭绪语。", 
            "以此定论竟属谁，过北过南难悉举。", 
            "数千年事岂易详，详亦徒教成讼聚。", 
            "惟应爱礼尚存羊，不妨数典还忘祖。", 
            "井田封建率善政，居今匪可泥从古。"
        ], 
        "title": "徒骇", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "齐鲁民何辜，连年未逢稔。", 
            "每念沟壑填，深宫那安枕。", 
            "昨始入兖境，所见犹未甚。", 
            "寸衷稍自慰，为之食甘腍。", 
            "孰知数日来，触景堪愁朕。", 
            "村落多萧条，老幼率憯懔。", 
            "腹饥嗷鸿哀，衣薄状鹤凚。", 
            "纵屡加赈施，未足苏凄凛。", 
            "休助古有经，损益道须审。", 
            "用是截漕艘，亟命发仓廪。", 
            "嗟哉守土臣，旬宣其勤恁。"
        ], 
        "title": "山东上年被灾州县颇多虽屡加恩期灾民不致失所而清跸所历深用恻然因再降旨加恩普赈一月以示优恤", 
        "type": "古风", 
        "yun": "寝"
    }, 
    {
        "author": "弘历", 
        "era": "清", 
        "subtype": null, 
        "text": [
            "治国有常经，旌贤退不肖。", 
            "善哉齐威王，赏罚不颠倒。", 
            "考政在田野，文饰安能冒。", 
            "定人在素行，毁誉岂足较。", 
            "即墨应受爵，适当勤劳报。", 
            "彼憸阿大夫，烹之不为暴。", 
            "即境思古人，惕然识政要。", 
            "一国近易察，天下远难照。", 
            "所以辟四门，重华垂有耀。"
        ], 
        "title": "东阿", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "朝曦驻扶桑，天际微茫分。", 
            "东来紫翠光，隐隐滃飞云。", 
            "知是岱岳麓，初见意已欣。", 
            "杜甫有佳句，果然符所云。", 
            "指日陟其顶，一破苍穹雰。"
        ], 
        "title": "见岳麓", 
        "type": "古风", 
        "yun": "文"
    }, 
    {
        "author": "弘历", 
        "era": "清", 
        "subtype": null, 
        "text": [
            "晓起望岱宗，尚远数百里。", 
            "平郊午跸停，少岱在尺咫。", 
            "已据拔地势，特因近岳尔。", 
            "广陆半月行，见山心早喜。", 
            "斧斤岂能禁，山木忆尝美。", 
            "峭壁馀孤松，𡍪㙷孙枝起。", 
            "樵苏所不到，于险得安只。"
        ], 
        "title": "少岱", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "高唐赤地多，八分灾已成。", 
            "将谓率如此，羸瘵难拄撑。", 
            "加赈爰降诏，庶以慰民情。", 
            "今朝过东阿，景象似少更。", 
            "村落足鸡彘，麦苗亦葱菁。", 
            "睹此怀为宽，不觉玉辔停。", 
            "民瘼贵体知，巡狩有常经。", 
            "设惟事高居，空谈纸上兵。"
        ], 
        "title": "即事", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "海云傍晚浓，春风静以止。", 
            "二麦望甘膏，作阴亦可喜。", 
            "况复灾伤后，民艰得亲视。", 
            "鸠形鹄面者，孰非予赤子。", 
            "纵难博施济，岂可听流徙。", 
            "惟赖天赐丰，调幕惭上理。", 
            "武帐那能眠，漏下三鼓已。", 
            "初聆淅淅鸣，旋见绥绥委。", 
            "益麦更宜禾，私心幸自揣。", 
            "无何势转微，未足沾一指。", 
            "虚掷今宵望，适足增愁耳。"
        ], 
        "title": "夜雨", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "肆觐东后修五玉，神尧家法贻轨躅。", 
            "鲁疆初历俯汶川，春烟淡荡波摇绿。", 
            "平陆我经平陆短，长驿每每原田茁冬麦。", 
            "嗟哉此土去秋灾，麦种借斗应偿石。", 
            "惟望甘膏沛及时，饼饵稍救燃眉厄。", 
            "迩日风霾散薄云，咎徵予过复谁责。", 
            "发帑留漕岂吝惜，拯残起弊几筹画。", 
            "即境因忆孟子言，帷宫展转不安夕。", 
            "失伍惊心今岂无，知罪空言亦奚益。"
        ], 
        "title": "汶水吟恭依皇祖原韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "奎文阁后殿前垂，杏坛遗迹传缁帷。", 
            "当时侍者想訚侃，弦歌鼓琴敦书诗。", 
            "我来景仰慰素志，恍见教泽长留贻。", 
            "春风袅袅绯英枝，在彼在此还堪思。", 
            "舞雩曾点圣所与，吾亦因之将咏归。"
        ], 
        "title": "杏坛", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "风景今不陋，运亦有升降。", 
            "庇连复圣祠，数仞缭垣绛。", 
            "阴森松柏护，石桥清水淙。", 
            "缅想不改乐，箪瓢气如虹。"
        ], 
        "title": "陋巷圣林酹酒回轻舆经陋巷", 
        "type": "古风", 
        "yun": "绛"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "上苑韶华正可怜，琼英珠蕊羃祥烟。", 
            "人游爱日春方永，物被和风色转妍。", 
            "织锦丝垂亭畔柳，流霞杯送水中仙。", 
            "欲知色养欢无限，只在慈宁辇辂边。"
        ], 
        "title": "花朝日侍皇太后游宴御园", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "一篙新绿漾波明，蘸影金丝弄午晴。", 
            "不舍如斯观妙道，载舟可譬察舆情。", 
            "湖山入画迎人翠，凫雁当春得意鸣。", 
            "不是嬉游废宵旰，每从物理验生生。"
        ], 
        "title": "春池泛舟", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "六载流光逝水同，悽怆孺慕思无穷。", 
            "当年侍膳濯龙沼，此日含哀兴庆宫。", 
            "祇拟承欢春梦里，可能聆训午庭中。", 
            "徘徊欲去还留在，无限悲云满碧空。"
        ], 
        "title": "清明日雍和宫行礼感成长句", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "萧寺疏钟引客寻，覆阶松柏绿森森。", 
            "壁图省识风云气，天汉长悬忠勇心。", 
            "绕屋竹风翻妙偈，当空水月涤尘襟。", 
            "苾刍为纪生平迹，饶有閒情论古今。"
        ], 
        "title": "关圣祠", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "雨足林峦偶一过，离宫别馆玩清和。", 
            "红迎列仗云霞丽，香绕遥村饼饵多。", 
            "泉奏琴音流砌畔，风传梵响度岩阿。", 
            "侍臣谁献相如赋，止辇还听野叟歌。"
        ], 
        "title": "初夏幸静明园", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "一夜甘霖沛泽流，朝来点滴势方稠。", 
            "桐孙绿嫩重经洗，鱼子黄肥尽欲浮。", 
            "湿润侵阶疑溽暑，峭寒著体讶新秋。", 
            "倚吟无限心中喜，麦垄芃芃正似油。"
        ], 
        "title": "初夏雨景", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "细雨廉纤势正长，清和膏泽被群芳。", 
            "油云出谷藏山色，乱点飞空接水光。", 
            "万顷黄添麦穗润，千畦绿重稻苗香。", 
            "宵衣对此增乾惕，敢恃丰年乐阜康。"
        ], 
        "title": "细雨", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "窣地青丝两岸围，鸥波云影漾朝晖。", 
            "轻舟喜近瑶池境，芳甸初开玉版扉。", 
            "却忆含饴心切切，每亲色笑乐依依。", 
            "敬承孝治尊家法，长奉慈宁祎鞠辉。"
        ], 
        "title": "诣畅春园皇太后宫问安", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "绿荫轩庭昼影移，清和时节午薰吹。", 
            "巢残旧燕衔泥补，声涩新蝉度柳迟。", 
            "逸兴惟凭佳句遣，忧怀未许近臣知。", 
            "日长几暇翻芸简，还似当年下董帷。"
        ], 
        "title": "圆明园初夏即景", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "绿水盈畴远若无，新秧似插荇公须。", 
            "翻风贴贴疑铺毯，带露瀼瀼欲贯珠。", 
            "翠颖透波光潋滟，青锋著雨意舒苏。", 
            "勾芒夺得天孙巧，刺出丰年一幅图。"
        ], 
        "title": "秧针", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "旗飐红霞鼓角鸣，昔年竞渡尚传名。", 
            "悯忠更复怀殷鉴，恋主犹然吊贾生。", 
            "歌奏回波云影过，棹沿芳渚浪花平。", 
            "飞龙恰见天中瑞，水底鱼虾漫自惊。"
        ], 
        "title": "龙舟", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "重探芳丛泛御湖，清和瀛海即清都。", 
            "何须画里徐兼李，不染人间紫与朱。", 
            "六月春光花有信，一枝风韵露凝珠。", 
            "恰如洛浦初逢处，未许身边小玉扶。"
        ], 
        "title": "泛舟见荷花初开", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "湖上风来晚正凉，船窗不断芰荷香。", 
            "亭台倒影摇空碧，凫雁归飞带夕阳。", 
            "梧几缥缃清涤暑，冰盘桃李翠生霜。", 
            "徘徊却待玉轮上，绮句閒吟夜未央。"
        ], 
        "title": "湖上", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "西北风来夏亦凉，北窗初启学羲皇。", 
            "片云归岫日光漏，湿润侵阶花气香。", 
            "雨足已滋禾垄绿，晴开欲晒麦畴黄。", 
            "华胥入梦非关梦，后乐先忧意正长。"
        ], 
        "title": "喜晴", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "树自菁葱花自妍，青山当户足云烟。", 
            "游因避暑常携卷，坐爱烹茶每就泉。", 
            "风度钟声来岭外，鸟衔果实落阶前。", 
            "乘閒更上西岩阁，乐在桑郊稻垄边。"
        ], 
        "title": "静明园即景", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "迤逦西峰翠霭侵，纱幮閒凭散幽襟。", 
            "无心最喜云生岫，得句多因座对岑。", 
            "黛色烟光相罨画，卧游静赏当登临。", 
            "晚来兰若僧方定，遥想疏钟度远林。"
        ], 
        "title": "望西山", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "宿雨初收天似洗，閒庭独坐夏如秋。", 
            "一声蝉噪林中度，两个鸥眠水上浮。", 
            "地学蓬瀛尘自远，身依泉石兴偏幽。", 
            "更怜绿野芃芃象，稍解祈年午夜忧。"
        ], 
        "title": "雨后园林即景", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "阊阖风和绕翠微，紫轩花气暖晴晖。", 
            "波含素影澄心镜，鱼跃清渊识道机。", 
            "怀俭每思文罢馆，阜财常仰舜弹徽。", 
            "几馀拟驾游春辇，恐惜分阴心事违。"
        ], 
        "title": "勤政殿", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "朱明皓魄已三圆，消息秋来孰与传。", 
            "恰有群芳纷槛外，渐看凉意到阶前。", 
            "因风徙色疏偏妙，浥露含芬静转妍。", 
            "弹指漫惊驹过隙，惜阴还检旧时编。"
        ], 
        "title": "阶前群英粲然已作秋色感而有作时六月十六日也", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "转眼寒光散月华，侵寻凉意透窗纱。", 
            "閒庭气爽秋无价，曲岸风摇荻有花。", 
            "蛩响依稀啼旧怨，水痕澹潋露新沙。", 
            "流阴遮莫惊如驶，绮句亲裁趣转赊。"
        ], 
        "title": "秋意", 
        "type": "律诗", 
        "yun": "麻"
    }, 
    {
        "author": "王彰", 
        "era": "清", 
        "subtype": null, 
        "text": [
            "雨过疏篱蟋蟀鸣，夕阳西下月初生。", 
            "乡村风景秋来好，一架新凉话豆棚。", 
            "罗衣初卸露黄肤，累累嵌成万颗珠。", 
            "最爱佳名同菽粟，秋收满斛不输租。"
        ], 
        "title": "题画豆玉蜀黍", 
        "type": "古风", 
        "yun": null
    }, 
    {
        "author": "王嘉禄", 
        "era": "清", 
        "subtype": null, 
        "text": [
            "空庭响初寂，檐鹊有喜声。", 
            "开门看新绿，屋角微阳明。", 
            "白云不归山，蔼蔼涵空行。", 
            "野水奔稻沟，泠然涧泉鸣。", 
            "老农荷蓑出，一锄带烟耕。", 
            "稚子似我识，前村笑相迎。", 
            "徘徊不知远，暝色苍然横。", 
            "归路望林火，悠然动诗情。"
        ], 
        "title": "雨霁", 
        "type": "古风", 
        "yun": "庚"
    }, 
    {
        "author": "王嘉禄", 
        "era": "清", 
        "subtype": null, 
        "text": [
            "凌晨冲雨行，篮舆纵遐眺。", 
            "转转入深山，愈转山愈峭。", 
            "沙黄由磴寒，林丹阴壑曜。", 
            "但觉四壁高，已忘乱峰奥。", 
            "宿雾补僧衣，惊飙堕客帽。", 
            "颓崖贴紫花，虚厂缘碧茑。", 
            "平芜独鸟翻，澄潭万松倒。", 
            "纡回入石门，呀然豁一窍。", 
            "中行颇坦平，涓涓滴飞瀑。", 
            "屋近荒鸡鸣，林深饿鸱叫。", 
            "前望天平山，身随白云到。"
        ], 
        "title": "由支硎至天平", 
        "type": "古风", 
        "yun": null
    }, 
    {
        "author": "王嘉禄", 
        "era": "清", 
        "subtype": null, 
        "text": [
            "月华泠浸吴城树，一片紫云飞不去。", 
            "霜寒碧甃埋鸳鸯，土花蹙鳞融麝香。", 
            "朱甍绮檐挂参斗，元和使君来置酒。", 
            "满阑芍药啼春红，山头鲤鱼飞化龙。", 
            "绿墀香尘印罗袜，可怜焦土阿房宫。", 
            "鬼镫散萤寒贴贴，灰蝶栖烟抱黄叶。", 
            "铜爵香姜共尔愁，玉蟾泪滴凝清秋。"
        ], 
        "title": "齐云楼砖砚", 
        "type": "古风", 
        "yun": null
    }, 
    {
        "author": "王嘉诜", 
        "era": "清", 
        "subtype": null, 
        "text": [
            "黄犊上阪不得息，苍鹰啄泥长苦饥。", 
            "秋原四顾惨白日，茫茫使我中心悲。", 
            "我驱单车来，落拓走燕赵。", 
            "市上今无击筑人，高歌呜咽谁同调。", 
            "道逢乞食儿，脱剑赠之聊一笑。", 
            "北风浩浩吹桑乾，洪潦没辙行路难。", 
            "村庐漂尽禾黍槁，嗷嗷鸿雁声嘶酸。", 
            "谁家少年解行乐，金丸如雨弹黄雀。"
        ], 
        "title": "车中吟", 
        "type": "古风", 
        "yun": null
    }, 
    {
        "author": "王嘉诜", 
        "era": "清", 
        "subtype": null, 
        "text": [
            "片帆卷轻云，有客登舻啸。", 
            "凉风江介来，潇洒送残照。", 
            "吴楚正苍然，秋色耸群峭。", 
            "寥天鸟双下，寒渚雁孤叫。", 
            "微波澹容与，中流荡逸棹。", 
            "旷哉云水观，适我沧洲傲。", 
            "会当理双纶，去学任公钓。"
        ], 
        "title": "江行晚眺", 
        "type": "古风", 
        "yun": null
    }, 
    {
        "author": "王嘉诜", 
        "era": "清", 
        "subtype": null, 
        "text": [
            "湖光碧浸天，塔影出天半。", 
            "寺门犹未至，遥望目已眩。", 
            "舣舟携馔具，僧舍饱一饭。", 
            "长松隐曲廊，苍藓閟深院。", 
            "初日丽层甍，突兀瞻崇殿。", 
            "宝珞森庄严，化身亿千万。", 
            "沈沈浩劫馀，佛容亦惨变。", 
            "老僧出迎客，破衲不掩骭。", 
            "向我作乡语，凄切问离乱。", 
            "俯仰增感伤，但有泪如霰。", 
            "众生尽疮痍，大野困龙战。", 
            "如何象教力，不足任回旋。", 
            "寂寂钟杵停，冉冉炉烟散。", 
            "辞僧却登舟，云水茫无畔。", 
            "津梁谁指迷，色相终成幻。", 
            "皈依无苦行，兹游徒汗漫。"
        ], 
        "title": "泛舟勺湖因携馔具游文通寺", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "楚楚风神剧可怜，乞诗亲捧彩云笺。", 
            "春风杨柳人将别，更唱黄河远上篇。"
        ], 
        "title": "席上有女校书介剑秋乞诗", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "王寿山头月一轮，照君风骨最嶙峋。", 
            "不如归去山中好，刘四从今莫骂人。"
        ], 
        "title": "次晓沧韵，送王佐臣", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "海山斜日郁苍苍，回首神州意黯伤。", 
            "热血满腔凉不得，苦教枰药累真长。"
        ], 
        "title": "病中赠王桂山四首 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "无力能消古劫尘，愧君卖药济斯民。", 
            "千金妙有神方在，著手先成海上春。"
        ], 
        "title": "病中赠王桂山四首 其二", 
        "type": "绝句", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "所须药物是当归，有客天南叹式微。", 
            "未报国仇心未了，枕戈重与赋无衣。"
        ], 
        "title": "病中赠王桂山四首 其三", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "色舞眉飞夜论文，天涯意气最怜君。", 
            "相期海上归来日，王寿山头话白云。"
        ], 
        "title": "病中赠王桂山四首 其四", 
        "type": "绝句", 
        "yun": "文"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "寻洲志伟高伦布，开国功高卓耳基。", 
            "皇帝玺书亲问讯，太平洋外树龙旗。"
        ], 
        "title": "钟文南太守自美洲回里，赋赠（四首之二） 其一", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "西穷月竁传天语，东走星槎奉国书。", 
            "三日逢头七逢尾，真看沧海掣鲸鱼。"
        ], 
        "title": "钟文南太守自美洲回里，赋赠（四首之二） 其二", 
        "type": "绝句", 
        "yun": "鱼"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "何事天涯怨式微，六龙西幸不曾归。", 
            "平生稷契空相许，茧足荒山素愿违。"
        ], 
        "title": "次韵答藕华（十首之五） 其一", 
        "type": "绝句", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "缥缈碧云飞两凫，泥中久辱胡为乎？", 
            "仙山楼阁不归去，万树桃花今在无？"
        ], 
        "title": "次韵答藕华（十首之五） 其二", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天马何曾西极来，千金市骏枉燕台。", 
            "不应河岳英灵尽，岁岁天门诏榜开。"
        ], 
        "title": "次韵答藕华（十首之五） 其三", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "黄麾立仗待头颅，一掷成枭注太孤。", 
            "多怨天公不能笑，怜他玉女误投壶。"
        ], 
        "title": "次韵答藕华（十首之五） 其四", 
        "type": "绝句", 
        "yun": "虞"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "眼前缘转更黄回，如此天心也费猜。", 
            "惊起希夷五龙蛰，胡尘蒙过华山来。"
        ], 
        "title": "次韵答藕华（十首之五） 其五", 
        "type": "绝句", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "天寒岁暮漫神伤，天地心终复见阳。", 
            "留得梅花风格在，空山洒墨作寒香。"
        ], 
        "title": "题墨梅 其一", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "扫尽凡花是北风，孤芳原不与凡同。", 
            "任他众鸟欣相托，自放寒花向雪中。"
        ], 
        "title": "题墨梅 其二", 
        "type": "绝句", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "梦绕落机天外峰，归舟一去万云重。", 
            "西风磨剑海水绿，旷代人豪思阁龙。"
        ], 
        "title": "有客自美洲归，作仗剑东归图，为题卷端 其二", 
        "type": "绝句", 
        "yun": "冬"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "宰相有权能割地，孤臣无力可回天。", 
            "扁舟去作鸱夷子，回首河山意黯然。"
        ], 
        "title": "离台诗六首 其一", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "虎韬豹略且收藏，休说承明执戟郎。", 
            "至竟虬髯成底事，宫中一炬类咸阳？"
        ], 
        "title": "离台诗六首 其二", 
        "type": "绝句", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "捲土重来未可知，江山亦要伟人持。", 
            "成名竖子知多少，海上谁来建义旗？"
        ], 
        "title": "离台诗六首 其三", 
        "type": "绝句", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "从此中原恐陆沈，东周积弱又于今。", 
            "入山冷眼观时局，荆棘铜驼感慨深。"
        ], 
        "title": "离台诗六首 其四", 
        "type": "绝句", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "英雄退步即神仙，火气消除道德编。", 
            "我不神仙聊剑侠，雠头斩尽再升天。"
        ], 
        "title": "离台诗六首 其五", 
        "type": "绝句", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言绝句", 
        "text": [
            "乱世团圆骨肉难，弟兄离别正心酸。", 
            "奉亲且作渔樵隐，到处名山可挂单。"
        ], 
        "title": "离台诗六首 其六", 
        "type": "绝句", 
        "yun": "寒"
    }, 
    {
        "author": "王鹏运", 
        "era": "清", 
        "subtype": null, 
        "text": [
            "弯环十八，是丹凤城西，卖花村路。", 
            "旧游忆否。", 
            "又苍烟偷换，秾春歌舞。", 
            "好约来迟，一片秋声在树。", 
            "自凝伫。", 
            "叹著意访秋，秋转无据。", 
            "酾酒重吊古。", 
            "记往日词人，醉香深坞。", 
            "远山翠缕，尚依稀认得，那人眉妩。", 
            "倦倚西风，误却红牙旧谱。", 
            "唤归去。", 
            "听丛祠暮天钟鼓。"
        ], 
        "title": "扫花游  丰台菊花零落同槐卢粹父泥饮丛祠倚此索和", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "镇无聊、一尊相属。", 
            "罪言君试听取。", 
            "管城食肉都无相，妄意凤脩麟脯。", 
            "君且住。", 
            "问鲭合侯家，胜得齑盐否。", 
            "书空自语。", 
            "叹臣朔常饥，将军负腹，奇气向谁吐。", 
            "麟阁上，往事不堪细数。", 
            "算来图画难据。", 
            "高平博陆皆人杰，属国尔来何许。", 
            "休起舞。", 
            "便燕颔、权奇无觅封侯处。", 
            "歌予和汝。", 
            "纵掣得金鳌，凫髦未扫，莫慰此情苦。"
        ], 
        "title": "摸鱼子  瑟轩前辈阅近作拜新月词，有句云：钓竿百尺缀珊瑚，不羡麒麟阁上图。欲取鳌鱼斫作脍，问君何处觅沽屠。盖檃括词中语也，倚此奉答", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "风露高寒，蛩螀怨抑，夜阑人倚灯篝。", 
            "暗尘惊落，何处发清讴。", 
            "已是潘郎老去，青衫在、鬓减花羞。", 
            "十年恨，无端枨触，肠断旧风流。", 
            "风流弹指处，画中人远，梦里春柔。", 
            "料记曲当时，红豆还留。", 
            "倩取窥帘淡月，悲欢事、一例全句。", 
            "霜华重，丁丁漏水，银箭咽潜虬。"
        ], 
        "title": "满庭芳  篝灯夜坐，忽闻清歌，坠欢枨触，渺兮馀怀也", 
        "type": "词", 
        "yun": "尤"
    }, 
    {
        "author": "王鹏运", 
        "era": "清", 
        "subtype": null, 
        "text": [
            "冷云低，败叶委。", 
            "又到秋光婪尾。", 
            "东园畔、记醉绿酬红，饯春曾几。", 
            "思缠绵，意旖旎。", 
            "撩乱愁丝难理。", 
            "西风悄、又雾雨冥迷，酿寒如此。", 
            "赖有黄花，共晚节、傲霜未已。", 
            "故人书断，海客谈空，何物能令公喜。", 
            "安得沧江里。", 
            "一叶淩波，深入万苇。", 
            "溯空明、弄笛船唇，歌阕明月正在水。"
        ], 
        "title": "秋宵吟  雾雨酿寒，秋光向尽，和鹤公", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "寂寞閒门闭。", 
            "又天涯、岁华如此，旅怀孤寄。", 
            "姹燕娇莺前日事，依旧空阶络纬。", 
            "更著甚，管弦清脆。", 
            "薜荔丛深猿狖啸，料灵均、应恨歌山鬼。", 
            "还禁得，几憔悴。", 
            "海山烟树苍茫里。", 
            "自成连、刺船归后，果移情未。", 
            "白眼看天星与月，但见楼台弹指。", 
            "问高处、阑干谁倚。", 
            "漫遣钿筝移玉柱，铸相思、枉负黄金泪。", 
            "听嘹亮，雁声起。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "中秋近也，年时枨触，双笑行觞。", 
            "记得木樨香里，倚青奁、特换明妆。", 
            "更喁喁、吉语祝兰房。", 
            "愿年年、花好人同健，醉花阴、不羡鸳鸯。", 
            "谁信皋桥赁庑，飘零天壤王郎。", 
            "任是他生能卜，也难禁得，此际神伤。", 
            "二十三年断梦，霜侵鬓、谁念无肠。", 
            "看依然、儿女拜成行。", 
            "只不堪、衰草残阳外，酹棠梨、泪血沾裳。", 
            "明月无端弓势，宵来空照流黄。"
        ], 
        "title": "青山湿遍", 
        "type": "词", 
        "yun": "阳"
    }, 
    {
        "author": "王鹏运", 
        "era": "清", 
        "subtype": null, 
        "text": [
            "爆竹声中催改岁，年年此夕殊乡。", 
            "天涯兄弟各相望。", 
            "几时归去，谈笑醉春觞。", 
            "已是向平昏嫁了，名山愿好谁偿。", 
            "休从镜听卜行藏。", 
            "春花秋月，流转任风光。"
        ], 
        "title": "临江仙  己丑除夕", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "画阑秋气与云平。", 
            "病起怯衣轻。", 
            "吟思底凄清。", 
            "听依约蛩声雁声。", 
            "宁馨老子，十围便腹，空洞尽容卿。", 
            "青眼几时横。", 
            "看山色新来瘦生。"
        ], 
        "title": "太常引", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "盼到月轮圆，夜夜期三五。", 
            "谁信清光欲满时，偏被纤云妒。", 
            "七十二鸳鸯，交颈花閒住。", 
            "谁信成双作对飞，剩遣孤鸾舞。"
        ], 
        "title": "卜算子", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "漫商略、愁长宵短。", 
            "满目风尘，素襟谁浣。", 
            "岁晚冰霜，中年丝竹、意何限。", 
            "愿花长好，争信我、风怀减。", 
            "许事不须知，看月与、清尊俱满。", 
            "依黯。", 
            "认酒痕犹是，早是酒人星散。", 
            "清寒对影，漫赢得、笑人兰畹。", 
            "尽依依、照座银荷，也羞对、年时心眼。", 
            "倩帘幕横枝，长笛夜寒相伴。"
        ], 
        "title": "长亭怨慢  寒夜饮水芝支馆用壁上龙壁山人词韵索省旃和", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "阑干录曲閒凝伫，日影东廊，月影西廊，一霎寒温值底忙。", 
            "小园贮得春多少，花要生香，叶要生香，那禁东风柳絮狂。"
        ], 
        "title": "采桑子", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "举头十丈尘飞，人閒何许埋愁地。", 
            "颓然一笑，玉山自倒，春生梦寐。", 
            "我已相忘，蕉阴覆鹿，槐根封蚁。", 
            "叹无情世故，仓皇逐热，问谁识，于中味。", 
            "漫说朝来拄笏，最宜人、西山晴翠。", 
            "何如一枕，忘机息影，黑甜乡里。", 
            "万事悠悠，百年鼎鼎，付之酣睡。", 
            "待黄鹂三请，窥园乘兴，倩花扶起。"
        ], 
        "title": "水龙吟  平生嗜睡成癖，读天籁集睡词，深有契于予怀者。戏用原韵以志赏心", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "登临纵目，对川原绣错，如襟接袖。", 
            "指点十三陵树影，天寿低迷如阜。", 
            "一霎沧桑，四山风雨，王气消沈久。", 
            "涛生金粟，老松疑作龙吼。", 
            "惟有沙草微茫，白狼终古，滚滚边墙走。", 
            "野老也知人世换，尚说山灵呵守。", 
            "平楚苍凉，乱云合沓，欲酹无多酒。", 
            "出山回望，夕阳犹恋高岫。"
        ], 
        "title": "念奴娇  登旸台山绝顶望明陵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "荷到长戈，已禦尽、九关魑魅。", 
            "尚记得、悲歌请剑，更阑相视。", 
            "惨澹烽烟边塞月，蹉跎冰雪孤臣泪。", 
            "算名成、终竟负初心，如何是。", 
            "天难问，忧无已。", 
            "真御史，奇男子。", 
            "只我怀抑塞，愧君欲死。", 
            "宠辱自关天下计，荣枯休论人间世。", 
            "愿无忘、珍惜百年身，君行矣。"
        ], 
        "title": "满江红  送安晓峰侍御谪戍军台", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "是男儿万里惯长征，临歧漫凄然。", 
            "只榆关东去，沙虫猿鹤，莽莽烽烟。", 
            "试问今谁健者，慷慨著先鞭。", 
            "且袖平戎策，乘传行边。", 
            "老去惊心鼙鼓，叹无多忧乐，换了华颠。", 
            "尽雄虺琐琐，呵壁问苍天。", 
            "认参差、神京乔木，愿锋车、归及中兴年。", 
            "休回首，算今宵月，犹照居延。"
        ], 
        "title": "八声甘州  送伯愚都护之任乌里雅苏台", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "东风不送春来，如何只送边声至。", 
            "断云阁雨，帘栊似梦，冷清清地。", 
            "炉火慵温，唐花欲谢，恼人天气。", 
            "更无端清角，乍凄还咽，真为唤，新愁起。", 
            "记得年年燕九，闹铜街、春声如沸。", 
            "香车宝马，青红儿女，白云观里。", 
            "节物惊心，清游谁续，好怀难理。", 
            "算胜他铁甲，冲塞堕指，向沙场醉。"
        ], 
        "title": "水龙吟  乙未燕九日作", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "梦境非耶是。", 
            "是分明、亲承色笑，融融泄泄。", 
            "晴日房栊周旋久，左右孺人稚子。", 
            "恍历历、少年情味。", 
            "懊恨晨钟催梦转，拥寒衾、往事零星记。", 
            "剩点点，行行泪。", 
            "不堪衰鬓成翁矣。", 
            "试回头、卌年弹指，悲欢梦里。", 
            "难得宵来团圞乐，情话依依在耳。", 
            "似远别、悤悤分袂。", 
            "若是九原仍骨肉，算此身、此日翻如寄。", 
            "非耶是，问谁会。"
        ], 
        "title": "金缕曲  二月十六日纪梦", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "百年草草，元发无多了。", 
            "负手长空看过鸟，青镜本无尘到。", 
            "逍遥我笑南华，华胥梦里谁家。", 
            "好是春风浩浩，吹开吹落千花。"
        ], 
        "title": "清平乐  次园公韵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "春衣欲试寒犹重，愁是东风种。", 
            "閒抛金弹打流莺，不道天涯荡子尚关情。", 
            "屏山可有人行处，禁得愁如许。", 
            "拚教花落舞山香，谁向曲中念取惜春阳。"
        ], 
        "title": "虞美人", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "男儿堕地，看风云咫尺，几曾心死。", 
            "也识荒鸡声不恶，无那鬓星星矣。", 
            "铅杵生涯，欋椎事业，俯仰犹馀耻。", 
            "箧中鸣剑，夜深休吐光气。", 
            "堪叹得失鸡虫，百年未满，寸寸弯强似。", 
            "坐对画图心语口，蓑笠谅非难事。", 
            "丘壑因循，尘埃褦襶，微尚仍虚寄。", 
            "愧君良厚，拂衣行钓云水。"
        ], 
        "title": "念奴娇  星岑为题戴笠图，殷殷以事功相勖勉倚调赋谢并致愧辞", 
        "type": "词", 
        "yun": null
    }, 
    {
        "author": "王颖锐", 
        "era": "清", 
        "subtype": null, 
        "text": [
            "龟山载道南，东林遗片席。", 
            "绛帐十八年，烟雨丛荆棘。", 
            "顾高实倡谋，卜筑弓河侧。", 
            "坠绪一线延，书院名仍昔。", 
            "一遵白鹿规，辩难皆心得。", 
            "性道别毫釐，此志存一息。", 
            "门外履常满，庭前雪三尺。", 
            "崔巍扇奇祸，灰飞余瓦砾。", 
            "天将丧斯文，岂复留六籍。", 
            "天未丧斯文，斯固安有宅。", 
            "国朝应昌期，鸠工命匠石。", 
            "多士讲席余，丽泽皆王泽。", 
            "虽非鲁灵光，岁寒见松柏。", 
            "明德犹在兹，登堂缅先哲。"
        ], 
        "title": "东林书院怀古", 
        "type": "古风", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "风流又见玉台巾，挥麈还同话劫尘。", 
            "东阁上宾新设醴，南州大雅久扶轮。", 
            "荐衡文举行修表，用赵廉颇待得人。", 
            "四海苍茫浑未定，乾坤何地著间身。"
        ], 
        "title": "叠前韵呈颐山先生并上许仙屏中丞", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "金缯局定厌儒巾，胡服群思逐后尘。", 
            "朝议颇闻图改制，台纲原不重埋轮。", 
            "四筵抵掌东坡鬼，一网惊心朔党人。", 
            "幸有遗经吾道在，山林终老著书身。"
        ], 
        "title": "闻言者屡有改科举之议，叠颐山见赠韵，简温慕柳同年金山书院", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "岭峤行班万里春，西庄花草倍精神。", 
            "天涯诗卷供怀旧，江上旌旗到奉新。", 
            "骨肉团圆乡里乐，知交绳绻性情真。", 
            "海南翘首瞻卿月，老友于今是部民。"
        ], 
        "title": "奉题仙屏中丞舟行杂咏诗卷，并以留别 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "章江流汇贡江清，官舫银灯吊古情。", 
            "如此英雄犹讲学，本来儒者总知兵。", 
            "枢臣不掣先生肘，父老咸知新建名。", 
            "此去正衔巡抚命，匡时端合比文成。"
        ], 
        "title": "奉题仙屏中丞舟行杂咏诗卷，并以留别 其二", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "风义文章世共知，宾萌初喜谒幨帷。", 
            "恩纶南峤新移节，健笔西江嫡派诗。", 
            "榕叶雨过铃阁静，梅花月度戟门迟。", 
            "英辞读罢人将别，狮海茫茫缆再维。"
        ], 
        "title": "奉题仙屏中丞舟行杂咏诗卷，并以留别 其三", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "黄尘遮断海天春，劫外馀生倍怆神。", 
            "国岂尚文方积弱，士争横议欲维新。", 
            "陆沈应咎王夷甫，道隐思为贺季真。", 
            "鹿走鸿哀嗟满目，更谁抗疏恤遗民。"
        ], 
        "title": "仙屏中丞见和前诗，感事述怀，叠韵奉答 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "凉波渺渺粤江清，去国怀乡此日情。", 
            "帘下君平宜卖卜，酒边同父尚论兵。", 
            "上书曾陨孤臣泪，怀刺新投钓客名。", 
            "一事告公同叹息，不如蠡种是行成。"
        ], 
        "title": "仙屏中丞见和前诗，感事述怀，叠韵奉答 其二", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "天南寥落得新知，讲学仍思更下帷。", 
            "四海有人休痛哭，九州无事且谈诗。", 
            "贲隅桂树秋风早，大庾梅花腊雪迟。", 
            "但有当归宜寄赠，不须远志说羌维。"
        ], 
        "title": "仙屏中丞见和前诗，感事述怀，叠韵奉答 其三", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "无计消愁且买春，戴山鳌竟失三神。", 
            "中原正统终存汉，绝代雄文岂美新？", 
            "黄石别来书未熟，朱崖弃后梦难真。", 
            "连天烽火秋风急，怕忆穿胸贯耳民。"
        ], 
        "title": "再叠前韵，奉答仙屏中丞 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "径欲笺愁上紫清，可能太上竟忘情。", 
            "伤心灾异刘中垒，冷眼英雄阮步兵。", 
            "三古以来此奇变，九州之外莫逃名。", 
            "千秋碧血依然热，苌叔违天志傥成。"
        ], 
        "title": "再叠前韵，奉答仙屏中丞 其二", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "沈郁雄心公已知，胥涛声急撼秋帷。", 
            "哀思故国兰成赋，丧乱中年杜老诗。", 
            "径儗神方寻许迈，漫将文笔赏丘迟。", 
            "西风独洒伤时泪，沦落天涯愧絷维。"
        ], 
        "title": "再叠前韵，奉答仙屏中丞 其三", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "理废锄荒花自栽，阴晴梅气长阶苔。", 
            "官闲座客谈诗集，吏散园丁取事回。", 
            "把酒喜逢江月满，传笺忙逐岭云开。", 
            "凭君莫话沧桑劫，横槊雄心百感来。"
        ], 
        "title": "次韵陈衡仲（正常）招饮可园（二首之一）", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "天下事今无一可，多君犹以可名园。", 
            "壶觞清雅诗人集，树石苍凉古意存。", 
            "半载经营全局活，百花供养一官尊。", 
            "闲情且向丹青写，落日秋城海气昏。"
        ], 
        "title": "题陈衡仲可园图", 
        "type": "律诗", 
        "yun": "元"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "翠暖珠香侍舞筵，七洲洋外辟诗天。", 
            "华灯夜敞红云宴，吟钵朝飞白雪篇。", 
            "胸次难消兵十万，眼中同醉客三千。", 
            "高歌自抱神州感，漫作寻常侠少年。"
        ], 
        "title": "寄家菽园孝廉（三首之一）", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "五色云光久黯然，玉函空叹失家传。", 
            "喜逢剥复循环日，快读阴阳相宅篇。", 
            "上古龟龙亡秘谶，中原蛟蜃遍腥涎。", 
            "抗怀欲说全球势，两运同交待十年。"
        ], 
        "title": "长至日张景唐少尉以所著地理辨正再疏见示，为题册首", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "汉家长策重和亲，重译传经许大秦。", 
            "祆庙屡闻生愤火，蓬山又见起边尘。", 
            "青州酒断愁难遣，黄海舟迟信未真。", 
            "慷慨出门思吊古，田横岛上更何人？"
        ], 
        "title": "闻胶州事书感", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "昔为孝妇今慈母，三十年来节义垂。", 
            "贼刃不伤缘至性，父书能读训诸儿。", 
            "缫丝自谨闺门礼，彻瑱欣闻泮水诗。", 
            "欲表女宗亲拜手，奉笺遥侑寿筵卮。"
        ], 
        "title": "贤母诗为家幼春、亦春茂才令慈黄太孺人作", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "闻君犹采首山薇，欲话中原泪满衣。", 
            "四海共推天子圣，百年难复大朝威。", 
            "玩刑民托祅神教，避税商悬异国旗。", 
            "一样已无乾净土，可怜扶义说西归。"
        ], 
        "title": "答台中友人（四首之一）", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "飞凫初下五云端，兼领雷封表海宽。", 
            "两邑万家歌管乐，三山千里板舆安。", 
            "瀛洲旧授神仙职，岭峤真推父母官。", 
            "闻说讼稀亲课士，满城桃李共腾欢。"
        ], 
        "title": "赠池滋膺同年 其一", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "天生卓茂佐中兴，循吏由来未易称。", 
            "百里清平枹鼓息，九重褒异玺书徵。", 
            "注衔玉署头冰在，话故金城鬓雪增。", 
            "愧说瑞安门下士，上方空请一无能。"
        ], 
        "title": "赠池滋膺同年 其二", 
        "type": "律诗", 
        "yun": "蒸"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "可为猗顿可黔娄，选佛场中劫火收。", 
            "花叶莲宗容作祖，兵戈槐国笑封侯。", 
            "出家便是安身法，越境原为避地谋。", 
            "拜挹遗容知定力，黄金难怪等浮沤。"
        ], 
        "title": "为家芝田题其先祖裕敏公遗像 其一", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "幻相犹疑禅可参，沙弥俨侍老瞿昙。", 
            "尘根早悟因缘果，世眼仍推富寿男。", 
            "渔市巷留先代宅，波罗房筑定僧庵。", 
            "宝盆虽去家还在，绝胜金陵沈万三。"
        ], 
        "title": "为家芝田题其先祖裕敏公遗像 其二", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "科名天水溯开先，已在昌黎未到前。", 
            "瑞兆橡花占庙木，人文离火应星躔。", 
            "尚书南渡陈言日，漕使东巡献颂年。", 
            "若有千秋容自致，好将勋业绍高贤。"
        ], 
        "title": "送潮州诸孝廉公车北上 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "瀛州人物盛前明，讲学钟宜有继声。", 
            "况值特科徵俊异，莫将平步羡公卿。", 
            "万言制策魁多士，一代边材起本兵。", 
            "珍重孝廉船北上，西湖波定凤皇鸣。"
        ], 
        "title": "送潮州诸孝廉公车北上 其二", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "魏阙江湖别思赊，出门西笑说京华。", 
            "八千里路辞乡土，廿四番风羡杏花。", 
            "胜友如云新置邸，吉音传电远飞车。", 
            "南珠亭畔婆娑客，伫待泥金报到家。"
        ], 
        "title": "送潮州诸孝廉公车北上 其三", 
        "type": "律诗", 
        "yun": "麻"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "黄蒿城古半颓云，白画狐狸竟作群。", 
            "山国何人真用武，士曹此狱太深文。", 
            "屡闻赤舌烧空火，岂有苍头特起军？", 
            "凄绝子昂吟感遇，桂华消歇不堪论。"
        ], 
        "title": "闻镇平事书感", 
        "type": "律诗", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "十万雄师散岛中，天南归棹喜君同。", 
            "斩蛟未得愁看剑，射狗欣闻梦引弓。", 
            "故部凄凉沧海碧，上林消息杏花红。", 
            "钤韬便是治安策，终为君王略远东。"
        ], 
        "title": "送何孝廉（朝章）北上，何故门下士，且尝佐予军，今亦回籍于潮，感昔勉今，辄有斯作 其一", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "才名鹊起海东天，何武称诗最妙年。", 
            "毡影立馀门外雪，角声吹散幕中莲。", 
            "愧无相业夸传钵，好向神州快著鞭。", 
            "毕竟功名出科第，莫将竹帛薄时贤。"
        ], 
        "title": "送何孝廉（朝章）北上，何故门下士，且尝佐予军，今亦回籍于潮，感昔勉今，辄有斯作 其二", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "全台门户此荒礁，三载前仍隶大朝。", 
            "计绝势成孤注立，交争祸每弹丸招。", 
            "尚书墓道蛮云暗，大令文章劫火烧。", 
            "我为遗民重痛哭，东风吹泪溢春潮。"
        ], 
        "title": "闻海客谈澎湖事（二首之一）", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "如此风波客竟行，浮云落日送孤征。", 
            "残书十二摩燕阙，游子三春别凤城。", 
            "戎马在郊愁气象，蹇驴温卷拜公卿。", 
            "北胡南越人多少，且为中朝告太平。"
        ], 
        "title": "送何士果同年（寿朋）之京，兼寄怀梁诗五孝廉 其一", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "榑桑持节旧词臣，事去空怀曲突薪。", 
            "五夜楹书供涕泪，九边烽火迫星辰。", 
            "得时尽作金门客，保岭谁安火种民。", 
            "欲向乡关数人物，英雄毕竟属何真。"
        ], 
        "title": "送何士果同年（寿朋）之京，兼寄怀梁诗五孝廉 其二", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "徵书郑重逮岩阿，伊吕欣闻有特科。", 
            "走马笑看人应诏，奔鲸愁说海扬波。", 
            "梁鸿伏处观时切，黄琬登朝荐士多。", 
            "长我不才闲抚剑，十年燕市负悲歌。"
        ], 
        "title": "送何士果同年（寿朋）之京，兼寄怀梁诗五孝廉 其三", 
        "type": "律诗", 
        "yun": "歌"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "同洲况复是同文，太息鸿沟地竟分。", 
            "尺籍已成新国土，短衣谁忆故将军？", 
            "刀环空约天边月，尊酒愁吟日暮云。", 
            "犹喜强亚近开会，不须异域怅离群。"
        ], 
        "title": "得颂臣台湾书却寄（二之首一）", 
        "type": "律诗", 
        "yun": "文"
    }, 
    {
        "author": "王韵梅", 
        "era": "清", 
        "subtype": null, 
        "text": [
            "风雨战帘旌，时值重阳近。", 
            "谁植芭蕉此夜听，总是愁人境。", 
            "胆怯怕黄昏，只有形和影。", 
            "强背疏灯叠锦衾，心事如秋冷。"
        ], 
        "title": "卜算子（见《玉琼集》）", 
        "type": "词", 
        "yun": null
    }, 
    {
        "author": "王韵梅", 
        "era": "清", 
        "subtype": null, 
        "text": [
            "闲拂冰弦，闷拂云笺。", 
            "总无聊、狼藉愁年。", 
            "黄昏小坐，白日闲眠。", 
            "叹意阑珊，情萧索，恨缠绵。", 
            "叶落阶前，烛剪窗边。", 
            "较心愁、秋水长天。", 
            "露凝鸳瓦，风扣鱼环。", 
            "正桂飘香，人憔悴，月团圆。"
        ], 
        "title": "行香子", 
        "type": "词", 
        "yun": null
    }, 
    {
        "author": "王韵梅", 
        "era": "清", 
        "subtype": null, 
        "text": [
            "沁心浃骨，总事与情违，酿成苦楚。", 
            "江淹漫赋。", 
            "算填胸满臆，古今无数。", 
            "试问边鸿，错嫁明妃胡虏。", 
            "更休语，有炼石女娲，此意无补。", 
            "往事知几许。", 
            "叹连理枝头，妒花风雨。", 
            "谁怜不遇。", 
            "问王郎怎解，谢娘佳句。", 
            "已足伤心，莫说乌江项羽。", 
            "三生误。", 
            "望氤氲、何时低诉。"
        ], 
        "title": "扫花游 恨", 
        "type": "词", 
        "yun": null
    }, 
    {
        "author": "王韵梅", 
        "era": "清", 
        "subtype": null, 
        "text": [
            "意阑珊。", 
            "又黄花满地，零落不堪看。", 
            "驹隙光阴，蟫仙事业，可怜人与秋残。", 
            "对明月、前身休问，怕三生沦谪到尘寰。", 
            "一寸柔肠，十年心事，几曲阑干。", 
            "瘦觉西风都冷，正重阳过也，小阁轻寒。", 
            "帘织新愁，屏围旧恨，一齐多缀眉端。", 
            "三十六鸳鸯飞去，任台空玉镜冷孤鸾。", 
            "谁念伤心匪偶，鸠凤相参。"
        ], 
        "title": "一萼红", 
        "type": "词", 
        "yun": null
    }, 
    {
        "author": "王韵梅", 
        "era": "清", 
        "subtype": null, 
        "text": [
            "月斜楼角去迟迟。", 
            "香满锁南枝。", 
            "替花寥落，因春消瘦，也忒情痴。", 
            "吟魂锁尽无人觉，长自独愁思。", 
            "此情唯有，绿杨眼见，红烛心知。"
        ], 
        "title": "眼儿媚", 
        "type": "词", 
        "yun": null
    }, 
    {
        "author": "王韵梅", 
        "era": "清", 
        "subtype": null, 
        "text": [
            "轻阴寒食近。", 
            "又做冷欺花，几番风信。", 
            "春情渐吹醒。", 
            "看一株杨柳，眠还不稳。", 
            "孤怀易感。", 
            "眼前事、何堪重省。", 
            "尽无聊、减字偷声，摹写一腔心影。", 
            "沉闷。", 
            "麋丸墨淡，虎仆毫尖，难题幽愤。", 
            "莺慵蝶困。", 
            "花间意，更休问。", 
            "总三分春色，二分风雨，不敌十分长恨。", 
            "任囊琴、挂壁年年，尘封玉轸。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "王韵梅", 
        "era": "清", 
        "subtype": null, 
        "text": [
            "枫冷落吴江，漾涟漪一镜，澄清初晓。", 
            "云梦到潇湘，芙蓉外、一段清愁难扫。", 
            "苍茫独立，半空飞下鱼云小。", 
            "旧日莲塘零落尽，剩有蘋花蓼草。", 
            "芦汀荻渚舟横，问季鹰归未，莼鲈误了。", 
            "落日古荒湾，西风里，空溯浣衣人到。", 
            "馀情渺渺，洞庭木叶波生悄。", 
            "行遍陂塘三十六，消尽秋心多少。"
        ], 
        "title": "南浦 秋水，用玉田韵", 
        "type": "词", 
        "yun": null
    }, 
    {
        "author": "王锡九", 
        "era": "清", 
        "subtype": null, 
        "text": [
            "不读兵书不学剑，狗屠别创英雄传。", 
            "如何耳食纷纷者，论功但说鸿门宴。", 
            "忆昔沛公入关中，留居几作富家翁。", 
            "威加海内志乃尔，真人亦与项籍同。", 
            "贤如萧曹皆噤口，孤忠独奋批鳞手。", 
            "炎刘得失争毫釐，一言悟主功不朽。", 
            "秦任赵高咸阳亡，卧枕宦者宜预防。", 
            "鹿马之祸前车鉴，排闼直入何轩昂。", 
            "留得河山四百载，将军虽死今尚在。", 
            "汉家本自薄功臣，全躯不共韩彭醢。", 
            "区区勇力安足论，祇有忠义能常存。", 
            "至今汾上西风咽，犹是当年壮士魂。"
        ], 
        "title": "樊哙墓", 
        "type": "古风", 
        "yun": null
    }, 
    {
        "author": "王锡", 
        "era": "清", 
        "subtype": null, 
        "text": [
            "一入清凉境，不知有炎热。", 
            "山深云气浓，松茂月痕缺。", 
            "烦涤阴涧风，寒生幽崖雪。", 
            "坐久身心间，禅镫半明灭。", 
            "既远红尘网，复遇青莲舌。", 
            "相与谈空空，性真亦了彻。"
        ], 
        "title": "夏夜径山退上人兰若纳凉", 
        "type": "古风", 
        "yun": "屑"
    }, 
    {
        "author": "王锡", 
        "era": "清", 
        "subtype": null, 
        "text": [
            "入坞云峰暝，举步迷原陆。", 
            "夕露零蔓草，瀼瀼沾衣服。", 
            "寒镫木杪青，有人居空谷。", 
            "崎岖远叩门，一犬吠茅屋。", 
            "山家见客投，欣然便留宿。", 
            "妇子起为炊，须臾黄粱熟。", 
            "就枕及夜分，虚斋秋气肃。", 
            "落叶兼流泉，声声彻幽独。", 
            "乍疑风雨至，清音振林麓。", 
            "鼪鼯啼高松，鸟雀噪深竹。", 
            "孤怀悄以悲，酣寝逊童仆。"
        ], 
        "title": "夜宿石人坞钟氏霁峰书屋", 
        "type": "古风", 
        "yun": "屋"
    }, 
    {
        "author": "王锡", 
        "era": "清", 
        "subtype": null, 
        "text": [
            "白云间踏尽，一径到竹林。", 
            "草木逢秋澹，山峦入夜深。", 
            "松风闻梵语，池月见禅心。", 
            "幽绝南屏胜，高僧许共寻。"
        ], 
        "title": "秋仲净慈寺夜游", 
        "type": "古风", 
        "yun": "侵"
    }, 
    {
        "author": "王锡", 
        "era": "清", 
        "subtype": null, 
        "text": [
            "释氏贵无生，不在形骸久。", 
            "性真既已离，色相复何有。", 
            "寺僧惑愚民，丹漆饰木偶。", 
            "谓是肉身存，双耳长齐口。", 
            "斯言或信然，结习终多狃。", 
            "四大了不空，六根反尘垢。", 
            "何如任归全，清净还高厚。", 
            "吾闻孔子云，死者欲速朽。"
        ], 
        "title": "法相寺", 
        "type": "古风", 
        "yun": "有"
    }, 
    {
        "author": "王锡", 
        "era": "清", 
        "subtype": null, 
        "text": [
            "才过合涧桥，便到云林寺。", 
            "泉石奇以秀，疑非人间地。", 
            "不知万木中，亭榭更幽邃。", 
            "溪声隔竹喧，松色当楼翠。", 
            "鹤识岭云归，僧乘萝月至。", 
            "嗒然吾丧吾，安问形与器。"
        ], 
        "title": "题朱氏山庄", 
        "type": "古风", 
        "yun": "寘"
    }, 
    {
        "author": "王锡", 
        "era": "清", 
        "subtype": null, 
        "text": [
            "天地气严凝，出郭游人少。", 
            "踏雪登山巅，凌虚纵远眺。", 
            "万户炊烟迟，奇景湛清晓。", 
            "竹折枝蒙密，松危势夭矫。", 
            "足底多寒云，眼前绝飞鸟。", 
            "风惊碧落间，日出扶桑表。", 
            "千重越岫明，一带钱江小。", 
            "百里纷皑皑，万象争皦皦。", 
            "积素射晴霞，异光互回绕。", 
            "目眩下高峰，冥蒙林壑杳。", 
            "举首望精蓝，楼台俱缥缈。"
        ], 
        "title": "冬晓登韬光禅院后山望晴雪", 
        "type": "古风", 
        "yun": null
    }, 
    {
        "author": "王锡", 
        "era": "清", 
        "subtype": null, 
        "text": [
            "怀宗御极临中夏，薄海纵横尽戎马。", 
            "旰食宵衣理万几，励精志在安宗社。", 
            "刑于化久洽彤闱，周后端庄擅母仪。", 
            "《樛木》任教萦《葛藟》，《关雎》自合咏《螽斯》。", 
            "龙飞三载生元主，帨设九重光绣户。", 
            "吉梦虺蛇信有徵，盈盈蕙质含芳杜。", 
            "当年胄子本同怀，总角随肩戏玉阶。", 
            "扑蝶催开文绮扇，簪花学戴火珠钗。", 
            "天生慧性耽书卷，早沐殊荣封大县。", 
            "燕至高禖祀屡从，茧成副祎分亲见。", 
            "琼筵酌醴水犀杯，玉几挥毫铜雀砚。", 
            "春风秋月几推移，忽是蛾眉三五时。", 
            "梅额偏能村雅韵，《桃夭》正好赋佳期。", 
            "官家特敕大宗伯，更命司仪精选择。", 
            "选得良家才地高，周郎真是乘龙客。", 
            "金钱已卜凤凰鸡，银汉将填乌鹊行。", 
            "未及洞房传蜡炬，可怜峰火照燕京。", 
            "九门狐鼠方延敌，百万豺狼顿入城。", 
            "天子仓皇鸾禁里，后妃相继君前死。", 
            "藐孤暗遣出宫门，深望少康参雪耻。", 
            "御剑亲将贵主挥，莫教玉叶污泥滓。", 
            "已同小妹逝泉途，帝上煤山赴鼎湖。", 
            "宝带珠襦遗道路，五侯七贵丧妻孥。", 
            "长平气绝贼惊愕，戚里载归徐进药。", 
            "臂血犹红宛转生，终悲骨肉俱零落。", 
            "季芈原因人负全，孤身已分葬冰天。", 
            "国亡不辱复不死，缺月何堪望又圆。", 
            "边将乞师秦殿哭，六军南下共鸣弦。", 
            "赤眉败死黄巾灭，忽睹兴朝定鼎年。", 
            "明年上书愿祝发，罔极深思庶仰答。", 
            "温纶不许奉空王，令与周郎重会合。", 
            "金釭宝扇七香车，备物盈庭礼有加。", 
            "馆筑平阳金作榜，园开沁水彩为花。", 
            "不从鹤市埋芳草，更上凤楼誓偕老。", 
            "帝女观刑屋社秋，罗裳无意熏龙脑。", 
            "繁华虽与旧时同，岂若身居柘馆中。", 
            "故国金人辞汉阙，来朝玉马祼周宫。", 
            "秾李降嫔方一载，广寒深处应相待。", 
            "鸳鸯分散不同池，只影高空归碧海。", 
            "死后还邀湛露恩，赐钱营葬广宁门。", 
            "石马悲鸣风惨淡，金蚕出没雨黄昏。", 
            "韦氏里中香渐散，荀侯巾上泪多痕。", 
            "名标彤史垂终古，身入黄泉觐至尊。", 
            "空陇年年寒食节，白杨青草最销魂。"
        ], 
        "title": "长平庄歌", 
        "type": "古风", 
        "yun": null
    }, 
    {
        "author": "王锡", 
        "era": "清", 
        "subtype": null, 
        "text": [
            "春江两岸百花深，皓月飞空雪满林。", 
            "为爱良宵清似昼，独来江畔试幽寻。", 
            "东风送冷春衫薄，花月堪怜难掷却。", 
            "孤月何能夜夜圆，繁花易遣纷纷落。", 
            "搔首踟蹰江水滨，月明忽遇弄珠人。", 
            "红妆笑入花丛去，并作江南肠断春。", 
            "月转江亭花影动，数声娇鸟枝头弄。", 
            "侵晓分途踏月归，连宵应作春江梦。"
        ], 
        "title": "春江花月夜", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "曲阜饥民多，宁阳饥民少。", 
            "岂其赈济周，被灾原较小。", 
            "入疆觇田野，荒芜与治好。", 
            "用以行庆让，是亦一善道。", 
            "尤赖雨旸时，宏恩出大造。", 
            "耕九而馀三，伊古为大经。", 
            "所以耿寿昌，建仓名常平。", 
            "后代莫能易，要在善施行。", 
            "年来筹增贮，岂非图粟盈。", 
            "侵寻价踊贵，匪爱实害氓。", 
            "设其积蓄无，遇灾难拄撑。", 
            "所贵拊民者，斟酌持权衡。"
        ], 
        "title": "宁阳", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "过汶诣阙里，事毕渡汶回。", 
            "因流溯其源，萦带何悠哉。", 
            "郓欢龟阴田，每每河之隈。", 
            "曾闻润百里，胡乃腾尘埃。", 
            "麦陇虽青青，望泽久萦怀。", 
            "调幕惭无术，发粟讵遍该。", 
            "嗟哉此土民，疾苦经识来。"
        ], 
        "title": "渡汶水", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "徂徕亦云巍，千秋镇齐鲁。", 
            "北望比岱宗，拳石如培塿。", 
            "马上看山色，云生山四宇。", 
            "松年想何若，画意乃尔许。", 
            "六逸怀竹溪，高风迷处所。"
        ], 
        "title": "望徂徕", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "策马上丹梯，据床憩紫阁。", 
            "既狭乃开豁，俯畅临碧落。", 
            "山灵知我来，为我搴云幕。", 
            "壶天蕴万象，揽结难依著。", 
            "岳麓未及半，得未曾有乐。", 
            "极顶纵吟眸，兴会当何若。"
        ], 
        "title": "壶天阁", 
        "type": "古风", 
        "yun": "药"
    }, 
    {
        "author": "弘历", 
        "era": "清", 
        "subtype": null, 
        "text": [
            "回峦抱深凹，曦光每独受。", 
            "所以朝阳名，名山率常有。", 
            "是处辟云关，坦区得数亩。", 
            "结搆寄幽偏，潇洒开窗牖。", 
            "历险欣就夷，稍憩复进走。", 
            "即景悟为学，无穷戒株守。"
        ], 
        "title": "朝阳洞", 
        "type": "古风", 
        "yun": "有"
    }, 
    {
        "author": "弘历", 
        "era": "清", 
        "subtype": null, 
        "text": [
            "轩辕远矣不可知，七十二代皆一律。", 
            "金泥玉检敬用陈，锦綍石函封以密。", 
            "我来岱顶探遐踪，凝眸聊寄凌云笔。", 
            "亦非谦牧图终吉，两言定论由中出。", 
            "便使尧舜至今存，迄无可告成功日。"
        ], 
        "title": "登封台", 
        "type": "古风", 
        "yun": "质"
    }, 
    {
        "author": "弘历", 
        "era": "清", 
        "subtype": null, 
        "text": [
            "攀跻凌岳顶，仆役亦已劳。", 
            "行宫恰数宇，旧筑山之坳。", 
            "迥与天为邻，滃然云作巢。", 
            "依栏俯岱松，凭窗盼齐郊。", 
            "于焉此休息，意外得所遭。", 
            "恭诵对月诗，徘徊惜清宵。"
        ], 
        "title": "夜宿岱顶二首 其一", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "傍晚云雾收，近霄星斗朗。", 
            "仙籁下笙竽，天花入帷幌。", 
            "神心相妙达，今古一俯仰。", 
            "始遇有宿缘，初地惬真赏。", 
            "清梦不可得，求仙果痴想。"
        ], 
        "title": "夜宿岱顶二首 其二", 
        "type": "古风", 
        "yun": "养"
    }, 
    {
        "author": "弘历", 
        "era": "清", 
        "subtype": null, 
        "text": [
            "云以山为体，山以云为衣。", 
            "始悟云山境，元气相因依。", 
            "言二固不可，云一亦何为。", 
            "结宇贮云采，开窗纳山姿。", 
            "踞榻灵根动，搴幔有渰萋。", 
            "下云为我舆，上云为我帷。", 
            "题壁带云书，云兮初不知。"
        ], 
        "title": "云巢岱顶有行宫数宇偶为夜宿诗云滃然云作巢辄以名之", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "天柱既孤高，日观乃并峻。", 
            "峥嵘成左障，嵂崒凌千仞。", 
            "破晓登丹梯，尘衣一为振。", 
            "卧牛车马状，传言殊未信。", 
            "海水讵涌金，朝云刚染晕。", 
            "无烦夸父追，却忆童子问。", 
            "寄兴在寥阔，摛词亦腾奋。"
        ], 
        "title": "日观峰", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "登岳快晴明，别岳遇风雨。", 
            "此事亦偶然，何足陈䛕语。", 
            "况兹遍郊麦，青青二寸许。", 
            "待泽正斯时，渴望愁农父。", 
            "狂风惯吹云，细雨未沾土。", 
            "彭怒不肯让，如膏亦奚补。", 
            "连年水旱灾，偏萃于齐鲁。", 
            "纵发帑粟施，岂救流离苦。", 
            "哀哉㷀独民，惭为汝父母。"
        ], 
        "title": "别岳", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "谒圣祀岳回，便道至历下。", 
            "周巡千里馀，于焉少休暇。", 
            "都会验风谣，牧伯咨民社。", 
            "筹政急当务，先后岂容借。", 
            "连年灾祲馀，安民为要也。", 
            "召父与杜母，古有今岂寡。", 
            "申命群有司，助予不逮者。"
        ], 
        "title": "车驾至济南驻跸", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "济南多名泉，岳阴水所潴。", 
            "其中孰巨擘，趵突与珍珠。", 
            "趵突固已佳，稍藉人工夫。", 
            "珍珠擅天然，创见讶仙区。", 
            "卓冠七十二，分汇大明湖。", 
            "几曲绕琼房，一泓映绮疏。", 
            "可以涤心志，可以鉴眉须。", 
            "圆流有灵孕，颗颗旋相于。", 
            "乍如历海峤，鲛人捧出馀。", 
            "又如对溟渤，三五呈方诸。", 
            "作霖仰尧题，泽物留神谟。", 
            "我来值暮春，农夫正新畬。", 
            "看彼芃芃者，欣此涓涓如。", 
            "安得符圣言，远近均沾濡。"
        ], 
        "title": "珍珠泉", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "前朝礼岳回，春云空际委。", 
            "心希甘雨兴，灵泽昭泰畤。", 
            "讵知屯其膏，入土刚一指。", 
            "此邦麦为秋，默对愁无已。", 
            "驿递来奏章，保阳沾足美。", 
            "初雨继以雪，均被数百里。", 
            "知时利初耕，批阅能无喜。", 
            "因忆数年春，望雨成例矣。", 
            "顷在海岱邦，意外欣闻是。", 
            "胡为愁雨心，邂逅仍于此。", 
            "畿甸与青齐，孰非予赤子。"
        ], 
        "title": "直𨽻总督那苏图奏报保定得雨雪沾足批览之馀因成此什", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "分干自岱宗，冈峦雄且秀。", 
            "历城作南屏，洪荒判早就。", 
            "偶来恣揽结，望远欣所遘。", 
            "驻辇傍云关，步屧跻萝岫。", 
            "初无五丁斧，石佛谁所镂。", 
            "拈花或龈笑，悲物或眉皱。", 
            "其下有空洞，淙淙出乳窦。", 
            "精室筑左侧，琴书芳润漱。", 
            "两树丁香花，芳菲绿阴茂。", 
            "开窗纳烟霞，俯槛睇锦绣。", 
            "泰麓巢云处，延赏既已富。", 
            "探奇复得此，坐久消清昼。", 
            "因悟境无穷，骋怀难尽副。"
        ], 
        "title": "千佛山极目", 
        "type": "古风", 
        "yun": "宥"
    }, 
    {
        "author": "弘历", 
        "era": "清", 
        "subtype": null, 
        "text": [
            "珍珠漾为池，曲折成溪路。", 
            "建闸缭垣隔，舍舟行数步。", 
            "既而复登舟，果惬幽探趣。", 
            "锦䌫可无藉，云帆驶如骛。", 
            "蜿蜒岸几转，芳洲乃微露。", 
            "百花旧传名，春风几朝暮。", 
            "是时值寒食，万卉霏香雾。", 
            "诗情偶忆曾，画意谁传顾。", 
            "因谋民生计，谓可滋粳稌。", 
            "渊材传五恨，我乃生千慕。"
        ], 
        "title": "百花洲诗用宋曾巩韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "㦄城周廓十二里，大明湖乃居其半。", 
            "平吞济泺众泉流，远带齐鲁诸郡县。", 
            "泛舟初入鹊华堤，烟水苍茫迷远岸。", 
            "鸢鱼上下各逍遥，花木周遭相明绚。", 
            "演漾绿蒲隐钓矶，缥缈白云临古观。", 
            "应接无暇有馀乐，水亭清雅陈笔砚。", 
            "便教乘兴一挥毫，苕华记予初所见。"
        ], 
        "title": "大明湖", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "济南城南古观里，别开仙境非尘市。", 
            "致我清跸两度临，却为突泉三窦美。", 
            "喷珠屑玉各澜翻，孕鲁育齐相鼎峙。", 
            "汇为圆池才数亩，放泺达江从此始。", 
            "朱栏匼匝接穹楼，祀者何仙钟吕子。", 
            "曲廊蜿蜒壁勒字，题咏谁能分姓氏。", 
            "过桥书室恰三楹，砚净瓯香铺左纸。", 
            "拈咏名泉亦已多，氿兹实可称观止。", 
            "曾闻地灵古所云，屯膏殄亨恐非理。", 
            "拟唤天龙醒痴眠，今宵一洒功德水。"
        ], 
        "title": "再题趵突泉", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "齐豫风略同，皆赖三月雨。", 
            "前朝甘泽霏，未沾盈寸土。", 
            "对此灾馀民，安救沟壑苦。", 
            "于我心戚戚，当食不能举。", 
            "忽接方伯奏，豫省春霖溥。", 
            "益麦可种禾，东郊乐农父。", 
            "云是宸诚格，泰岳昭其祜。", 
            "心实愧此言，非漫为谦语。", 
            "略近而佑远，神岂有偏与。"
        ], 
        "title": "闻河南得雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "救荒无善政，旧闻今见之。", 
            "尧舜岂非圣，然犹病博施。", 
            "帑粟纵不惜，承宣繫有司。", 
            "巧者矜才智，拙者无能为。", 
            "更或图息偃，体察致漏遗。", 
            "复有尤甚者，尅民饱其私。", 
            "罹法徒自戕，于民终无禆。", 
            "为告方伯臣，读予杂咏诗。"
        ], 
        "title": "杂咏四首示东省巡抚及诸臣 其一", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "杂咏非咏物，切切念民艰。", 
            "反躬先自责，调幕无能焉。", 
            "嗟此齐鲁民，被歉已连年。", 
            "富者日以贫，贫者更磬悬。", 
            "计口纵授食，日月乃苟延。", 
            "任恤有常经，为之在得权。", 
            "设任贫室索，富家难尽全。", 
            "一言以蔽之，赐丰端赖天。"
        ], 
        "title": "杂咏四首示东省巡抚及诸臣 其二", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "赖天佑此方，延颈长仰企。", 
            "其如格无术，忸怩惭靡已。", 
            "京畿及豫吴，春霖均沾被。", 
            "而胡肤寸合，偏遗在尺咫。", 
            "芃芃陇中麦，弥望盈千里。", 
            "十日虽可迟，一犁亟其俟。", 
            "絮云才作势，颠风继以起。", 
            "踌躇增百忧，邂逅亲见此。"
        ], 
        "title": "杂咏四首示东省巡抚及诸臣 其三", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "亲见悉民瘼，更切饥溺心。", 
            "流者虽比比，居者仍林林。", 
            "无怪谷踊贵，糠秕登釜鬵。", 
            "转徙难坐视，遮留应酌斟。", 
            "资送生冀倖，更患胥役侵。", 
            "凡尔守土吏，孰无牧民任。", 
            "体予如伤怀，尽尔一念忱。", 
            "补救各勉殚，雨露天难谌。"
        ], 
        "title": "杂咏四首示东省巡抚及诸臣 其四", 
        "type": "古风", 
        "yun": "侵"
    }, 
    {
        "author": "弘历", 
        "era": "清", 
        "subtype": null, 
        "text": [
            "榆荚过清明，圆钱绿云色。", 
            "汤官供节物，五熟蒸如式。", 
            "翠拟春蚕茧，薄似秋蝉翼。", 
            "可口纵甘滑，因心生怆恻。", 
            "此邦民荐饥，沟壑多匍匐。", 
            "草根尚充腹，是物应难得。", 
            "惠鲜纵不能，忍更夺其食。"
        ], 
        "title": "膳榆饼", 
        "type": "古风", 
        "yun": "职"
    }, 
    {
        "author": "王誉昌", 
        "era": "清", 
        "subtype": "七言绝句", 
        "text": [
            "翻为多情损性灵，断魂还认陇山青。", 
            "何因得证摩尼塔，一卷笼中《般若经》。"
        ], 
        "title": "鹦鹉词", 
        "type": "绝句", 
        "yun": "青"
    }, 
    {
        "author": "王虞凤", 
        "era": "清", 
        "subtype": null, 
        "text": [
            "新兴蛾髻如盂。", 
            "插金鹅。", 
            "点点蔷薇香露、沁牙梳。", 
            "匀面罢，呼女伴，坐氍歈。", 
            "又向绿窗深处、赌樗蒲。"
        ], 
        "title": "相见欢（见《众香词》）", 
        "type": "词", 
        "yun": null
    }, 
    {
        "author": "王虞凤", 
        "era": "清", 
        "subtype": null, 
        "text": [
            "雕栏笼鸟无声。", 
            "耽窗明。", 
            "两两黄蜂抱蕊、刺纱棂。", 
            "凭湘几，匀银管，画绡屏。", 
            "印出些些花样、粟纹轻。"
        ], 
        "title": "相见欢", 
        "type": "词", 
        "yun": null
    }, 
    {
        "author": "王虞凤", 
        "era": "清", 
        "subtype": null, 
        "text": [
            "彩线抛残金剪慵。", 
            "绿鬟松。", 
            "些些香唾湿残绒。", 
            "小窗中。", 
            "阿母拾花翻绣架，脸霞红。", 
            "低垂凤颈剔春葱。", 
            "意惺忪。"
        ], 
        "title": "贺圣朝", 
        "type": "词", 
        "yun": null
    }, 
    {
        "author": "王虞凤", 
        "era": "清", 
        "subtype": null, 
        "text": [
            "忆昔别离时，欲想心先痛。", 
            "独自拥寒衾，一夜难成梦。", 
            "只见碧纱窗，竹影频移动。", 
            "残月冷花梢，幽恨和伊共。"
        ], 
        "title": "生查子 怀姊", 
        "type": "词", 
        "yun": null
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "暑雨祁寒苦怨咨，金风玉露届秋时。", 
            "最欣比栉村村象，恰向征途历历知。", 
            "场圃却听耞乱响，原田还看柄多遗。", 
            "岁丰更切乾乾意，肯为从禽志少移。"
        ], 
        "title": "途次见西成有象喜而有作", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "一川景物斗斜阳，极目拈题兴渺茫。", 
            "平野风寒吹稻黍，远山日暮下牛羊。", 
            "笳声几处梅花落，月色谁家秋思长。", 
            "更剪银檠披奏牍，忧勤那得暂时忘。"
        ], 
        "title": "遥亭行宫晚坐", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "滴穷玉漏夜阑干，习习金风拂晓鞍。", 
            "野马出山凉气肃，阳乌隐树曙光寒。", 
            "孤村犬吠门犹掩，古驿人行露未乾。", 
            "一幅河阳秋旅意，不须重展画图看。"
        ], 
        "title": "晓行", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "离宫别馆接岩阿，飒爽金风此一过。", 
            "胜地开轩山迤逦，经年成荫树婆娑。", 
            "秋浓槲叶添丹绮，云敛峰尖矗黛螺。", 
            "犹忆当时承渥泽，几回清咏怆神多。"
        ], 
        "title": "喀喇河屯行宫", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "槐柳成阴别墅开，轩庭人静锁莓苔。", 
            "虚窗饶织蟏蛸网，略彴犹支滟滪堆。", 
            "山卉无名偏有艳，野流东去复西回。", 
            "两峰云敛高空迥，弥望川原绝点埃。"
        ], 
        "title": "滦阳别墅", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "万壑千岩宿雾封，朝暾光射见重重。", 
            "霜前枫色丹犹嫩，霁后山容翠更浓。", 
            "烟坞云程频借问，农夫野叟每相逢。", 
            "爱听塞上传闻语，一百年来不举烽。"
        ], 
        "title": "山行", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "不为巡游懈敕几，离宫独坐廑民依。", 
            "银檠犹待封章至，鸟路应迟驿骑飞。", 
            "风袅炉香移夜漏，月明虎帐正宵衣。", 
            "今秋稍解祈年虑，遍野黄云拥六騑。"
        ], 
        "title": "秉烛待章奏未至", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "岩华峰叶杂丹黄，塞上那知道路长。", 
            "霜满寒林山柿冷，烟生毳帐酪酥香。", 
            "伊歌度曲闻驼背，羽箭翻弓射雁行。", 
            "诸部贤王颙首望，随行争羡羽林郎。"
        ], 
        "title": "过蒙古诸部 其一", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "风来谷口捲云晴，沙漠霜华射眼明。", 
            "冷逼丛林鹿声壮，寒侵浅草马蹄轻。", 
            "围成驰射皆骁骑，宴罢欢呼达网城。", 
            "服食旧称方物贡，酪浆乳饼总输诚。"
        ], 
        "title": "过蒙古诸部 其二", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "马踏霜华怯晓寒，声声传警列材官。", 
            "潺湲溪水行行渡，罨画山峰面面看。", 
            "壮士试开弓五石，高人犹卧日三竿。", 
            "升平阅武兼巡狩，触目吟怀兴未阑。"
        ], 
        "title": "塞上晓行", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "龙堆月白雁声寒，毡屋清宵玉漏残。", 
            "忆昨题诗坐松榭，深秋见尔落沙滩。", 
            "早乘霜露传边信，夜渡星河避弹丸。", 
            "此日贤王争扈从，不须书寄汉廷看。"
        ], 
        "title": "秋夜闻雁", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "秋蒐文囿是王庭，祖泽贻今赫濯灵。", 
            "桓赳健儿身掠鹞，骠姚车骑箭流星。", 
            "龙堆露冷鸣苍鹿，沙塞风高语白翎。", 
            "大兕小豝亲射得，驼峰高架进慈宁。"
        ], 
        "title": "猎", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "白云红树斗清秋，盘郁层峦紫翠浮。", 
            "雾捲马头山忽见，桥临谷口水微流。", 
            "停鞭爱看边鸿度，隔峪时闻野鹿呦。", 
            "笑我耽诗犹喜猎，每逢佳景兴偏留。"
        ], 
        "title": "马上吟", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "万幅屏开积翠岚，霜林点缀正红酣。", 
            "喻言未觉朱输紫，比色何妨青出蓝。", 
            "讶许陶镕称杜牧，那曾名状纪嵇含。", 
            "传神除是关仝笔，极目浑忘驻六骖。"
        ], 
        "title": "红叶", 
        "type": "律诗", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "上都盐海地宽平，刍牧年年龙种生。", 
            "此日材官群扈跸，当秋田马并衔声。", 
            "云冈万队铺霞锦，露草千蹄踏玉英。", 
            "侍从藩王咸眩目，空怀少傅作歌情。"
        ], 
        "title": "阅马", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "百战归来矍铄身，凌烟姓氏竟谁伦。", 
            "养閒合适林中趣，怜尔仍随辇后尘。", 
            "赫奕虎符叨宠旧，辉煌竹简纪功新。", 
            "为询阅历疆场事，几度闻之廑念频。"
        ], 
        "title": "将军塔尔岱久著勤劳养年私第今闻朕出口行围不辞劳瘁而来诗以赐之", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "秋山雨霁别秾纤，触目诗题逐便拈。", 
            "落叶风前自潇洒，野蔬霜后更清甜。", 
            "碛程辽阔行行远，树色丹黄日日添。", 
            "射猎归来回望处，红霞犹绕数峰尖。"
        ], 
        "title": "秋山", 
        "type": "律诗", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "几种金英傍砌隈，临风恰迓翠华回。", 
            "寒香盈把陪青案，素萼摇姿点绿苔。", 
            "最爱三秋经雨洗，定知重九冒霜开。", 
            "何曾王勃工诗句，朵朵都擎送客杯。"
        ], 
        "title": "九月初一日回銮至博罗河屯见菊花盛开", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "一缕遥循堤径长，松轩月榭暂徊徨。", 
            "苔纹千点万点绿，菊蕊三枝五枝芳。", 
            "自是洞天无处觅，祗馀元圃可相方。", 
            "根尘久悟风幡旨，题句还如蝶梦庄。"
        ], 
        "title": "恭和皇祖圣祖仁皇帝御制避暑山庄三十六景诗 其三 无暑清凉", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "历掌丝纶佐斗枢，心依行在想晨趋。", 
            "最欣佳节当初度，要识元衡半老儒。", 
            "潞国晚年尤矍铄，吕端大事不糊涂。", 
            "缄诗并寄黄花酒，看取瀼瀼湛露濡。"
        ], 
        "title": "九月九日为大学士张廷玉七旬寿日时朕出口未回诗以赐之", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "祎鞠云凝瑞霭光，离宫侍辇值重阳。", 
            "槛临平楚岚烟淡，窗入遥峰树色苍。", 
            "远墅几家荒柴闭，小桥独木野流长。", 
            "最欣度节边关外，也有黄花献寿觞。"
        ], 
        "title": "重阳日喀喇河屯行宫侍皇太后登逍遥楼", 
        "type": "律诗", 
        "yun": "阳"
    }, 
    {
        "author": "王蓝石", 
        "era": "清", 
        "subtype": "七言绝句", 
        "text": [
            "昭君节烈胜昏昏，冢草长青扫淡痕。", 
            "二百年来名不朽，山灵时觉护香魂。"
        ], 
        "title": "五妃墓", 
        "type": "绝句", 
        "yun": "元"
    }, 
    {
        "author": "王蓝石", 
        "era": "清", 
        "subtype": "七言绝句", 
        "text": [
            "虬龙拱抱拂天雄，倚日凌云气吐虹。", 
            "画阁巍峨传鸟语，赓诗唱和乐其中。"
        ], 
        "title": "和栖霞先生鸟松阁作 其一", 
        "type": "绝句", 
        "yun": "东"
    }, 
    {
        "author": "王蓝石", 
        "era": "清", 
        "subtype": "七言绝句", 
        "text": [
            "耸翠翻青拟绿天，一生诗酒两司权。", 
            "公馀阁下邀兰友，共听绵蛮兴适然。"
        ], 
        "title": "和栖霞先生鸟松阁作 其二", 
        "type": "绝句", 
        "yun": "先"
    }, 
    {
        "author": "王蓝玉", 
        "era": "清", 
        "subtype": "七言绝句", 
        "text": [
            "大树将军气势雄，鸟松高峙挂晴虹。", 
            "使君阁上徵佳咏，萃得诗人在个中。"
        ], 
        "title": "敬和栖霞先生鸟松阁作", 
        "type": "绝句", 
        "yun": "东"
    }, 
    {
        "author": "王蓝玉", 
        "era": "清", 
        "subtype": "七言绝句", 
        "text": [
            "风月阁中自一天，老松环抱暑无权。", 
            "台澎坐理升平日，公退吟馀意适然。"
        ], 
        "title": "敬和栖霞先生鸟松阁作", 
        "type": "绝句", 
        "yun": "先"
    }, 
    {
        "author": "王筠", 
        "era": "清", 
        "subtype": "七言绝句", 
        "text": [
            "紫台风急雁声愁，去国离家不自由。", 
            "独有穹庐深夜月，清光不异汉宫秋。"
        ], 
        "title": "明妃怨", 
        "type": "绝句", 
        "yun": "尤"
    }, 
    {
        "author": "王誉昌", 
        "era": "清", 
        "subtype": "七言律诗", 
        "text": [
            "神丁辟得一峰尊，苍翠曾留斧凿痕。", 
            "界截黄尘森似剑，罅通碧落倚为门。", 
            "迎寒山爽惟余骨，入夏云奇剩有根。", 
            "顽块不须争项背，三台五老尽儿孙。"
        ], 
        "title": "剑门", 
        "type": "律诗", 
        "yun": "元"
    }, 
    {
        "author": "王誉昌", 
        "era": "清", 
        "subtype": "七言律诗", 
        "text": [
            "四月河桥绿酎浓，篷窗歌咏自从容。", 
            "人间草木馀春梦，劫后湖山又晚钟。", 
            "学溯考亭开雾障，书探禹穴破云封。", 
            "重期此后追随处，知在烟萝第几峰？"
        ], 
        "title": "舟泊武林城外因忆新安会稽之胜赋呈确庵夫子志别", 
        "type": "律诗", 
        "yun": "冬"
    }, 
    {
        "author": "王誉昌", 
        "era": "清", 
        "subtype": "七言律诗", 
        "text": [
            "昔年亭馆筑城闉，此日重游自怆神。", 
            "十亩仅传三世业，一身已作两朝人。", 
            "门前碧草埋荒径，楼上青山认旧邻。", 
            "记得趋庭分彩笔，也教题咏药栏春。"
        ], 
        "title": "过东郊故园追和家大人韵", 
        "type": "律诗", 
        "yun": "真"
    }, 
    {
        "author": "王锡", 
        "era": "清", 
        "subtype": "五言绝句", 
        "text": [
            "谁道谪仙狂，豪情托举觞。", 
            "目无高力士，心识郭汾阳。"
        ], 
        "title": "过李白庙", 
        "type": "绝句", 
        "yun": "阳"
    }, 
    {
        "author": "王锡", 
        "era": "清", 
        "subtype": "五言绝句", 
        "text": [
            "朔雪舞回风，华凝香阁晚。", 
            "绣幕尚生寒，人在龙沙远。"
        ], 
        "title": "咏雪", 
        "type": "绝句", 
        "yun": "阮"
    }, 
    {
        "author": "王锡", 
        "era": "清", 
        "subtype": "五言律诗", 
        "text": [
            "河东君有役，把酒动遐思。", 
            "日月重华地，烟霞孤竹祠。", 
            "一鞭心共远，千里梦应迟。", 
            "去去言难尽，休忘握手时。"
        ], 
        "title": "送友之河东", 
        "type": "律诗", 
        "yun": "支"
    }, 
    {
        "author": "王锡", 
        "era": "清", 
        "subtype": "五言律诗", 
        "text": [
            "风激沧溟立，惊涛拍翠峦。", 
            "朝昏存大信，天地涌奇观。", 
            "皎日雷频作，秋江雪早寒。", 
            "贾帆收欲尽，千里水弥漫。"
        ], 
        "title": "观潮", 
        "type": "律诗", 
        "yun": "寒"
    }, 
    {
        "author": "王锡", 
        "era": "清", 
        "subtype": "五言律诗", 
        "text": [
            "去岁中秋节，灯前病剧身。", 
            "黄昏正风雨，白首独酸辛。", 
            "此日全微命，高堂失老亲。", 
            "不如垂死处，尚见倚闾人。"
        ], 
        "title": "丁卯中秋", 
        "type": "律诗", 
        "yun": "真"
    }, 
    {
        "author": "王锡", 
        "era": "清", 
        "subtype": "七言律诗", 
        "text": [
            "小憩空亭恋翠微，上方日暮客过稀。", 
            "春秋阅尽水长冷，风雨到来山欲飞。", 
            "岭半树高猿每挂，林间云暝鹤知归。", 
            "炎天坐久寒生骨，思向僧家借衲衣。"
        ], 
        "title": "冷泉亭", 
        "type": "律诗", 
        "yun": "微"
    }, 
    {
        "author": "王锡九", 
        "era": "清", 
        "subtype": "七言绝句", 
        "text": [
            "万顷湖光照读书，四围碧柳更萧疏。", 
            "平生领略烟波趣，渔弟渔兄共结庐。"
        ], 
        "title": "题吴县叶渔庄司马承桂五湖渔庄图 其一", 
        "type": "绝句", 
        "yun": "鱼"
    }, 
    {
        "author": "王锡九", 
        "era": "清", 
        "subtype": "七言绝句", 
        "text": [
            "依然人境绝尘埃，最好扁舟一溯洄。", 
            "七十二峰青到眼，夕阳红处钓船来。"
        ], 
        "title": "题吴县叶渔庄司马承桂五湖渔庄图 其二", 
        "type": "绝句", 
        "yun": "灰"
    }, 
    {
        "author": "王鹏运", 
        "era": "清", 
        "subtype": null, 
        "text": [
            "春树噪昏鸦，春城咽暮笳。", 
            "正纷纷、红雨迷花。", 
            "都是东风来往路。", 
            "恁回首，便天涯。", 
            "帘幕几重遮，深深燕子家。", 
            "莫思量、旧日繁华。", 
            "纸醉金迷谁会得。", 
            "已春色，一分差。"
        ], 
        "title": "唐多令  四月初九日作", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "倦寻芳，慵对镜，人倚画阑暮。", 
            "燕妒莺猜，相向甚情绪。", 
            "落英依旧纷纷，轻阴难乞，枉多事、愁风愁雨。", 
            "小园路，试问能几消凝，流光又轻误。", 
            "联袂留春，春去竟如许。", 
            "可怜有限芳菲，无边风月，恁都付、等閒花絮。"
        ], 
        "title": "祝英台近  次韵道希感春", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "望中春草草。", 
            "残红卷尽，旧愁难扫。", 
            "载酒园林，往日游情倦了。", 
            "几点飘零花絮，作弄得、阴晴多少。", 
            "归梦好。", 
            "宵来犹记，骖鸾亲到。", 
            "尾长翼短如何，算愁里听歌，也伤怀抱。", 
            "烂锦年华，谁信春残恁早。", 
            "留取花梢日在，休冷落、旧家池沼。", 
            "吟思悄。", 
            "此恨鹧鸪能道。"
        ], 
        "title": "玉漏迟", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "抛尽榆钱，依然难买春光驻。", 
            "饯春无语。", 
            "肠断春归路。", 
            "春去能来，人去能来否。", 
            "长亭暮。", 
            "乱山无数。", 
            "只有鹃声苦。"
        ], 
        "title": "点绛唇  饯春", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "烂醉复奚疑，红瘦偏怜众绿肥。", 
            "听遍禽言行不得，谁知，坐看春光冉冉归。", 
            "底事有成亏，一曲英皇远别离。", 
            "待把长竿浮大泽，依依，云水微茫意转迷。"
        ], 
        "title": "南乡子", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "无言画阑独凭，黯吟怀似水。", 
            "绪风悄、换到鹊声，乱红飘尽残蕊。", 
            "听几度、边笳自咽，乡心远逐南云坠。", 
            "怅风尘、极目栖栖，总是愁思。", 
            "沈醉休辞，浮名过羽，底英雄竖子。", 
            "尽空外、归雁声酸，碧山人远莫至。", 
            "恁天涯、登临吊古，也云里、帝城遥指。", 
            "算长堤、芳草萋萋，解怜幽意。", 
            "新词读罢，琴筑苍凉，想寤歌独寐。", 
            "清啸对、江山形胜，坐念当日。", 
            "名士新亭，暗倾铅泪。", 
            "飙轮电卷，惊涛夜涌，承平箫鼓浑如梦，望神州、那不伤愁悴。", 
            "风沙滚滚，因君更触前游，惊心短歌声里。", 
            "长安此日，斗酒重携，且吟红写翠。", 
            "漫省念、关山漂泊，海水横飞，怕有城乌，唤人愁起。", 
            "与君试向，危楼凝睇。", 
            "绿阴如幕芳事歇，惜流光、谁解新声倚。", 
            "从教泪满青衫，俯仰苍茫，恨题凤纸。"
        ], 
        "title": "莺啼序  子苾示读同叔问登北固楼用梦窗韵联句之作，触我愁思，仍用原韵奉答", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "唤取花前金叵罗，醉时了了醒时歌。", 
            "东风去住无凭准。", 
            "奈尔鸡声马影何。", 
            "云惨澹，雨滂沱。", 
            "金城杨柳自婆娑。", 
            "不知生意谁矜惜。", 
            "消得先生老茗柯。"
        ], 
        "title": "鹧鸪天  偶欲为词，率成十五字，索解人不得也", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "甚年年花底说春归，今年倍伤情。", 
            "倚阑干不语，水分新绿，天蹙遥青。", 
            "点检奚囊题句，剩得瘗花铭。", 
            "消受清和意，帘额尘轻。", 
            "愁里漫听鶗鴂，算天涯啼彻，都是离声。", 
            "怅故人不见，落日自高城。", 
            "更休逐、孤云南望，但平林、如荠野烟生。", 
            "家山远、写朱弦恨，谁吊湘灵。"
        ], 
        "title": "八声甘州  芳菲已歇欢事去心浊酒孤吟悽然念远不识一声河满视此何如耳", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "斜月半胧明，冻雨晴时泪未晴。", 
            "倦倚香篝温别语，愁听，鹦鹉催人说四更。", 
            "此恨拚今生，红豆无根种不成。", 
            "数遍屏山多少路，青青，一片烟芜是去程。"
        ], 
        "title": "南乡子", 
        "type": "词", 
        "yun": "庚"
    }, 
    {
        "author": "王鹏运", 
        "era": "清", 
        "subtype": null, 
        "text": [
            "林梢旧洒西州泪，惊随暗尘飞到。", 
            "吟思满苍烟，恨倚阑人渺。", 
            "残僧惊客老。", 
            "问哀乐、中年多少。", 
            "冷落招提，梦痕重省，晚钟催觉。", 
            "翻幸锦鲸游，胡笳怨、不入高山琴调。", 
            "愁影乱蒹葭，尽长歌攲帽。", 
            "淩云书势好。", 
            "与谁證酒边孤抱。", 
            "料今夜、月落梁空，定断魂凄照。"
        ], 
        "title": "徵招  过观音院追悼畴丈用梦窗九日怀杨守斋韵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "流云试雨，润逼琴丝缓。", 
            "池馆绿阴浓，炫金英、小槐黄绽。", 
            "营巢燕子，日永哺雏忙。", 
            "炉烟定，漏声迟，凉意生罗扇。", 
            "怀人断句，閒划阑干遍。", 
            "不是爱言愁，一回吟、一程人远。", 
            "试灯时候，数过楝花风，曾几日，又新蝉，此恨凭谁遣。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "凤楼西北关情地，喁喁酹花私语。", 
            "听雨前番，归云此夕，已是不禁离绪。", 
            "荷衣漫与。", 
            "问双桨来时，旧逢欢处。", 
            "比翼鹣鹣，为谁颠倒意如许。", 
            "旗亭题句尚在，风流人共说，江上孙处。", 
            "醉墨空挥，秾春易失，月偃虚堂如雾。", 
            "淩波路阻。", 
            "早负却搴芳，断肠尊俎。", 
            "梦影迷离，晓钟惊觉否。"
        ], 
        "title": "齐天乐  薰风南来，残暑自退，星岑以新作见示，依调奉酬，时六月", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "雨饕风虐，寒山如睡何曾觉。", 
            "黄花轻负重阳约。", 
            "离恨谁知，人远雁难托。", 
            "当时心力空抛却，天涯原在红阑角。", 
            "愁浓莫恋村醪薄。", 
            "入骨相思，禁得几回错。"
        ], 
        "title": "一斛珠", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "雁声催落空梁月，凄然顿惊离绪。", 
            "料得据梧吟，镇沈冥谁语。", 
            "露荷彫枉渚。", 
            "更休问、采香俦侣。", 
            "赖有西山，向人依旧，数峰清苦。", 
            "独酌不成欢，霜风紧、落叶打窗如雨。", 
            "萧瑟对江关，忆兰成词赋。", 
            "秣陵秋几许。", 
            "定愁满、古台烟树。", 
            "夜堂悄，有梦从君，化断云千缕。"
        ], 
        "title": "徵招  得夔生白门书却寄", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "睡乡安稳夜如年，灯乳缀花妍。", 
            "虚堂漏定吟魂悄，枕函静、思落谁边。", 
            "罗幕徘徊，纹疏皎洁，应是月轮圆。", 
            "薄寒依约上屏山，尘梦淡于烟。", 
            "老怀不耐鸡声恶，尽长路、鞭影争先。", 
            "为报邻钟，暂时休打，容我五更眠。"
        ], 
        "title": "一丛花  长夜薄病，短梦频回，窗月邻鸡，清寒入骨，用东坡病起韵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "搆景未须奇，要称萧閒我。", 
            "丘壑中閒谢幼舆，此意平生颇。", 
            "湍急倩山拦，峰崱将云裹。", 
            "云淡山虚水自清，终老斯乡可。"
        ], 
        "title": "卜算子  影照小像，倩颖生作图，先之以词", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "雏莺啼去怨春残，馀香襟袖斑。", 
            "朱弦辛苦再三弹，心期深诉难。", 
            "金鸭冷，黛蛾攒，依依山上山。", 
            "将离花好自愁簪，由他红半阑。"
        ], 
        "title": "阮郎归  拟浣花", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "落蕊残阳红片片。", 
            "懊恨比邻，尽日流莺转。", 
            "似雪杨花吹又散，东风无力将春限。", 
            "慵把香罗裁便面。", 
            "换到轻衫，欢意垂垂浅。", 
            "襟上泪痕犹隐见，笛声催按梁州遍。"
        ], 
        "title": "鹊踏枝 其一", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "斜日危阑凝伫久。", 
            "问讯花枝，可是年时旧。", 
            "浓睡朝朝如中酒，谁怜梦里人消瘦。", 
            "香阁帘栊烟阁柳。", 
            "片霎氤氲，不信寻常有。", 
            "休遣歌筵回舞袖，好怀珍重春三后。"
        ], 
        "title": "鹊踏枝 其二", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "风荡春云罗样薄。", 
            "难得轻阴，芳事休閒却。", 
            "几日啼鹃花又落，绿笺莫忘深深约。", 
            "老去吟情浑寂寞。", 
            "细雨檐花，空忆镫前酌。", 
            "隔院玉箫声乍作，眼前何物供哀乐。"
        ], 
        "title": "鹊踏枝 其三", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "漫说目成心便许。", 
            "无据杨花，风里频来去。", 
            "怅望朱楼难寄语，伤春谁念司勋误。", 
            "枉把游丝牵弱缕。", 
            "几片閒云，迷却相思路。", 
            "锦帐珠帘歌舞处，旧欢新恨思量否。"
        ], 
        "title": "鹊踏枝 其四", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "谁遣春韶随水去。", 
            "醉倒芳尊，忘却朝和暮。", 
            "换尽大堤芳草路，倡条都是相思树。", 
            "蜡烛有心镫解语。", 
            "泪尽唇焦，此恨消沈否。", 
            "坐对东风怜弱絮，萍飘后日知何处。"
        ], 
        "title": "鹊踏枝 其五", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "几见花飞能上树，难系流光，枉费垂杨缕。", 
            "筝雁斜飞排锦柱，只伊不解将春去。", 
            "漫许心情黏地絮，容易飘飏，那不惊风雨。", 
            "倚遍阑干谁与语，思量有恨无人处。"
        ], 
        "title": "鹊踏枝 其六", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "苜蓿阑干满上林，西风残秣独沈吟。", 
            "遗台何处是黄金。", 
            "空阔已无千里志，驰驱枉抱百年心。", 
            "夕阳山影自萧森。"
        ], 
        "title": "浣溪沙  题丁兵备丈画马", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "笑里重簪金步摇，鹦哥学语尽能娇。", 
            "祇愁淡月朦胧影，难验微波上下潮。", 
            "笺十色，烛三条，东风从此得愁苗。", 
            "灵蕤袐记分明在，回首神峰万仞高。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "王锡九", 
        "era": "清", 
        "subtype": "五言律诗", 
        "text": [
            "作镇雄三晋，苍茫最上头。", 
            "千寻开巨嶂，一气拱神州。", 
            "雨蚀残碑古，苔荒故垒秋。", 
            "山形依旧在，霸业付东流。"
        ], 
        "title": "霍山", 
        "type": "律诗", 
        "yun": "尤"
    }, 
    {
        "author": "王锡九", 
        "era": "清", 
        "subtype": "七言律诗", 
        "text": [
            "一溪烟树冷萧萧，残魄凭谁唱《大招》。", 
            "终古英雄无片壤，祇今国士有遗桥。", 
            "生逢知己身何惜，死为酬恩泪不消。", 
            "千载汾河呜咽水，西风吹作越江潮。"
        ], 
        "title": "豫让桥", 
        "type": "律诗", 
        "yun": "萧"
    }, 
    {
        "author": "王锡九", 
        "era": "清", 
        "subtype": "七言律诗", 
        "text": [
            "全凭肝胆固金汤，豪气真堪慑虎狼。", 
            "完璧终教归赵国，奉盆那肯屈秦王。", 
            "威加函谷风云壮，功在常山日月光。", 
            "叱咤余音听未歇，河声呜咽送斜阳。"
        ], 
        "title": "蔺相如墓", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "百疏哀陈阻九阊，东南形势系鲲洋。", 
            "留黔臣敢希庄蹻，守绛民思磔聂昌。", 
            "计竭拒秦全上党，力图戴晋等前凉。", 
            "千秋成败凭谁论？回首台山泪万行。"
        ], 
        "title": "寄怀维卿师桂林（八首之一）", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "寰球自合大一统，圣教终行新九州。", 
            "应笑太平空献策，漫愁沧海正横流。", 
            "南车重译人宗孔，东赆同声会抑欧。", 
            "老我不才宜养晦，江天闲共狎沙鸥。"
        ], 
        "title": "次韵答陶生（二首之一）", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "绿章无路忏诗穷，惊喜瑶椷贲岭东。", 
            "史笔四朝文苑定，客槎万里选楼雄。", 
            "管弦绝峤开荒运，榛莽中原入变风。", 
            "镜里容颜须护惜，盛名终副黑头公。"
        ], 
        "title": "菽园以镜映选诗图见寄，赋此奉答", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "自笑婆娑大海南，名山无地筑茅庵。", 
            "艰难乡物愁都米，憔悴文心赘客谈。", 
            "细雨梦寻荒径菊，微霜馋忆故园柑。", 
            "年来忧患才思损，已似稽康七不堪。"
        ], 
        "title": "自笑", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "曲院凉生秋气阴，客怀萧瑟倦宵吟。", 
            "中天月色栖禽起，满地霜华落叶深。", 
            "故国残灯千里梦，孤城寒柝五更心。", 
            "不须更作神州感，曼倩年来也陆沈。"
        ], 
        "title": "凉夕", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "诏书哀痛与民谋，重起书生借箸筹。", 
            "鸿雁秋风遍江介，鼋鼍落日挟阳侯。", 
            "赀郎本援输边例，计相方深仰屋愁。", 
            "百万残黎待苏命，此行不为赋诗留。"
        ], 
        "title": "次韵晓沧淮徐海水荒奉檄劝赈之作", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "莫相非薄莫相师，耐久论交更可期。", 
            "已分头衔书散汉，偶将文字托骈枝。", 
            "河山落日新亭泪，禾黍秋风故国诗。", 
            "残局尚存柯未烂，欲随王质共观棋。"
        ], 
        "title": "次韵再答晓沧 其一", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "空传北际与南垂，多难翻为辟地思。", 
            "可许逃秦招用里，漫将颂鲁羡奚斯。", 
            "半生踪迹鸿留爪，终古英雄豹死皮。", 
            "消尽名心理丹诀，六韬闲列教诸儿。"
        ], 
        "title": "次韵再答晓沧 其二", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "自度新声付笛师，迢迢银汉阻佳期。", 
            "六朝遗谶诠桃叶，三峡哀谣和竹枝。", 
            "残月唤回鹦鹉梦，落花愁唱鹧鸪诗。", 
            "不平最是中心事，巾角休弹覆局棋。"
        ], 
        "title": "漫遣，三叠前韵 其一", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "别院焚香绣幕垂，检书看剑慰愁思。", 
            "鼎铭郑重忧糊口，舆论荒唐笑相皮。", 
            "广柳佣衣亡将伏，骫桑遗脯饿人斯。", 
            "千秋儒侠知多少，何处能容利齿儿？"
        ], 
        "title": "漫遣，三叠前韵 其二", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "徵书万里赴长安，御笔新除七品官。", 
            "玉殿晓云扶射策，金台斜日送归鞍。", 
            "眼看沧海蓬莱浅，梦入诸天列宿寒。", 
            "一笑江城重话旧，此行垂橐负瞻韩。"
        ], 
        "title": "王汉卿农部（宗海）出都抵潮小住，将归武平，赋别 其一", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "岸花送客绿篷忙，天上初回粉署郎。", 
            "南海约寻光孝寺，西山归访读书堂。", 
            "江湖游草添行卷，风雪寒梅问故乡。", 
            "佳话闺中应说遍，良人执戟在明光。"
        ], 
        "title": "王汉卿农部（宗海）出都抵潮小住，将归武平，赋别 其二", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "拿舟来访郑公乡，路入前溪打桨忙。", 
            "文字千秋宗太史，江山百里控潮阳。", 
            "故家闽粤乡音古，遗事咸同夜话长。", 
            "莫道岭东耆旧少，眼中还有鲁灵光。"
        ], 
        "title": "沙陇过郑太史邦任", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "竹丝细织柄牙棕，茧纸匀糊尺幅中。", 
            "侧帽曲遮花外日，曳衫轻送柳边风。", 
            "画摹石谷神何肖！制出金城样更工。", 
            "等是蒲葵称粤产，奉扬惜少晋诸公。"
        ], 
        "title": "蓬州扇", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "极目天南赤道遥，选楼高筑岛云飘。", 
            "海山苍莽连诸国，古碣荒凉话六朝。", 
            "蛮语未谙花代解，边愁无际酒难浇。", 
            "都将万里相思意，付与重溟早晚潮。"
        ], 
        "title": "春日寄怀菽园新嘉坡 其一", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "珠海星洲两寓公，眼看时局感应同。", 
            "馈驱彩凤成凡鸟，聋迫神龙化蛰虫。", 
            "鬼国夜开跳月宴，阴天春足妒花风。", 
            "手挼斗柄愁相语，东指齐州劫火中。"
        ], 
        "title": "春日寄怀菽园新嘉坡 其二", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "海上频驰乞退章，天涯归梦绕蕲黄。", 
            "右军誓墓心何切！吏部来潮道已光。", 
            "风味五湖忆蒪菜，云阴四载托甘棠。", 
            "看山久羡南天柱，预约寻公旧草堂。"
        ], 
        "title": "李伯质太守（士彬）屡牍乞退，归志决矣，相处四稔，不能无言 其一", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "满目横流忍便归，迟留初愿恐相违。", 
            "文章公已谋收局，富贵人犹羡绣衣。", 
            "沧海眼看桑树长，故山心恋药苗肥。", 
            "独嗟乞米平原客，仁祖行时尚苦饥。"
        ], 
        "title": "李伯质太守（士彬）屡牍乞退，归志决矣，相处四稔，不能无言 其二", 
        "type": "律诗", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "名场册载角雌雄，世态纷纷冷眼中。", 
            "乞郡章重上坡老，归田录早著欧公。", 
            "春江行舫摇新绿，夕照留花护晚红。", 
            "我不出山君欲去，海天无际两冥鸿。"
        ], 
        "title": "李伯质太守（士彬）屡牍乞退，归志决矣，相处四稔，不能无言 其三", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "浙江潮与粤江通，豸节新移岭海东。", 
            "百咏鸳湖裁玉局，一篇鳄渚谶文公。", 
            "身符舆颂民怀德，家宝楹书帝念忠。", 
            "中外卅年扬历久，海滨今始遇春风。"
        ], 
        "title": "赠沈絜斋观察世丈 其一", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "崧云岱雨峨眉月，吟遍天涯宦辙长。", 
            "逾岭官仍观察使，能诗人本水曹郎。", 
            "西园芝盖成新咏，东阁梅花忆旧香。", 
            "我愧少陵同部客，天南闲弄海珠光。"
        ], 
        "title": "赠沈絜斋观察世丈 其二", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "文字因缘旧梦通，云泥十载判西东。", 
            "空山拾橡惭工部，故国栽棠托召公。", 
            "绛帐雪寒谈往事，苍梧云泣诔孤忠。", 
            "谁知重话婆娑感，杨柳金城正晓风。"
        ], 
        "title": "感旧抚今，叠韵再呈絜斋世丈 其一", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "人生踪迹知何定，有客天涯恨独长。", 
            "海国誓师成故将，春明寻梦感潜郎。", 
            "未成西蜀纾筹策，犹向南丰爇瓣香。", 
            "列戟门高欣再拜，福星新照斗牛光。"
        ], 
        "title": "感旧抚今，叠韵再呈絜斋世丈 其二", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "蚝墩遗碣访文公，踪迹天涯愧断蓬。", 
            "异域逢君话桑梓，好音遗我过丝桐。", 
            "功名漫说垂青史，世事惟宜醉碧筒。", 
            "预约东山重握手，大忠祠畔木棉红。"
        ], 
        "title": "次韵答马竹坪孝廉", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "豪竹哀丝愧谢公，天涯小聚感萍蓬。", 
            "客愁寒食东风柳，农占荒年二月桐。", 
            "异域江山开画本，新交音问托诗筒。", 
            "吟情锐减因忧旱，惆怅南云火样红。"
        ], 
        "title": "叠韵再答竹坪", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "乞天三日海云阴，一雨居然胜雨金。", 
            "花气满城珠市润，水痕绕郭缦田深。", 
            "少酬大旱为霖愿，同有长生报晰心。", 
            "春酒介眉兼志喜，兕觥遥为使君斟。"
        ], 
        "title": "喜雨兼寿絜斋观察丈", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "墨澳欧非尺幅收，就中亚部有神州。", 
            "普天终见大一统，缩地真成小五洲。", 
            "畏日遮馀占摄力，仁风扬处遍全球。", 
            "如何世俗丹青手，只写名山当卧游。"
        ], 
        "title": "题地球画扇", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "亭亭十丈霭春烟，冠岭真同火树燃。", 
            "闰位群芳惭紫色，交柯馀焰烛丹渊。", 
            "天扶赤运花应市，人卧朱霞梦亦仙。", 
            "绝世英雄儿女气，不嫌绮绪更缠绵。"
        ], 
        "title": "东山木棉花盛开，坐对成咏 其一", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "植根疑自燧人皇，接叶连枝火伞张。", 
            "花国群雄新世界，木天奇丽大文章。", 
            "赤龙衔烛春生树，丹凤寻巢夜有房。", 
            "衣被苍生更馀事，先教朱紫启南荒。"
        ], 
        "title": "东山木棉花盛开，坐对成咏 其二", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "将军衣锦忽连营，夜妙霞光照赤城。", 
            "纵露英华关艳福，岂容小草敢齐名？", 
            "觞花合启红云宴，倚树如挥赤羽兵。", 
            "我正山中敛文采，相看奇气顿纵横。"
        ], 
        "title": "东山木棉花盛开，坐对成咏 其三", 
        "type": "律诗", 
        "yun": "庚"
    }, 
    {
        "author": "王颖锐", 
        "era": "清", 
        "subtype": "七言绝句", 
        "text": [
            "曲径盘云长薜萝，精庐深隐古松窝。", 
            "涛声洗耳心逾静，况有钟鱼出贝多。"
        ], 
        "title": "忍草庵留题", 
        "type": "绝句", 
        "yun": "歌"
    }, 
    {
        "author": "王颖锐", 
        "era": "清", 
        "subtype": "五言律诗", 
        "text": [
            "苍壁四无邻，乔林最可人。", 
            "不教炎作伞，仍放月如银。", 
            "绕屋筛凉影，参天亳远春。", 
            "巢莺多接叶，流响半藏身。"
        ], 
        "title": "问源草庐咏（草庐在管社山西，先莹之侧，乡人呼为西管社。余与诸弟歌哭于斯，友人周方谷分得十六景，相与唱和，不为山灵笑乎）六首 其一 古木围庐", 
        "type": "律诗", 
        "yun": "真"
    }, 
    {
        "author": "王颖锐", 
        "era": "清", 
        "subtype": "五言律诗", 
        "text": [
            "小阁涛声涌，寒钟入夜和。", 
            "不逢苍叟怒，常带白云过。", 
            "句曲兴不浅，天台路几多。", 
            "良宵惊启户，或恐是鲸波。"
        ], 
        "title": "问源草庐咏（草庐在管社山西，先莹之侧，乡人呼为西管社。余与诸弟歌哭于斯，友人周方谷分得十六景，相与唱和，不为山灵笑乎）六首 其二 风阁松涛", 
        "type": "律诗", 
        "yun": "歌"
    }, 
    {
        "author": "王颖锐", 
        "era": "清", 
        "subtype": "五言律诗", 
        "text": [
            "密雨洒蘅皋，平湖雾渐高。", 
            "帘疏留不卷，阁小却相遭。", 
            "树影连墙过，风声逐雁翱。", 
            "此时留客住，清酌有山醪。"
        ], 
        "title": "问源草庐咏（草庐在管社山西，先莹之侧，乡人呼为西管社。余与诸弟歌哭于斯，友人周方谷分得十六景，相与唱和，不为山灵笑乎）六首 其三 芦帘山雨", 
        "type": "律诗", 
        "yun": "豪"
    }, 
    {
        "author": "王颖锐", 
        "era": "清", 
        "subtype": "五言律诗", 
        "text": [
            "颇怪归云懒，为霖合上天。", 
            "无风时出谷，有月半藏烟。", 
            "平碧封山径，余青带水田。", 
            "世间遥望处，却道此中仙。"
        ], 
        "title": "问源草庐咏（草庐在管社山西，先莹之侧，乡人呼为西管社。余与诸弟歌哭于斯，友人周方谷分得十六景，相与唱和，不为山灵笑乎）六首 其四 石坞归云", 
        "type": "律诗", 
        "yun": "先"
    }, 
    {
        "author": "王颖锐", 
        "era": "清", 
        "subtype": "五言律诗", 
        "text": [
            "山色青如许，秋林渐露梢。", 
            "不风而自陨，索句若为敲。", 
            "地火添霞气，天霜满水坳。", 
            "君看鸟反哺，上下补寒巢。"
        ], 
        "title": "问源草庐咏（草庐在管社山西，先莹之侧，乡人呼为西管社。余与诸弟歌哭于斯，友人周方谷分得十六景，相与唱和，不为山灵笑乎）六首 其五 柴门落叶", 
        "type": "律诗", 
        "yun": "肴"
    }, 
    {
        "author": "王颖锐", 
        "era": "清", 
        "subtype": "五言律诗", 
        "text": [
            "点点白于星，湖光暗柳汀。", 
            "断桥穿苇港，缺岸照柴扃。", 
            "明灭听行蟹，高低看聚萤。", 
            "老渔偏罢钓，买酒过旗亭。"
        ], 
        "title": "问源草庐咏（草庐在管社山西，先莹之侧，乡人呼为西管社。余与诸弟歌哭于斯，友人周方谷分得十六景，相与唱和，不为山灵笑乎）六首 其六 柳汀渔火", 
        "type": "律诗", 
        "yun": "青"
    }, 
    {
        "author": "王鹏运", 
        "era": "清", 
        "subtype": "七言绝句", 
        "text": [
            "槐龙突兀老秋霜，犹护当时选佛场。", 
            "二十七年谈旧事，依稀墨沈姓名香。"
        ], 
        "title": "辛未礼闱后张孝达制军与潘文勤公大公名士于龙树院治觞选客手札七通夏闰枝编修装册徵题 其一", 
        "type": "绝句", 
        "yun": "阳"
    }, 
    {
        "author": "王鹏运", 
        "era": "清", 
        "subtype": "七言绝句", 
        "text": [
            "月旦偏从下第新，尚书冰鉴重人伦。", 
            "牛心未啖周郎炙，愧负平生毷氉身。"
        ], 
        "title": "辛未礼闱后张孝达制军与潘文勤公大公名士于龙树院治觞选客手札七通夏闰枝编修装册徵题 其二", 
        "type": "绝句", 
        "yun": "真"
    }, 
    {
        "author": "王鹏运", 
        "era": "清", 
        "subtype": "七言绝句", 
        "text": [
            "材用由来为世储，诸贤遭际定何如。", 
            "可怜憔悴风尘底，付与荆州数鲫鱼。"
        ], 
        "title": "辛未礼闱后张孝达制军与潘文勤公大公名士于龙树院治觞选客手札七通夏闰枝编修装册徵题 其三", 
        "type": "绝句", 
        "yun": "鱼"
    }, 
    {
        "author": "王鹏运", 
        "era": "清", 
        "subtype": "七言绝句", 
        "text": [
            "益都清宴徒佳话，吴县风流剩断笺。", 
            "极目烟尘坛坫冷，朱门槐柳自森然。"
        ], 
        "title": "辛未礼闱后张孝达制军与潘文勤公大公名士于龙树院治觞选客手札七通夏闰枝编修装册徵题 其四", 
        "type": "绝句", 
        "yun": "先"
    }, 
    {
        "author": "弘历", 
        "era": "清", 
        "subtype": null, 
        "text": [
            "昔览天水是图时，不信名山能并美。", 
            "今登济城望两山，初谓何人解图此。", 
            "因命邮致封章便，真迹携来聊比似。", 
            "始信笔灵合地灵，当前印證得神髓。", 
            "两朵天花绣野巅，一只灵鹊银河涘。", 
            "是时春烟远郭收，柳堤窣绿花村紫。", 
            "天光澹霭水揉蓝，西鹊东华镜空里。", 
            "留待今题信有神，不数嘉陵吴道子。"
        ], 
        "title": "题赵孟頫鹊华秋色图", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "幸鲁过德州，柳稍初放青。", 
            "事毕兹言旋，绿云红雨并。", 
            "都来未及月，春色纷纵横。", 
            "麦陇纵未萎，黍田犹待耕。", 
            "连朝风势作，每与云相争。", 
            "哀此齐鲁民，胡独连歉丁。", 
            "祀秩虽成礼，廑怀为灾氓。", 
            "一日增百忧，往返愧此程。"
        ], 
        "title": "旋跸过德州", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "恩情廿二载，内治十三年。", 
            "忽作春风梦，偏于旅岸边。", 
            "圣慈深忆孝，宫壸尽钦贤。", 
            "忍诵关雎什，朱琴已断弦。", 
            "夏日冬之夜，归于纵有期。", 
            "半生成永诀，一见定何时。", 
            "袆服惊空设，兰帷此尚垂。", 
            "回思相对坐，忍泪惜娇儿。", 
            "愁喜惟予共，寒暄无刻忘。", 
            "绝伦轶巾帼，遗泽感嫔嫱。", 
            "一女悲何恃，双男痛早亡。", 
            "不堪重忆旧，掷笔黯神伤。"
        ], 
        "title": "大行皇后挽诗", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "齐鲁连岁灾，黔黎亦亟苦。", 
            "流离鸠鹄形，匪闻乃目睹。", 
            "每餐为不饱，其状安忍语。", 
            "来京值惨故，我心纷愁绪。", 
            "民伤宛在怀，以我忝人主。", 
            "赈贷虽屡加，尚恐不得所。", 
            "轺车命大臣，稽察实惟汝。", 
            "人事纵拮据，小救其奚补。", 
            "降康端赖天，引领盼时雨。", 
            "兹接方伯奏，佳卜商羊舞。", 
            "一犁既普沾，东郊见侯旅。", 
            "来牟纵过时，可以播稷黍。", 
            "更切展转忧，谷种其焉取。"
        ], 
        "title": "山东得雨志慰", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "粉本出宣和，秋江渺淡沱。", 
            "离披芦几茎，摇落莲一朵。", 
            "毵毵三公子，洁羽脩而亸。", 
            "腾声五百年，锦綍经收裹。", 
            "余省写生手，仿摹亦称颇。", 
            "稍命展扩之，宛见薪传火。", 
            "藻缋贵取意，会心理则那。", 
            "于鲁有贤臣，三思事求妥。", 
            "晰义苟未精，多虑反成琐。", 
            "贿齐计固乖，出仆志终果。", 
            "未如文子人，三思亦云可。"
        ], 
        "title": "余省仿宣和三思图", 
        "type": "古风", 
        "yun": "哿"
    }, 
    {
        "author": "弘历", 
        "era": "清", 
        "subtype": null, 
        "text": [
            "东省疾苦形，时萦寤与寐。", 
            "三春况无雨，更切如伤思。", 
            "迩者天心回，膏泽屡沾暨。", 
            "二麦固薄收，禾黍尚可植。", 
            "此间近望霖，忧怀殊不置。", 
            "去岁幸有秋，闾阎馀蓄积。", 
            "较之齐鲁间，殿屎未云至。", 
            "在彼徒诚祷，讵假天龙意。", 
            "来兹正苦旱，佳音乃邮致。", 
            "无言独增愁，稍慰转生愧。"
        ], 
        "title": "复闻山东得雨", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "有竹昂藏潇洒侯，有石秃兀醉道士。", 
            "间以槎枒古树枝，或俯而垂或轩起。", 
            "妙参月窟与天根，漫云生意长辞春。", 
            "珊瑚铁网名亦称，想见当年倡和人。", 
            "范缓倪迂应压倒，钓竿欲拂思杜老。", 
            "古来契合别有神，一时荣悴真其小。"
        ], 
        "title": "王蒙铁网珊瑚图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "云行者龙陆行马，马犹龙性理固然。", 
            "又闻大宛界海裔，时有神龙出其渊。", 
            "合于牧牝牝乃字，渥洼龙种昂腾骞。", 
            "孳息展转盛北地，一一如龙见在田。", 
            "徒观鬐鬣已轩翥，更参变态犹联翩。", 
            "我知其理不能写，爰命世宁神笔传。", 
            "坰野坦夷繁百草，周以绣岭带镜川。", 
            "龁饮既适马性悦，作息乃得全其天。", 
            "目迷万锦姑弗论，粗陈厥状真奇焉。", 
            "翘足而陆泅而水，饱而卓立倦而眠。", 
            "怒者奋踶嬉者啮，痒者摩颈跃者旋。", 
            "突者骛者竞相赴，或改其意中俄延。", 
            "或背而驰似相忌，或依而就如相怜。", 
            "夫惟衡轭之不藉，故无窃辔与诡衔。", 
            "鲁颂一言蔽诗义，蒙庄数语包全篇。", 
            "骅骝骐骥世常有，谁言今也无曹韩。"
        ], 
        "title": "龙马歌题郎世宁所画", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "朝暾散曙光，徂云在空宇。", 
            "趯坡花木丛，太液鸢鱼聚。", 
            "润含草味馨，涨益瀑声怒。", 
            "山亭水榭间，并辇同舟所。", 
            "孑然成暂来，怆尔独延伫。", 
            "景光迅与否，瞥眼半年许。"
        ], 
        "title": "雨后瀛台", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "刖足修史犹不许，何用千金赎一女。", 
            "去留两地不忍言，十八拍中字字苦。", 
            "明妃无还蔡女还，红颜命亦有夷艰。", 
            "汉家乡郡原如故，二十年来转眼间。", 
            "何人笔底传神韵，八字双眉蹙千恨。", 
            "前瞻故国心欲飞，回忆双儿泪偷抆。", 
            "飕飕猎背朔风生，严寒那畏归鞭鸣。", 
            "候门父老意何急，戎王马上难为情。"
        ], 
        "title": "文姬归汉歌题宋人画", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "綵楼选句日，翩翩美少年。", 
            "那知驴背上，䰅髯领七贤。", 
            "世代考莫穷，姓名忽已传。", 
            "足称忘年交，堪比登仙船。"
        ], 
        "title": "七才咏题韩滉画卷七首 其一 宋之问", 
        "type": "古风", 
        "yun": "先"
    }, 
    {
        "author": "弘历", 
        "era": "清", 
        "subtype": null, 
        "text": [
            "司勋亦俊才，佳句如阴铿。", 
            "忽入画里看，少年忆渭城。", 
            "如何冒风雪，联辔将焉征。"
        ], 
        "title": "七才咏题韩滉画卷七首 其二 崔颢", 
        "type": "古风", 
        "yun": "庚"
    }, 
    {
        "author": "弘历", 
        "era": "清", 
        "subtype": null, 
        "text": [
            "透得诗画禅，逢场聊作戏。", 
            "蕴玉山故辉，含珠川以媚。", 
            "破帽与氅衣，装束殊高致。", 
            "试看一鞭挥，维摩果不二。"
        ], 
        "title": "七才咏题韩滉画卷七首 其三 王维", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "马上执青简，遥识为参军。", 
            "清辞留人间，往往如吴均。", 
            "诗人多坎坷，流寓剑水滨。", 
            "胡为别杜老，而追作者群。"
        ], 
        "title": "七才咏题韩滉画卷七首 其四 岑参", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "谏议倜傥人，丰姿秀堪睹。", 
            "正史独遗名，发潜可惜许。", 
            "骑牛过函关，关尹曾逢否。", 
            "介绍岑李间，莫逆忘尔汝。", 
            "有子世业传，飞白继其武。"
        ], 
        "title": "七才咏题韩滉画卷七首 其五 史白", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "意不喜长安，赐金得放返。", 
            "懵腾策蹇驴，酒气馀燥吻。", 
            "高节超尘寰，浮名何增损。", 
            "若将比竹林，位置嵇与阮。"
        ], 
        "title": "七才咏题韩滉画卷七首 其六 李白", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "达夫尚节义，其诗故可传。", 
            "据鞍意自殊，默搆成佳篇。", 
            "韩相留墨妙，致我思古人。", 
            "独惜有遗舛，杜老与浩然。"
        ], 
        "title": "七才咏题韩滉画卷七首 其七 高适", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "文窗窈窕夏室凉，牙床绣幔风前张。", 
            "梦无行雨来襄王，银塘水浮青雀舸。", 
            "泛泛鸳鸯或右左，一别仙源寻不可。", 
            "西峰秀色景如前，年年七夕双星筵。", 
            "牛女应笑无会缘，蜡炬成灰落花片。", 
            "火传春到依然转，夜台之人独不见。"
        ], 
        "title": "独不见", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "忆昔昆山英气发，卞氏琢成杂佩物。", 
            "非琚非珩如半月，九原曾伴苌弘骨。", 
            "瑰宝至竟难埋没，牧童失火重瞳掘。", 
            "剔除苔藓色怫郁，土华剥蚀不可扢。", 
            "雷纹夔篆细毛发，当年佩服联黼黻。", 
            "制为悬磬想抱屈，璜欲言之口终吃。"
        ], 
        "title": "汉玉璜有制为悬磬以进者诗以咏之", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "擘蓝可以供盘餐，味比霜菘及露薤。", 
            "阿谁培植类鸡树，历岁经冬常不坏。", 
            "优孟衣冠竟异群，欲傲连畦蕈姜芥。", 
            "春前弄影争庭竹，秋后避寒辞苑桧。", 
            "汝看大椿将散木，护惜人工夫岂赖。", 
            "斥仙充隐古有之，卉物区区亦奚怪。"
        ], 
        "title": "嘲擘蓝擘蓝蔬属也有育类木本经廿馀春秋者故戏嘲之", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "新月尚韬光，山中亦自好。", 
            "入夕寒生轻，近峰魄坠早。", 
            "馀影舞松杉，清况悦禽鸟。", 
            "我闻埽愁帚，可以开怀抱。", 
            "而胡倚咏间，懑尔增烦恼。"
        ], 
        "title": "新月", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "黄鹤山樵自逸民，玉崖范生亦高士。", 
            "一时酬倡留墨戏，致我兴勃掀髯起。", 
            "摹将皴法石为根，枯枝不约秋与春。", 
            "更森筠箨苍岩畔，崛强飘萧率可人。", 
            "图成自视笑绝倒，笔法何须论嫩老。", 
            "寓意风流聊尔为，刻楮求工见何小。"
        ], 
        "title": "偶仿王蒙铁网珊瑚率题以句", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "急雨涤尘嚣，落景明乔木。", 
            "谷口薜萝风，飒然吹我屋。", 
            "我屋散芸香，俯仰古今足。", 
            "照园钟未送，楼松鹤将宿。", 
            "清境寄澄怀，忧绪隐衷曲。", 
            "欲忘屡未能，野趣聊徵逐。", 
            "徵逐依林泉，秀樾霏轻烟。", 
            "已爽适人抱，未沾虞黍田。", 
            "谁能解此意，归来独旦眠。"
        ], 
        "title": "香山晚晴", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "古往今来，邈矣悠哉。", 
            "天胡为而上浮，地胡为而下隤。", 
            "日月胡为西没而弗返，江河胡为东流而不回。", 
            "已去之日去如驶，未来之日来不已。", 
            "孔子大圣不能言，曰未知生焉知死。", 
            "李老君、梵释迦，二人亦皆卓卓绝伦者，到此空自生咨嗟。", 
            "不然何以徘徊双树之下示寂灭，弟子痛哭如失爷。", 
            "函关已过无还日，乃遁其辞曰死而不亡者寿以相誇。", 
            "大椿过八千，橛株无复全。", 
            "朝槿依依，似较久延。", 
            "彭之死日，殇之生年。", 
            "前不知后，后可缘前。", 
            "以此例彼，毕竟齐焉。", 
            "不愿为天灵兄弟各活一万八千岁，愿为火劫以后能知万古风流倜傥一日之高贤。"
        ], 
        "title": "放言", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "山欲雄浑却忌粗，溪如空阔终邻浅。", 
            "得美去疵斯已佳，更惜二者难兼善。", 
            "于何见之见此图，引我会心良不远。", 
            "天水真透书画禅，自识溪山之仙馆。", 
            "崇冈屏背叠树森，飞流出峡千回转。", 
            "汇为大溪横其前，水阁临波资宴衎。", 
            "周遭缭垣曲且长，石坛昼静松阴满。", 
            "高楼突室各随宜，朱明无暑三冬暖。", 
            "彼高閒者四五人，鹿服荷巾致疏散。", 
            "商榷应非时务策，或则黄庭或内典。", 
            "世虑何曾系以颦，睟容惟觉笑而莞。", 
            "秦家源里有桑麻，汉代云中看鸡犬。", 
            "不识丹成九转时，虚皇可慕呼名选。"
        ], 
        "title": "题名画大观十帧 其一 溪山仙馆（赵孟頫）", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "午热乍逼人，披书聊汲古。", 
            "滃然一片云，忽作弥天雨。", 
            "置书坐溪亭，棼丝垂四宇。", 
            "驱炎爽顿来，益瀑波增怒。", 
            "水天同一色，万状谁能谱。", 
            "须臾晚照明，眼前幻尔许。"
        ], 
        "title": "溪亭对雨", 
        "type": "古风", 
        "yun": null
    }, 
    {
        "author": "王嘉诜", 
        "era": "清", 
        "subtype": "七言绝句", 
        "text": [
            "秋山几点澹无辉，官柳萧疏尚拂衣。", 
            "落日半城风色紧，寒鸦偏傍楚宫飞。"
        ], 
        "title": "东城晚眺", 
        "type": "绝句", 
        "yun": "微"
    }, 
    {
        "author": "王嘉诜", 
        "era": "清", 
        "subtype": "七言律诗", 
        "text": [
            "崚嶒瘦骨醒犹狂，餔醊羞随举世忙。", 
            "游倦祢衡常灭刺，客来江敩欲移床。", 
            "墦间富贵怜东郭，坐上伊优笑北堂。", 
            "未许车尘涴襟袖，岁寒自惜薜萝裳。"
        ], 
        "title": "岁暮杂感", 
        "type": "律诗", 
        "yun": "阳"
    }, 
    {
        "author": "王嘉诜", 
        "era": "清", 
        "subtype": "七言律诗", 
        "text": [
            "越石忧时久枕戈，浪游忽复阻沧波。", 
            "神州几遍豺狼迹，旷野谁闻兕虎歌。", 
            "江汉穷愁荃佩老，乾坤涕泪布衣多。", 
            "天寒黄鹄矶头路，风雪扁舟奈尔何。"
        ], 
        "title": "寄刘朴生孝廉武昌", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "兰若依然水石幽，层层屏嶂俯清流。", 
            "苔封古塔全身现，尘闭禅房半偈留。", 
            "鸟去山林馀暮霭，客来时节正深秋。", 
            "如如色相如如在，重费阇黎苦募脩。"
        ], 
        "title": "古寺", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "晓日光寒白露凄，马蹄藉草不沾泥。", 
            "炊烟细袅村帘外，残月犹悬岭树西。", 
            "塞上山川皆画意，途中风景尽诗题。", 
            "枫林沙坂经行处，不数苏公十里堤。"
        ], 
        "title": "晓日", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "岚气依山素练横，朝暾忽射一川明。", 
            "人冲晓雾逶迤去，马踏寒郊笃速行。", 
            "村落几家茅舍静，野流数处板桥平。", 
            "锦江诗句河阳笔，风景重看生面呈。"
        ], 
        "title": "即事", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "残霭全收晚景妍，疏杨影里漏婵娟。", 
            "诗因望夕清添兴，光到深秋皎彻天。", 
            "别院初回飞盖驻，行营两见皓轮圆。", 
            "何殊上苑凭吟处，桂子风微夜未眠。"
        ], 
        "title": "石槽行宫对月", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "苑树萧疏篱落斜，芳留庭砌足黄花。", 
            "晓沾细雨香犹润，时过重阳色倍嘉。", 
            "不染纤尘纷露叶，独馀晚艳傲霜华。", 
            "今年佳节途中赏，欲补新诗兴转赊。"
        ], 
        "title": "菊", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "书室依林俯碧澜，文窗纱绿称遐观。", 
            "庭虚松柏泛清籁，坐久衣裳生峭寒。", 
            "触目有怀皆远俗，忘言何处不随安。", 
            "炉烟昼永禽鱼适，长啸一声天地宽。"
        ], 
        "title": "题瀛台随安室随安者取其随所遇而安之义故凡胜地虚庭明窗净几无不以是颜其轩盖藉以触目会心云耳", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "淮扬底定早垂勋，节钺新开紫气分。", 
            "自是经纶方藉展，可知鱼水正需殷。", 
            "人言久庆江南雨，物望应归冀北云。", 
            "保障茧丝须识取，编氓一路颂声闻。"
        ], 
        "title": "赐总督高斌之任", 
        "type": "律诗", 
        "yun": "文"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "素彩流窗月色凉，玉壶声滴夜初长。", 
            "篆凝细缕兰烟紫，芳递疏棂菊蕊黄。", 
            "暂得万几閒里适，莫嫌七字静中忙。", 
            "吟馀彷佛当年乐，漉雪浮香苦茗尝。"
        ], 
        "title": "冬夜寄兴", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "对越乾乾矢素衷，更临禋祀愓渊冲。", 
            "斋宫夜永穿松漏，缇室阳回协月筒。", 
            "省岁每期时不易，占年惟望雪酬丰。", 
            "案头编简閒披阅，旧学商量慎始终。"
        ], 
        "title": "冬至斋居", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "新苗抽绿远连阡，生意回苏态自妍。", 
            "最爱冰须琼雪缬，谁将弱线蕊珠穿。", 
            "春融润浃如沾雨，日暖晴烘欲吐烟。", 
            "何异豳风图里看，民依念永为停鞭。"
        ], 
        "title": "麦苗", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "浓淡云容石笋尖，马蹄踏处绿纤纤。", 
            "晓来远坞依微辨，雪后轻寒料峭添。", 
            "未至卖饧思社鼓，却饶沽酒认村帘。", 
            "行吟不为耽风景，夹路桑麻取次觇。"
        ], 
        "title": "晓行", 
        "type": "律诗", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "刻漏初催乙夜筹，风声渐息雨声稠。", 
            "梦回行帐牵吟兴，想到公田喜泽流。", 
            "不必绿蕉听淅淅，却因黄幄思悠悠。", 
            "金吾漫苦征衫湿，多少三农卜有秋。"
        ], 
        "title": "夜雨寄兴", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "贞珉万古护云烟，拜睹羹墙倍怆然。", 
            "谟烈昭垂千百世，忧勤想见十三年。", 
            "虑周暑雨祁寒际，泽溥山陬海澨边。", 
            "肯构无能绳圣武，捧盈长此矢乾乾。"
        ], 
        "title": "恭瞻泰陵圣德神功碑告成感成长句", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "二月六日涞水滨，马蹄踏雪无风尘。", 
            "瓦神社鼓尽随俗，柳叶杏花俱待春。", 
            "山色一鞭如送客，鸟声数哢解迎人。", 
            "蕨芽菜甲满畦绿，景物却羡山家新。"
        ], 
        "title": "二月六日", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "轻寒料峭透毡帷，把笔閒吟有所思。", 
            "细雨已催新草色，条风未绽旧花枝。", 
            "烟深远墅樵苏静，波暖荒汀凫雁知。", 
            "想是东皇惜韶景，勒将春事故教迟。"
        ], 
        "title": "春寒", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "去时秋杪到时春，却似相逢话旧新。", 
            "寒夜数声传幔幄，高空几阵呖溪滨。", 
            "沙塘波冷思眠月，龙塞程遥𣣔写人。", 
            "惭愧双鸳池畔浴，为谋粱稻每羁身。"
        ], 
        "title": "春夜闻雁", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "离宫夜静剪银釭，听罢辕门画鼓摐。", 
            "书案昔年遮莫忆，诗魔今日未曾降。", 
            "风幡悟后马犹指，蕉𢉖当前月满窗。", 
            "消得几馀清兴永，不须花下倒春缸。"
        ], 
        "title": "新衙门行宫即事", 
        "type": "律诗", 
        "yun": "江"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "如驶年华过隙驰，离宫驻节仲春时。", 
            "六飞巡幸乘韶令，万户饥寒待体知。", 
            "岂为吟诗忙里适，每因望治静中思。", 
            "几馀消得閒庭夜，弄影银蟾窗外移。"
        ], 
        "title": "春夜南苑行宫即事叠前韵", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "亚盆初绽鼠姑芽，映座浓添几朵霞。", 
            "帘幕未招游客骑，芳菲待报午蜂衙。", 
            "不须富贵丛中闹，却爱萧疏静处嘉。", 
            "九十春光应护惜，花师莫漫䟎韶华。"
        ], 
        "title": "咏盆中牡丹花", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "东皇斡运似持衡，今岁春分分正平。", 
            "九十阳和均各半，短长昼夜恰相争。", 
            "网轩漏永宫莺唤，螭陛晴熏御柳荣。", 
            "最是陶甄资帝力，光天万物乐由庚。"
        ], 
        "title": "二月望日春分", 
        "type": "律诗", 
        "yun": "庚"
    }, 
    {
        "author": "王嘉禄", 
        "era": "清", 
        "subtype": "五言律诗", 
        "text": [
            "数日掩扉坐，阶前芳草新。", 
            "炉烟清入梦，茗味澹如人。", 
            "疏雨将催暝，妍花各为春。", 
            "酒边有心事，不惜典衣频。"
        ], 
        "title": "遣兴", 
        "type": "律诗", 
        "yun": "真"
    }, 
    {
        "author": "王嘉禄", 
        "era": "清", 
        "subtype": "五言律诗", 
        "text": [
            "骤雨传声急，西风压梦频。", 
            "残镫依静夜，空馆入新春。", 
            "歌哭余双鬓，饥寒岂一身。", 
            "枫江枫叶满，想见闭关人。"
        ], 
        "title": "雨后怀君绣", 
        "type": "律诗", 
        "yun": "真"
    }, 
    {
        "author": "王嘉禄", 
        "era": "清", 
        "subtype": "五言律诗", 
        "text": [
            "坐听疏钟歇，难为对酒情。", 
            "残镫摇瘦影，寒雨入春声。", 
            "孤馆檐花落，空阶木叶平。", 
            "闻鸡知夜半，雄剑向人鸣。"
        ], 
        "title": "岁除前二夕雨", 
        "type": "律诗", 
        "yun": "庚"
    }, 
    {
        "author": "王嘉禄", 
        "era": "清", 
        "subtype": "七言律诗", 
        "text": [
            "萧萧飞叶下林端，点点归鸦向晚看。", 
            "云断中天孤塔迥，雪垂平野万家寒。", 
            "隆冬薪米添忧剧，外郡流亡得食难。", 
            "自欲著书频避户，暂来岸帻一凭栏。"
        ], 
        "title": "城楼眺雪", 
        "type": "律诗", 
        "yun": "寒"
    }, 
    {
        "author": "王彰", 
        "era": "清", 
        "subtype": "七言律诗", 
        "text": [
            "琴剑飘零海外游，何期今日识荆州。", 
            "共推品格无双美，独擅才华第一流。", 
            "医俗允堪消鄙吝，辅仁真可励清脩。", 
            "去秋若使归帆急，顽石那从悟点头。"
        ], 
        "title": "赠陈握卿", 
        "type": "律诗", 
        "yun": "尤"
    }, 
    {
        "author": "王鹏运", 
        "era": "清", 
        "subtype": null, 
        "text": [
            "荷净波凉，草枯尘细，一年最是秋容易。", 
            "生怜花鸭尽堪言，横塘冷煖真知未。", 
            "落寞吟情，刁骚凉吹，耽閒偏识愁滋味。", 
            "白波浩荡指鸥天，红阑那角秋无际。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "婆娑醉舞，呵壁无灵天不语。", 
            "独上荒台，秋色苍然自远来。", 
            "古人不见，满目荆榛文字贱。", 
            "莫莫休休，日凿终为混沌忧。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "心事从何说。", 
            "算平生、等閒销尽，酒浆裘葛。", 
            "回首麻衣十年恨，泪尽陇山冰雪。", 
            "暗循遍、丝丝华发。", 
            "何物向禽儿女累，负归云、梦渺泷冈月。", 
            "听夜雨，共萧瑟。", 
            "暂时携手还轻别。", 
            "望江湖、风尘澒洞，星萍离合。", 
            "一度相逢一回老，冷语凄然砭骨。", 
            "且莫对、寒檠愁绝。", 
            "四海子由真健者，惯商歌、斫地铮如铁。", 
            "霜竹冷，为君裂。"
        ], 
        "title": "金缕曲  辛峰至自汴梁，出示所作和稼轩词数十篇，读之喜不自禁，即用稼轩韵题此索和。辛峰将就盐官于淮南，以觐事渐留，度岁离合之感，虽不能无慨于中，而风雪联床，歌声相答，此乐亦平生得未曾有也", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "笑揖青山，便从此、云归也得。", 
            "试认取、半塘东畔，峰峦闟辟。", 
            "陶令未开三益径，扈君早办千秋宅。", 
            "更无烦、记莂告山灵，应相识。", 
            "碑漫拟，征西勒。", 
            "冢未近，要离侧。", 
            "只随宜呼取，酒人诗伯。", 
            "地下竟偿偕隐愿，区中何日劳生息。", 
            "和长吟、神往白杨风，秋萧瑟。"
        ], 
        "title": "满江红", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "莽风尘、雅音寥落，孤怀郁郁谁语。", 
            "十年铅椠殷勤抱，弦外独寻琴趣。", 
            "堪叹处，恁拍到、红牙心事纷如许。", 
            "低佪吊古。", 
            "试一酹前修，有灵词客，知我断肠否。", 
            "文章事，覆瓿代薪朝暮。", 
            "新声那辨钟缶。", 
            "怜渠抵死耽佳句，语便惊人何补。", 
            "君念取，底断谱、零缣留得精神住。", 
            "停辛伫苦。", 
            "且醉上金台，酣歌击筑，杂遝任风雨。"
        ], 
        "title": "摸鱼子  以汇刻宋元人词赠次珊，承赋词报谢，即用原调酬之", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "词汝来前！", 
            "酹汝一杯，汝敬听之。", 
            "念百年歌哭，谁知我者，千秋沆瀣，若有人兮。", 
            "芒角撑肠，清寒入骨，底事穷人独坐诗。", 
            "空中语，问绮情忏否？", 
            "几度然疑。", 
            "玉梅冷缀莓枝，似笑我、吟魂荡不支。", 
            "叹春江花月，竞传宫体，楚山云雨，枉托微词。", 
            "画虎文章，屠龙事业，凄绝商歌入破时。", 
            "长安陌，听喧阗箫鼓，良夜何其。"
        ], 
        "title": "其一 沁园春", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "词告主人，釂君一觞，吾言滑稽。", 
            "叹壮夫有志，雕虫岂屑，小言无用，刍狗同嗤。", 
            "捣麝尘香，赠兰服媚，烟月文章格本低。", 
            "平生意，便俳优帝畜，臣职奚辞。", 
            "无端惊听还疑，道词亦、穷人大类诗。", 
            "笑声偷花外，何关著作，情移笛里，聊寄相思。", 
            "谁遣方心，自成沓舌，翻讶金荃不入时。", 
            "今而后，倘相从未已，论少卑之。"
        ], 
        "title": "沁园春 其二 代词答", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "一从玉局飞仙去，清琴久尘凄调。", 
            "落月牵愁，惊涛撼梦，谁访茂陵遗稿。", 
            "虚堂夜悄。", 
            "尚仿佛平生，奋髯悲啸。", 
            "莫赋招魂，惹他幽恨到华表。", 
            "堂堂忠孝大节，丛残文字里，谁證孤抱。", 
            "郭泰人师，灌夫弟畜，惭负针砭多少。", 
            "元亭梦杳。", 
            "叹我亦无端，鬓丝衰早。", 
            "弹泪西风，霜空孤鹤渺。"
        ], 
        "title": "齐天乐  读金陵诗文徵所录畴丈遗著感赋", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "袖藏钩，花覆局，一一坠欢记。", 
            "筝雁尘封，慵觅个人字。", 
            "是谁玉笛飞声，星辰昨夜，又容易、梦云吹起。", 
            "忆前事，争信冷落琴心，相如倦游矣。", 
            "吹絮拈花，愁多忏无计。", 
            "早知中酒光阴，困人如此。", 
            "悔轻到、碧油帘底。"
        ], 
        "title": "祝英台近  古微见示新作，吟讽不能去口，依韵成此，不足言和也", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "歌哭无端燕月冷，壮怀销到今年。", 
            "断歌凄咽若为传。", 
            "家山春梦里，生计酒杯前。", 
            "茆屋石田荒也得，梦归犹是家山。", 
            "南云回首落谁边。", 
            "拟呵湘水壁，一问左徒天。"
        ], 
        "title": "临江仙  枕上得家山二语，漫谱此调，梦生于想，歌也有思，不自知其然而然也", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "翠深天尺五，认秀野风流，银湾斜处。", 
            "閒鸥淡容与。", 
            "是百年见惯，骚坛旗鼓。", 
            "春风胥宇。", 
            "想生香、梅花万树。", 
            "正南窗、煖入横枝，约略洞天云古。", 
            "凝伫。", 
            "朋笺旧事，挂笏高情，承平簪组。", 
            "藤交阴妩。", 
            "谁共觅，旧题句。", 
            "劝先生莫忘，玉壶觞我，准备新诗赏雨。", 
            "怕窥檐、一角西山，笑人自苦。"
        ], 
        "title": "瑞鹤仙  古微移居上斜街，邻顾侠君小秀野草堂，即查查浦故居也，赋词徵和，因忆咸同间吾宗龙壁翁居此，时适得王元章墨梅十二巨帧，遂榜其西斋曰十二洞天梅花书屋，事见龙壁山房庚申集藉广，古微所未备，并以谂后之志东京梦华者，俾有考焉", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "馀寒犹滞，甚槐街喧遍、报晴钟鼓。", 
            "芳节三分都过二，阑槛几家春聚。", 
            "渔父桃花，王孙芳草，休问年时路。", 
            "西山今日，高楼心事无数。", 
            "那得却扫如君，不知许事，自适閒中趣。", 
            "老境闭门思种菜，未要木奴千树。", 
            "长剑慵看，酒杯掷下，飞梦沧州去。", 
            "化为两鸟，忘机共狎鸥鹭。"
        ], 
        "title": "念奴娇  和仲渊似园小坐用玉田韵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "百五韶光雨雪频，轻烟惆怅汉宫春。", 
            "祇应憔悴西窗底，消受观书老去身。", 
            "花影暗，泪痕新，郢书燕说向谁陈。", 
            "不知馀蜡堆多少，孤注曾无一掷人。"
        ], 
        "title": "鹧鸪天  咏烛", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "游侠地。", 
            "河山影事还记。", 
            "苍茫风色淡幽州，暗尘四起。", 
            "梦华谁与说兴亡，西山浓翠无际。", 
            "剑歌壮，空自倚。", 
            "西飞白日难系。", 
            "参差烟树隐觚棱，蓟门废垒。", 
            "断碑漫酹望诸君，青衫铅泪如水。", 
            "酒酣击筑讯旧市，是荆高、歌哭乡里。", 
            "眼底莫论何世，又卢沟冷月，无言愁对，易水萧萧悲风里。"
        ], 
        "title": "西河  燕台怀古，用美成金陵怀古韵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "倚阑独殿群芳，肯将颜色随红瘦。", 
            "冰壶凝液，玉槃承露，蝶窥蜂逗。", 
            "压架酴醾，吹帘柳絮，影迷阶甃。", 
            "怅彩鸾信渺，月斜烟淡，知甚处，香来骤。", 
            "歌舞扬州最好，正春浓、琼花开后。", 
            "含颦欲语，将离有恨，粉痕微皱。", 
            "和露簪馀，娇分素靥，酥凝纤手。", 
            "只鬓丝老去，西园寂寞，把韶华负。"
        ], 
        "title": "水龙吟  分韵赋白芍药得后字", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "莫向黄垆回首，断歌催恨生。", 
            "听燕语、似惜华年，行吟处、藓径尘凝。", 
            "东风吹愁不去，空赢得、泪墨怀袖盈。", 
            "忆旧游、望渺孤云，人天感、叹息还自惊。", 
            "想念素襟共倾。", 
            "阑干万里，花前惜别同凭。", 
            "顾影伶俜。", 
            "剩华发、对山青。", 
            "江关故人无恙，试说与、若为情。", 
            "今宵酒醒。", 
            "空梁月落处、愁更明。"
        ], 
        "title": "绮寮怨  以畴丈鹤公所书联吟词卷属叔问作感旧图于后卷，中同人惟瑟公与予尚无恙，而十年久别，万里相望，叹逝伤离，不能已已。用美成涩体以写呜咽", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "绿槐蝉咽午阴趖，残梦尚婆娑。", 
            "不是爱婆娑，这几日、风多雨多。", 
            "迎凉散带，销忧击柱，醉醒一行窝。", 
            "揽镜意蹉跎。", 
            "叹白发催人几何。"
        ], 
        "title": "太常引", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "万木酣风处，空际暮色萧森。", 
            "暗雨气，小楼阴。", 
            "听高下蝉吟。", 
            "雷声忽送千山响，惊破众窍如喑。", 
            "看一霎、断云沈。", 
            "卷舒本无心。", 
            "清琴。", 
            "商歌歇，苔痕细数，香径渺、前游重寻。", 
            "任逐热、长安褦襶，自高卧、世觅羲皇，散发抽簪。", 
            "浓雰未解，望里悬知，犹郁疏襟。"
        ], 
        "title": "塞翁吟", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "卅载龙门世共倾，腐儒何意占狂名。", 
            "武安私第方称寿，临贺严装促办行。", 
            "惊割席，忆横经，天涯明日是春城。", 
            "上尊未拜官家赐，头白江湖号更生。"
        ], 
        "title": "鹧鸪天 读史偶得率成二阕 其一", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "群彦英英祖国门，向来宏长属平津。", 
            "临歧独下苍生泪，八百孤寒愧此君。", 
            "倾别酒，促归轮，壮怀枉自托风云。", 
            "剧怜彩鹢乘涛处，亲见蓬莱海上尘。"
        ], 
        "title": "鹧鸪天 读史偶得率成二阕 其二", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "属国归来重列卿，杨家金穴旧知名。", 
            "似传重订冰山录，那得长谣颍水清。", 
            "仙仗入，箧书倾，空令请剑壮朱生。", 
            "好奇事尽归方朔，殿角微闻叩首声。"
        ], 
        "title": "鹧鸪天 其三 续读史吟补录，端午次日作", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "卧听清吟销篆缕，抵得红箫否。", 
            "香挹素馨微，方曲疏帘，不辨凉生处。", 
            "老懒心情浑漫与，剩订花閒谱，学道未应妨，笑问维摩，可是朝华误。"
        ], 
        "title": "醉花阴  姬人抱贤嗜诵宋元人小词，夏夜灯火不可亲，偃卧北窗，令回环循诵，时复入听，亦迎凉幽致也", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "岁寒禁惯冰霜，隔年翻讶春何早。", 
            "锦幡飐处，玉梅香里，酹春一笑。", 
            "春遣侬愁，侬将春负，闷怀丁倒。", 
            "算重城烟景，花明柳媚，原未觉，繁华少。", 
            "大块文章谁假，占春先、翠蛾儿闹。", 
            "番风无赖，催完芳信，便催人老。", 
            "金埒游情，玉壶吟思，莫教閒了。", 
            "看忘情彩胜，盈盈弄影，向钗梁袅。"
        ], 
        "title": "水龙吟  戊戌小除立己亥春梦湘同作", 
        "type": "词", 
        "yun": null
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "八翼天门旧梦违，新亭回首泪空挥。", 
            "江山满目愁戎索，兰茝离忧怨秭归。", 
            "别后诗篇浑漫与，重来城郭恐全非。", 
            "关河落日征人急，雨雪犹劳四牡騑。"
        ], 
        "title": "次韵答马生", 
        "type": "律诗", 
        "yun": "微"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "杏花消息一星终，莽莽行藏感异同。", 
            "燕雁音书江水上，駏蛩踪迹岭云中。", 
            "薄尝宦味遭阳鱎，遥送归心托塞鸿。", 
            "倚遍浪西楼畔望，何时情话百觞空。"
        ], 
        "title": "寄怀朱苗孙同年", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "溪山渔隐高贤笔，故物重归劫后难。", 
            "日月丽天先圣作，烟云随化达人观。", 
            "空庵松影逃兵外，沧海桑痕入卷端。", 
            "千载惠泉谈韵事，此图曾属旧郎官。"
        ], 
        "title": "王绂溪山渔隐图长卷，高宗南巡时，赐惠山竹炉山房僧者也，乱后图失，展转为裴伯谦明府所得，时方重筑山房，将以归之，因出相示，谨次卷中诸臣恭和韵", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "举国睡中呼不起，先生高处画能传。", 
            "黄人尚昧合群理，诗界差存自主权。", 
            "胸有千秋哀古月，眼穷九点哭齐烟。", 
            "与君同此苍茫况，隔海相望更惘然。"
        ], 
        "title": "题兰史独立图", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "四海论交谁可友，如君高义世争传。", 
            "元瑜书记饶兵气，老杜诗篇夺史权。", 
            "千里寄怀珠海月，九秋寻梦镜湖烟。", 
            "写真傥有丹青笔，合画襄阳孟浩然。"
        ], 
        "title": "叠韵寄李芷汀（东沅）", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "旷代元音未寂寥，羽毛重见起云霄。", 
            "幔亭丝管千峰月，珠海旌旗五夜潮。", 
            "故国芙蓉频入梦，小山丛桂傥相招。", 
            "论诗自写怀人句，风雨荒鸡意更遥。"
        ], 
        "title": "次韵和兰史论诗 其一", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "落落英雄并世难，中原旂鼓付诗坛。", 
            "泰山在望吾终仰，沧海横流孰与安？", 
            "鹃隐故巢留客拜，鹤归华表话年寒。", 
            "东风吹醒才人梦，银烛清尊把剑看。"
        ], 
        "title": "次韵和兰史论诗 其二", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "冥冥学海郁何休，吹彻天南铁笛秋。", 
            "万里江湖鹦鹉梦，五更风雨脊令愁。", 
            "斜阳古木寻双庙，故国名山话九侯。", 
            "何日与君携酒去，石斋遗迹吊荒陬？"
        ], 
        "title": "次韵答诏安张尧咨拔萃（俞）", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "图书供养古香酣，人与梅花共一龛。", 
            "诗界九州开海外，报章万纸贵天南。", 
            "媚时经说删沙鹿，涩体文章陋筱骖。", 
            "三载相思未相见，悲天心事笔能谈。"
        ], 
        "title": "寄怀菽园，兼讯兰史，叠次晓沧韵 其一", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "蜃气楼台寔舞酣，蟹行奇字补龙龛。", 
            "未须管子惭三北，已遣周婆制二南。", 
            "踏雪愁闻双鹤语，排云思问八鸾骖。", 
            "烂柯山畔支残局，袖冷飞仙怕手谈。"
        ], 
        "title": "寄怀菽园，兼讯兰史，叠次晓沧韵 其二", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "裸虫扰扰梦方酣，白马潮来撼赭龛。", 
            "得胜名花夸大北，翻新捷径走终南。", 
            "蒙庄玩世甘呼马，越石论交负解骖。", 
            "冷尽山中煨芋火，拥炉人懒共僧谈。"
        ], 
        "title": "寄怀菽园，兼讯兰史，叠次晓沧韵 其三", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "十载文场意气酣，低头已厌屋如龛。", 
            "名山游迹鼓旂外，耆旧遗闻星斗南。", 
            "榕观寻仙呼九鲤，荔园留客驻双骖。", 
            "礼星檄雨诗情在，社散西湖忆梦谈。"
        ], 
        "title": "寄怀菽园，兼讯兰史，叠次晓沧韵 其四", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "千山霜叶战秋酣，讲舍清和老佛龛。", 
            "吾道饩羊存告朔，秋风旅雁更来南。", 
            "客怀聊遣浮新蚁，乡梦难忘脱旧骖。", 
            "为道愁多改潘鬓，故人何日共清谈！"
        ], 
        "title": "寄怀菽园，兼讯兰史，叠次晓沧韵 其五", 
        "type": "律诗", 
        "yun": "覃"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "富家翁面太团团，如此清贫相不寒。", 
            "斗酒归谋延寿客，书城坐拥胜穷官。", 
            "柳星旁宿添光艳，漆吏游踪付汗漫。", 
            "三十何须夸将相，小乔相对足为欢。"
        ], 
        "title": "次韵和柳汀三十感怀", 
        "type": "律诗", 
        "yun": "寒"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "丽则文章不可寻，紫藤花馆客沈吟。", 
            "一家春色来天地，六代宗风自古今。", 
            "绮径徘徊奇境出，香溪沿溯雅源深。", 
            "芬芳悲恻无穷意，兰茝离骚共此心。"
        ], 
        "title": "题仲迟花里寻诗图 其一", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "寻芳人共坐琼筵，更在春风得句先。", 
            "满树碧桃飞点笔，当阶红药对摊笺。", 
            "敦盘盟会留香国，裙屐风流过绮年。", 
            "南望龙山增艳羡，万花供养辟诗天。"
        ], 
        "title": "题仲迟花里寻诗图 其二", 
        "type": "律诗", 
        "yun": "先"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "澄江抱郭入秋阴，旧径苔生屐齿临。", 
            "报客鹊声穿户脆，避人花气隔帘深。", 
            "烂羊太有封侯想，牧豕翻劳博士心。", 
            "饱看芙蓉饶艳福，相如何事羡黄金。"
        ], 
        "title": "柳汀颇急治生，诗以调之", 
        "type": "律诗", 
        "yun": "侵"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "崎躏台边话故晨，天涯五见异乡春。", 
            "相逢岭峤投荒地，同是江淮唱义人。", 
            "笔下雄文消鳄气，匣中长剑秘龙身。", 
            "愁看清浅蓬莱水，满目茫茫碧海尘。"
        ], 
        "title": "鮀江喜晤许韫伯大令 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "小别鬑鬑竟有髭，相看都异少年时。", 
            "玉山缥缈还乡梦，珠海苍凉感事诗。", 
            "黄屋降尊谈粤吏，青衫收泪醉蛮姬。", 
            "上公旁侍无红拂，谁识三原李药师。"
        ], 
        "title": "鮀江喜晤许韫伯大令 其二", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "百粤从来地陆梁，花开争唱小南强。", 
            "青天转粟穷搜括，白昼探丸各奋张。", 
            "战气民偏私斗勇，愤谈人笑老生常。", 
            "不须更问匡时策，且看新诗压锦囊。"
        ], 
        "title": "鮀江喜晤许韫伯大令 其三", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "漭漭河流玉斧声，春风城郭客愁生。", 
            "天吴紫凤图纷改，清水黄龙约未更。", 
            "奉使越中无陆贾，笑人岛上有田横。", 
            "九州何地犹容避，不惜浮槎万里行。"
        ], 
        "title": "鮀江喜晤许韫伯大令 其四", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "乘风径欲跨南溟，游客征轮此暂停。", 
            "鮀浦潮来天漠漠，鸥汀帆去雨冥冥。", 
            "万方待见黄人日，五纬交连赤道星。", 
            "莫笑临歧歌慷慨，沧州目极海云青。"
        ], 
        "title": "鮀江喜晤许韫伯大令 其五", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "山出中原万里青，古愁难遣托南溟。", 
            "遥天鹤语寒年改，大海龙归战血腥。", 
            "黑水昆仑奴有恨，黄金舍卫佛无灵。", 
            "会须除旧颁新令，夜半持杯祝彗星。"
        ], 
        "title": "次韵伯瑶送别 其一", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "春帆漠漠雨如膏，樯燕留人语太劳。", 
            "西域化胡诬李耳，南州避地陋黄滔。", 
            "愁闻术士谈青盖，醉遣蛮姬拥紫槽。", 
            "此别更开诗世界，榑桑花发海云高。"
        ], 
        "title": "次韵伯瑶送别 其二", 
        "type": "律诗", 
        "yun": "豪"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "丝丝烟柳拂江滨，江上青旂一色春。", 
            "吏部文章驱鳄地，旌阳家世斩蛟人。", 
            "宰官身说无边法，欢喜禅留未了因。", 
            "解识风流为政意，看花来治日南民。"
        ], 
        "title": "次韵答韫伯 其一", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "骑麟有客下南荒，消损文心万丈芒。", 
            "客邸风尘羁凤水，将台雷雨散鲲洋。", 
            "千秋定论删芜史，四海论交热侠肠。", 
            "至竟大同终有日，不妨卖饼说公羊。"
        ], 
        "title": "次韵答韫伯 其二", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "海山缥缈倚楼青，中有才人谢四溟。", 
            "万里浮槎诗草富，一堂说剑浪花腥。", 
            "如仙古劫惊龙汉，望帝春心怨鳖灵。", 
            "休奏通天台上表，寄愁聊问酒旂星。"
        ], 
        "title": "兰史招饮酒楼，叠前韵 其一", 
        "type": "律诗", 
        "yun": "青"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "小试宫砂拭獭膏，雨花天里梦魂劳。", 
            "镜中眉妩怜张敞，机上回文感窦滔。", 
            "越女珠光开夜宴，闽娘酒韵忆春槽。", 
            "万方多难姑行乐，未觉东方已渐高。"
        ], 
        "title": "兰史招饮酒楼，叠前韵 其二", 
        "type": "律诗", 
        "yun": "豪"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "休向昆池问劫灰，嬉春客自看花来。", 
            "经营八表归诗卷，收拾千秋付酒杯。", 
            "龙虎片云开王气，犬羊残局起人才。", 
            "英雄儿女同高会，此是平生第几回？"
        ], 
        "title": "诏平席上次兰史韵", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "君名文庆字文庆，应慕汾阳郭子仪。", 
            "若论收京扶圣主，终需横海出雄师。", 
            "公卿当代多馀气，豪杰中原望义旗。", 
            "欲起病龙作霖雨，天涯我特访神医。"
        ], 
        "title": "赠林文庆", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "行尽南条又北条，更谁车乘咏翘翘。", 
            "泰山虚望崇朝雨，沧海离忧竟夕潮。", 
            "万里遨游同率野，一官潦倒负归朝。", 
            "天鸡唤起瀛台梦，八彩龙眉忆帝尧。"
        ], 
        "title": "次韵答叶生", 
        "type": "律诗", 
        "yun": "萧"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万里星州遇故人，逍遥梅鹤寄闲身。", 
            "白云簪笔留诗梦，黄海回帆话劫尘。", 
            "鬼宿中宵光更大，神州何日运方新！", 
            "举头明月怀京国，同是天涯草莽臣。"
        ], 
        "title": "与林谷宜比部夜话", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "十丈黄龙卓国旂，南荒群识汉官仪。", 
            "只今都护仍开府，从古行人必善辞。", 
            "海臂中分浮世界，天心难测厚蛮夷。", 
            "登山四望青山色，何处先朝御制碑。"
        ], 
        "title": "赠罗叔羹领事 其一", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "万里家山梦八闽，一尊海岛话三春。", 
            "对棋再感中朝事，属籍偏多故国民。", 
            "落落星辰明赤道，茫茫车马走黄尘。", 
            "要知吾道其南意，此任终当付伟人。"
        ], 
        "title": "赠罗叔羹领事 其二", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": null, 
        "text": [
            "独坐懑无聊，向晚扁舟放。", 
            "望前轮渐圆，雨后气偏爽。", 
            "湖山供静参，花木惬幽赏。", 
            "蝉韵出槐堤，萤光逐兰桨。", 
            "万汇争其时，吾宁息情想。", 
            "同观人去遥，玉轮依旧朗。"
        ], 
        "title": "泛月", 
        "type": "古风", 
        "yun": "养"
    }, 
    {
        "author": "弘历", 
        "era": "清", 
        "subtype": null, 
        "text": [
            "今岁两觉旱，命祷诚皆通。", 
            "所希佑万民，宁惜劳一躬。", 
            "昨来优渥馀，诣谢酬神功。", 
            "轻舆趁晓凉，一川禾黍风。", 
            "灵区偶延赏，画槛临长空。", 
            "我来亦已屡，愁慰每不同。", 
            "揽景兴能几，祈岁心何穷。"
        ], 
        "title": "诣黑龙潭谢雨", 
        "type": "古风", 
        "yun": "东"
    }, 
    {
        "author": "弘历", 
        "era": "清", 
        "subtype": null, 
        "text": [
            "兰若西山西，皇考曾鼎新。", 
            "去岁偶一来，栋宇惜颓陈。", 
            "稍事梵宗檀，未费地官缗。", 
            "落成乃不日，于焉礼法身。", 
            "香土本圆成，照园增奂轮。", 
            "阇黎尔勿喜，我非求果因。", 
            "抚州有赵碑，试为参主宾。"
        ], 
        "title": "大觉寺", 
        "type": "古风", 
        "yun": "真"
    }, 
    {
        "author": "弘历", 
        "era": "清", 
        "subtype": null, 
        "text": [
            "十旬倏以临，服制众云易。", 
            "予怀未觉遥，有如一日隔。", 
            "偕老欢莫追，叹逝愁奚益。", 
            "因悟宇宙间，率为形神役。", 
            "别后已杳杳，忆前犹历历。", 
            "惟其无显名，是以贻芳迹。", 
            "嗟哉长春宫，遗像空悬壁。", 
            "欢去悲以归，每念增忧惕。", 
            "兰湘陈豆核，椒浆泛爵只。", 
            "三奠尽一心，一心纷百析。", 
            "倾爵酒频酹，拭巾泪犹滴。", 
            "滴泪不能乾，平生恩爱积。", 
            "齐物惭未能，难学庄盆击。", 
            "独旦不能眠，欹枕怀百端。", 
            "魄渊促代谢，朱明行欲阑。", 
            "凉秋率感人，况逢形影单。", 
            "未闻蛩杵声，已觉衾簟寒。", 
            "寒宵那更同，梧月虚朣胧。", 
            "九御咸备位，对之吁若空。", 
            "所重在四德，关雎陈国风。", 
            "讵如汉武帝，惟希见美容。", 
            "愁思郁以纡，啜其泪沾胸。", 
            "入梦诉未已，揽衣晨复起。", 
            "脱珥赋鸡鸣，回思常事耳。", 
            "已蹈东门吴，更如蒙庄子。", 
            "安仁才一悼，予作实双纪。", 
            "悲兮悲如何，遑论辞工鄙。", 
            "达人应尽知，有生孰免逝。", 
            "况年近不惑，亦岂为夭厉。", 
            "独惜窈窕质，忽作朝云翳。", 
            "永别乍一日，积日将成岁。", 
            "代月祗十二，容台有典制。", 
            "观德逢月忌，聊复一临祭。", 
            "临祭知徒然，悲悰稍以尽。", 
            "城隅葺静安，涉冬将发引。", 
            "相待两皇妃，慧贤与哲悯。", 
            "念此总伤神，那免泪泉陨。", 
            "胜水卜佳城，终焉东结轸。", 
            "为期指三年，欲言意不忍。", 
            "不忍可柰何，沉痛以躇蹰。", 
            "每因时序迁，一往景山隅。", 
            "凤帷空想像，鸾驭终虚无。", 
            "湘江愧交甫，曾逢帝子车。", 
            "声吞语难罄，神往伤有馀。"
        ], 
        "title": "敩潘岳悼亡诗体即用其韵（六月二十一日作）", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "逢闰立秋迟，秋月仍炎热。", 
            "旦夕气暂爽，亭午曦偏烈。", 
            "法宫深九重，涂阁清以洁。", 
            "几席适起居，书史供怡悦。", 
            "犹然苦烦嚣，白屋矩可絜。", 
            "曰豫垂深戒，惟艰仰往哲。"
        ], 
        "title": "热", 
        "type": "古风", 
        "yun": "屑"
    }, 
    {
        "author": "弘历", 
        "era": "清", 
        "subtype": null, 
        "text": [
            "齐鲁灾馑馀，民伤常切意。", 
            "赈救纵多方，岂如有秋赐。", 
            "麦收聊糊口，未足半岁积。", 
            "所冀大田熟，渐可苏凋敝。", 
            "迩来雨旸时，绿陇垂嘉穟。", 
            "敢存即安心，不无颙望志。", 
            "节使及抚臣，均有安民寄。", 
            "其言岂欺诬，而但陈祥瑞。", 
            "更虑西成遥，予怀曷有暨。"
        ], 
        "title": "复闻山东得雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "午热蒸为云，急雨飞薄暮。", 
            "溪亭听浪浪，暑退凉生遽。", 
            "所惜期未久，夕阳在高树。", 
            "今年两盻霖，率幸沾膏澍。", 
            "兹雨消息佳，晚田应不误。", 
            "入夜云势浓，达曙成清寤。"
        ], 
        "title": "急雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "画雪难画寒，留白谁不晓。", 
            "高张三伏间，肌粟生多少。", 
            "缬枝饶冷英，绕树断归鸟。", 
            "迷目尚皑皑，澄怀自了了。", 
            "朔景故凄其，而胡灞陵道。"
        ], 
        "title": "僧巨然雪图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "长堤界西湖，万泉居左侧。", 
            "因成内外河，别业邻香域。", 
            "土阶示俭规，斋额垂遗则。", 
            "易舟就路便，倚槛聊憩息。", 
            "松涛泛翠寒，峰黛多古色。", 
            "布席顿经年，听漏无停刻。"
        ], 
        "title": "虚静斋小憩", 
        "type": "古风", 
        "yun": "职"
    }, 
    {
        "author": "弘历", 
        "era": "清", 
        "subtype": null, 
        "text": [
            "银河澹碧空，疏梧漏蟾色。", 
            "枕箪凄以清，渐长夜可惜。", 
            "竹风拂帷端，萤光流牖隙。", 
            "嗟哉胡为来，露丛传唧唧。", 
            "秋声率易感，此声感尤极。", 
            "万物争其时，藉令寂岂得。", 
            "反侧不成眠，往事历堪忆。", 
            "予本多恨人，悲秋每怆恻。", 
            "无端锦衾宵，闻蛩常太息。", 
            "问予叹何为，对云非所识。", 
            "那因偶触绪，竟似兆今夕。", 
            "懭悢曷有涯，独旦听漏刻。", 
            "吟虫浑不知，花间响更力。"
        ], 
        "title": "闻蛩", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "积日以为霖，时零时复止。", 
            "虽未快优渥，溥润亦足喜。", 
            "早田固秀齐，晚种皆勃起。", 
            "年来验农功，颇识农功旨。", 
            "雨旸燠寒风，五者时为美。", 
            "致时岂易言，抚序愁无已。"
        ], 
        "title": "雨", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "蟾光汉影流高梧，凛秋来哉胡为乎。", 
            "自昔愁人易感触，遣怀聊展乞巧图。", 
            "当前即景更无那，秋色秋声纷四座。", 
            "脱胎粉本古有之，爰命濡毫为仿作。", 
            "经营却喜青出蓝，神珠象罔宛能探。", 
            "汝宗云鹏工变相，家鸡野鹜何妨兼。", 
            "东邻西舍嫏嬛聚，谁家庭院深深处。", 
            "强为欢笑夜方凉，未毕衷情天欲曙。", 
            "安排金镊更锦梭，翠盘紫褥摩㬋罗。", 
            "盘鸦堕鸟装无定，一一翘瞻向绛河。", 
            "吁嘻图写神貌有若此，有道存焉岂徒技。", 
            "玉阶几点熠耀流，银塘一夜芙蓉紫。", 
            "却顾楼头乞巧筵，刻牛画鹊羞常年。", 
            "长歌题罢转自哂，儿女子情何事牵。"
        ], 
        "title": "题丁观鹏仿仇英乞巧图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "尝闻农占有谚语，传来无定吾谁与。", 
            "有谓立秋日宜晴，乃得时旸益禾黍。", 
            "又云立秋一雨宜，其后秋霖不复举。", 
            "执其两端酌用中，亦惟以时为去取。", 
            "今岁虽无亢暵忧，迩来未遍沾甘雨。", 
            "晚穈待秀稷欲实，立秋已届时几许。", 
            "油云四合晚风收，倾盆彻旦消愁绪。", 
            "真教白帝报好秋，更与祝融涤婪暑。", 
            "馀兴凭添夜景佳，蕉叶蛩音纷院宇。"
        ], 
        "title": "雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "岚烟霏萝径，晓日衔云巘。", 
            "经年临玉泉，当秋憩云馆。", 
            "窗间纳峣峰，苑外驻翠䍐。", 
            "朱明暑已消，少皞律方践。", 
            "游心玩竹素，式古披芸卷。", 
            "商吹萧然闻，忧怀聊一遣。"
        ], 
        "title": "玉泉山晓秋", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "畅春问安回，玉泉少留塈。", 
            "卫士已传餐，吉人亦陈事。", 
            "香山十里近，一驻清秋跸。", 
            "阅时景顿殊，谋目神堪遂。", 
            "惨淡与晶明，一气为之帅。", 
            "触境发清机，写心托幽寄。"
        ], 
        "title": "香山驻跸", 
        "type": "古风", 
        "yun": "寘"
    }, 
    {
        "author": "弘历", 
        "era": "清", 
        "subtype": null, 
        "text": [
            "朝阳古洞香山奥，蹊径几盘方得到。", 
            "深谷无景壁含风，芳杜烟萝相窈窱。", 
            "传闻仙姥此烧丹，云浆玉液供丹灶。", 
            "骑上茅龙何所之，虚无铛釜遗层峤。", 
            "茹芝辟谷学登仙，如可求兮愿执鞭。", 
            "仙缘苟无堕铁锁，退不可悔前不可。"
        ], 
        "title": "朝阳洞", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "云痴不舍峰，雨到先鸣树。", 
            "涧口归渔人，林端起群鹜。", 
            "浑脱房山法，妙蕴丹阳句。", 
            "伫待吟溟濛，遥天镇微露。"
        ], 
        "title": "董邦达夏山欲雨图", 
        "type": "古风", 
        "yun": "遇"
    }, 
    {
        "author": "弘历", 
        "era": "清", 
        "subtype": null, 
        "text": [
            "一桂写生我夙知，兹作林岚亦清竦。", 
            "面临大壑百丈宽，背峙层峦千叠涌。", 
            "层峦半露古佛龛，幕以流云云活动。", 
            "招提无碑建何年，古木疏篁相掩拥。", 
            "孤亭飞瀑皆合宜，不假安排契濛澒。", 
            "我有牢骚无限愁，对之颇觉开心孔。", 
            "家丞秋实乃在兹，审哉择术邹供奉。"
        ], 
        "title": "邹一桂山水画歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "调幕惟予责，祈年志靡已。", 
            "㝢县既云广，保赤无遐迩。", 
            "水旱近何多，讵可诿常有。", 
            "独兹山左民，逢歉连年矣。", 
            "老弱委沟壑，壮者半流徙。", 
            "疾苦经目击，赈恤莫迟待。", 
            "杂咏成四章，感愧由衷已。", 
            "归来哀惨中，不敢忘东鄙。", 
            "大僚及科道，亟往代予视。", 
            "宁滥无或遗，足括荒政体。", 
            "如婴乳而哺，如病药以医。", 
            "三时喔咻之，介遗延至此。", 
            "皇天生物心，悔祸降康祉。", 
            "披来公奏章，禾稼登场美。", 
            "民艰因以愁，民苏得无喜。", 
            "元气未易复，既喜忧还继。", 
            "尚有偏灾者，虽小应抚敉。", 
            "嗟嗟我臣工，敬惧勿暂弛。"
        ], 
        "title": "山东连岁荐饥百姓艰苦之状东巡曾所目睹故不惜帑金仓粟亟为救恤恐地方有司力有不逮而识有未周也则命大学士高斌左都御史刘统勋率给事中御史等自春徂秋驻彼巡视赈务今高斌等及巡抚阿里衮奏报禾稼登场秋收丰稔所历城市乡村民气翕然改观有更生之庆览奏欣慰因以命篇", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "嗣宗青白眼，傲睨人间世。", 
            "行不拘礼法，学乃通神契。", 
            "高论祖蒙庄，正言折蒋济。", 
            "苏门鸾凤音，夫乃知不逮。"
        ], 
        "title": "五君咏题钱选画即效颜延年体竹林之游名艳典午延之著咏黜山王而标以五君其见卓矣元钱选为各写其像而书颜作于后展卷间其席地幕天纵情任达高致可挹也爰效颜咏各成四韵分缀其上 其一 阮籍", 
        "type": "古风", 
        "yun": "霁"
    }, 
    {
        "author": "弘历", 
        "era": "清", 
        "subtype": null, 
        "text": [
            "疏懒虱不除，了饮发任乱。", 
            "许由羡栖岩，子房轻佐汉。", 
            "逸躅托云霞，浮荣判冰炭。", 
            "徘徊顾日影，绝矣广陵散。"
        ], 
        "title": "五君咏题钱选画即效颜延年体竹林之游名艳典午延之著咏黜山王而标以五君其见卓矣元钱选为各写其像而书颜作于后展卷间其席地幕天纵情任达高致可挹也爰效颜咏各成四韵分缀其上 其二 嵇康", 
        "type": "古风", 
        "yun": "翰"
    }, 
    {
        "author": "弘历", 
        "era": "清", 
        "subtype": null, 
        "text": [
            "沛国更不羁，陶陶忘所以。", 
            "鹿车散漫游，寤寐视生死。", 
            "心醒身任醉，器度谁能揣。", 
            "不听妇儿言，粗论含至理。"
        ], 
        "title": "五君咏题钱选画即效颜延年体竹林之游名艳典午延之著咏黜山王而标以五君其见卓矣元钱选为各写其像而书颜作于后展卷间其席地幕天纵情任达高致可挹也爰效颜咏各成四韵分缀其上 其三 刘伶", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "仲容能豫流，放达蔑仪度。", 
            "嘉话至今传，犊鼻挂大布。", 
            "山公号精鉴，磬折心生慕。", 
            "累骑追婢归，或亦失贞素。"
        ], 
        "title": "五君咏题钱选画即效颜延年体竹林之游名艳典午延之著咏黜山王而标以五君其见卓矣元钱选为各写其像而书颜作于后展卷间其席地幕天纵情任达高致可挹也爰效颜咏各成四韵分缀其上 其四 阮咸", 
        "type": "古风", 
        "yun": "遇"
    }, 
    {
        "author": "弘历", 
        "era": "清", 
        "subtype": null, 
        "text": [
            "叔夜性既巧，子期亦佐锻。", 
            "探道论养生，往复相辨难。", 
            "巢许不达尧，辞遁心无惮。", 
            "三咏西迈赋，终始交情见。"
        ], 
        "title": "五君咏题钱选画即效颜延年体竹林之游名艳典午延之著咏黜山王而标以五君其见卓矣元钱选为各写其像而书颜作于后展卷间其席地幕天纵情任达高致可挹也爰效颜咏各成四韵分缀其上 其五 向秀", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "轻暖轻寒杏酪天，绯桃绿柳斗芳妍。", 
            "殷殷午夜方祈雨，忽忽春风又禁烟。", 
            "新种恰宜浸浅水，嫩苗已看茁平田。", 
            "望云未释中心愿，任取儿童放纸鸢。"
        ], 
        "title": "清明", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "胭脂匀衬晓妆红，柳冶桃夭讶许同。", 
            "也解隔墙思宿雨，生憎映座舞轻风。", 
            "华林漫忆群排宴，文馆先陪独省躬。", 
            "醉月徵歌徒负尔，年来吟兴亦飘蓬。"
        ], 
        "title": "杏", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "东皇昨夜驾归辕，蜂蝶纷纷欲黯魂。", 
            "乍见残红飞墨沼，已看新绿映朱轩。", 
            "菁葱似觉松篁逊，剥啄生憎鸟雀喧。", 
            "剩有夏怀赋云汉，更无閒兴探芳园。"
        ], 
        "title": "三月二十四日题清晖阁", 
        "type": "律诗", 
        "yun": "元"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "三月晦日湖上行，锦帆风送朱鹭轻。", 
            "落花飞絮俱无赖，舞蝶游蜂各有情。", 
            "鼠姑欲绽待宿雨，少女只解催晓晴。", 
            "九十韶光愁里过，惜春吟罢新愁并。"
        ], 
        "title": "三月晦日", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "留得溪山四季青，烟峦矗矗水泠泠。", 
            "卧游省识心无倦，坐对方知笔有灵。", 
            "远坞人家閒𢉖柴，野塘路径接桥亭。", 
            "依稀昨岁边关景，面面芙蓉展画屏。"
        ], 
        "title": "题周鲲山水画", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "平林新绿荫轩庭，拂拂薰风透绮棂。", 
            "春色已随愁寂寞，诗情应共絮飘零。", 
            "政惭夏谚为侯度，心切周诗惠我宁。", 
            "欲逐雀飞飞石燕，秧针抽陇正含青。"
        ], 
        "title": "初夏", 
        "type": "律诗", 
        "yun": "青"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "蒲樽粽席御湖边，竞渡天中自古传。", 
            "艾虎乍悬沿户绿，霓旌才飏彻波鲜。", 
            "聊酬令节供慈赏，未足甘霖省往愆。", 
            "日暮轻阴方酿雨，檐牙满拟溜如泉。"
        ], 
        "title": "端阳日侍皇太后观竞渡", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "文轩梧竹倍凄清，坐拥琳琅爽自生。", 
            "高处近天无暑气，人间此地是蓬瀛。", 
            "水涵银海月为镜，苔点瑶阶石作枰。", 
            "草木敷荣鱼鸟适，由来物物遂生成。"
        ], 
        "title": "夏日题瀛台", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "窗纱浸绿鸟声频，拂拂花香户外新。", 
            "座有兰烟文作篆，壁留筝字额题银。", 
            "偶然得句缘新意，长自耽书是宿因。", 
            "惭愧当年斋内客，擘笺煮茗一閒身。"
        ], 
        "title": "题抑斋", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "当年盛事纪登瀛，传说芬疑齿颊生。", 
            "自是玉堂无俗客，不须金马羡仙卿。", 
            "木天珂剑从携侣，禁地琴书许畅情。", 
            "同有雄才誇博雅，十思谁继魏元成。"
        ], 
        "title": "题孙祜周鲲丁观鹏仝画十八学士图", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "紫陌喈喈报曙鸡，蟾光欲傍露盘低。", 
            "九天阊阖葳蕤启，百辟冠裳鹓鹭齐。", 
            "鸾步引声锵玉佩，槐街奏响散银蹄。", 
            "何人待诏长安舍，剪烛抽毫细品题。"
        ], 
        "title": "咏珂马声", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "几暇登楼畅远襟，喜因南亩足甘霖。", 
            "松篁籁静青含润，溪壑云生翠欲沉。", 
            "鱼唼花红浮水面，蜗盘藓绿匝阶心。", 
            "篆凝金字澄怀永，物理民情独自斟。"
        ], 
        "title": "夏日御园閒咏 其一", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "霁后园林夏似秋，瀼瀼仙掌露华流。", 
            "溪声滑笏添新涨，山色疏眉入小楼。", 
            "疑有片云生晚岫，谁撑扁舫破烟洲。", 
            "昼长赢得清吟兴，不觉鸡人报午筹。"
        ], 
        "title": "夏日御园閒咏 其二", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "风槐烟柳绿成帷，影度纱棂午日迟。", 
            "暂向几馀閒学草，偶因吟罢亦敲棋。", 
            "曲池新涨分鱼子，碧宇高空放鹤儿。", 
            "最爱子西传好句，依稀山静小年时。"
        ], 
        "title": "夏日御园閒咏 其三", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "偶泛扁舟晚濑明，风摇芦荻洒然清。", 
            "一天佳景谁为领，几个閒鸥自作盟。", 
            "山木无言偏得意，野花有分亦敷荣。", 
            "溪田爱看新秧茁，绿水平畴正好耕。"
        ], 
        "title": "夏日御园閒咏 其四", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "相风金凤尾当南，绿满文窗生意含。", 
            "昼永花香醺似醉，雨收天色碧於蓝。", 
            "行看鱼鸟閒来适，坐拥诗书静里耽。", 
            "日暮池边还徙倚，一钩新月镜中涵。"
        ], 
        "title": "夏日御园閒咏 其五", 
        "type": "律诗", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "清晖阁畔几株松，著雨虬枝绿更浓。", 
            "每爱涛声吹谡谡，常看盖影荫重重。", 
            "轩窗静对含朝爽，乌鹊归飞带夕舂。", 
            "陆叶山花纷斗艳，坚贞只拟待三冬。"
        ], 
        "title": "夏日御园閒咏 其六", 
        "type": "律诗", 
        "yun": "冬"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "壶天佳景入窗纱，翠幄千层衬彩霞。", 
            "林壑画图疑伯虎，池塘鼓吹奏官蛙。", 
            "天光云影供诗料，鸟语花香长道芽。", 
            "讵乐萧閒弛乾惕，忧心时切万民家。"
        ], 
        "title": "夏日御园閒咏 其七", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "绿润红浇景倍新，寻常行处草铺茵。", 
            "鸟𪅎花片惊眠蝶，鱼傍蒲根避钓人。", 
            "漫拟閒情吟九夏，那堪忧思度三春。", 
            "公田雨足心差慰，生物从知天地仁。"
        ], 
        "title": "夏日御园閒咏 其八", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "挈壶莲漏百花中，殿角微传朱雀风。", 
            "千亩正含膏泽润，群芳犹喜晓阳烘。", 
            "梳翎鹤立悬崖翠，唼浪鱼随落瓣红。", 
            "身在九重心蔀屋，较晴量雨一般同。"
        ], 
        "title": "喜晴", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "细草轻莎绿满堂，荷风槐雨酿新凉。", 
            "池塘澄澈鸥朋集，帘幕萧閒燕子翔。", 
            "四壁图书鉴今古，一庭花木验农桑。", 
            "金猊篆袅澄怀永，民事艰难子细商。"
        ], 
        "title": "澄怀堂", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "龙飞瀛海镜光佳，菡萏风香爽气谐。", 
            "寿酒介眉添鹤算，银蟾腾彩耀榆街。", 
            "云和细按钧天乐，绛帻方传午夜牌。", 
            "爱日心殷兼爱月，千秋万载奉思斋。"
        ], 
        "title": "夏日奉皇太后宴月有作", 
        "type": "律诗", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "梧竹萧森列几株，文轩长日丽清都。", 
            "蕉心抽绿画千轴，荷瓣漂红霞一湖。", 
            "绕栋初闻子母燕，乘波群浴帝王凫。", 
            "对时育物歌薰意，兴与诗人别体殊。"
        ], 
        "title": "方壶胜境二首 其一", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "拟将何事遣馀閒，旧稿新题手自删。", 
            "高只有天尘迥绝，下临无地水回环。", 
            "立销赤帝庚三伏，坐待姮娥月一弯。", 
            "却笑秦皇求海上，仙壶原即在人间。"
        ], 
        "title": "方壶胜境二首 其二", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "皓月娟娟吊素娥，流萤熠熠拂窗过。", 
            "乍看今夕繁如此，为忆去年景若何。", 
            "雨夜燃灯光不暗，秋宵点树影无多。", 
            "尽堪照幄供吟笔，底用为囊费薄罗。"
        ], 
        "title": "萤", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "梅雨频沾欲作霖，坐来九夏豁烦襟。", 
            "风花带湿飞残瓣，惊鸟冲烟觅远林。", 
            "阶齿暗琴纷作响，檐牙细溜乱如斟。", 
            "封章览罢饶清课，芸简閒披获我心。"
        ], 
        "title": "勤政殿对雨", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "棐几冰幮昼曝书，古香馡馥透文疏。", 
            "难逢爽籁吹长夏，肯使青缃饱白鱼。", 
            "谩拟閒情赋铅椠，凭将结习验居诸。", 
            "阮家竿布非吾事，试展陈编若起予。"
        ], 
        "title": "曝书", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "雨霁华清景色佳，天心人意与秋偕。", 
            "欲占流火传金令，伫待飘梧到玉阶。", 
            "两大无私惟育物，一衷有恪正居斋。", 
            "朱明昼永堂堂过，为惜分阴独咏怀。"
        ], 
        "title": "六月晦日作", 
        "type": "律诗", 
        "yun": "佳"
    }, 
    {
        "author": "王福清", 
        "era": "清", 
        "subtype": "七言律诗", 
        "text": [
            "为筹军饷逼群蛮，慷慨捐躯不避艰。", 
            "昔岭风云惊义胆，西充雨露泣慈颜。", 
            "雄才久冠青钱选，正气旋膺紫诰颁。", 
            "自是慰忠绵俎豆，花溪时见鹤飞还。"
        ], 
        "title": "奉题常公殉节诗", 
        "type": "律诗", 
        "yun": "删"
    }, 
    {
        "author": "王瑞淑", 
        "era": "清", 
        "subtype": null, 
        "text": [
            "淡绿轻红掩画楼。", 
            "珠帘尽日下金钩。", 
            "玉人鸾镜倦梳头。", 
            "春老梦寻芳草路，销魂人在木兰舟。", 
            "月明何处弄箜篌。"
        ], 
        "title": "浣溪沙 春闺（见《林下词选》）", 
        "type": "词", 
        "yun": null
    }, 
    {
        "author": "王瑞淑", 
        "era": "清", 
        "subtype": null, 
        "text": [
            "帝心隆眷，文采千秋，珠玉光争射。", 
            "典仪风雅。", 
            "飘丹桂，月阙梯云先驾。", 
            "班扬阮谢。", 
            "看桃李、巍然声价。", 
            "不胜衣、金带垂腰，楚楚惟盈把。", 
            "此际凤池清夜。", 
            "有瑞烟银烛，瀛署杯斝。", 
            "宫槐琼榭。", 
            "龙蛇字，风雨也堪惊怕。", 
            "香尘似麝。", 
            "归朝去、纶音重下。", 
            "东阁开，新筑沙堤，待沐升平化。"
        ], 
        "title": "解语花 赠沈释堂侍讲典试", 
        "type": "词", 
        "yun": null
    }, 
    {
        "author": "王瑗", 
        "era": "清", 
        "subtype": null, 
        "text": [
            "花艳丽。月清幽。", 
            "停梭句自锦心抽。天上张星推妙笔。", 
            "夫人亦。传向词林真合璧。"
        ], 
        "title": "南乡子 题张师母浦夫人《停梭词》（见《昭代词选》）", 
        "type": "词", 
        "yun": null
    }, 
    {
        "author": "王瑗", 
        "era": "清", 
        "subtype": null, 
        "text": [
            "瑶台返速。", 
            "弄人造物情何酷。", 
            "一编零翠挑灯读。", 
            "我本无愁，也替临风哭。", 
            "薄命小青伊又续。", 
            "最怜才女偏无禄。", 
            "画眉人解传珠玉。", 
            "俗粉庸脂，空老黄金屋。"
        ], 
        "title": "一斛珠 题金陵闺秀欧白神琼仙零翠", 
        "type": "词", 
        "yun": null
    }, 
    {
        "author": "王瑗", 
        "era": "清", 
        "subtype": null, 
        "text": [
            "早削云鬟。", 
            "了悟三缘。", 
            "比丘尼、也证诸天。", 
            "偶谈妙谛，真破枯禅。", 
            "看日方中，花乱坠，石频颠。", 
            "自笑无端。", 
            "蝶梦流连。", 
            "送颜红、睡枕餐盘。", 
            "拟除金钏，学坐蒲团。", 
            "奈痛荆凋，念椿老，恋萱妍。"
        ], 
        "title": "行香子 赠女尼静缘", 
        "type": "词", 
        "yun": null
    }, 
    {
        "author": "王瑗", 
        "era": "清", 
        "subtype": null, 
        "text": [
            "分手半秋矣，金粟又飘香。", 
            "对兹云外仙艳，月姊忆瑶光。", 
            "不惜兔惊折取，好趁鸾飞寄与，镜助晓来妆。", 
            "或用胆瓶供，静倚一枝旁。", 
            "想君来，东篱下，旧芬芳。", 
            "不知近日消息，可有几分黄。", 
            "倘许翠衿人到，共把白衣酒酌，小醉正无妨。", 
            "我辈不栉士，只合为花忙。"
        ], 
        "title": "水调歌头 折庭桂寄玉雯姊，即询菊花消息", 
        "type": "词", 
        "yun": "阳"
    }, 
    {
        "author": "王瑗", 
        "era": "清", 
        "subtype": null, 
        "text": [
            "买来新婢，看生虽草舍，盈盈娇小。", 
            "只为饥寒抛骨肉，竟作依人飞鸟。", 
            "顽不闻呼，懒先觅睡，闺课何曾晓。", 
            "且须情恕，跛奚黄子尝教。", 
            "吾更约法三章，屏当绣线，床拂中庭扫。", 
            "瀹茗焚香司笔砚，插架尤须端好。", 
            "数日长随，一朝谛视，村气除多少。", 
            "喜分钗朵，笑他还插颠倒。"
        ], 
        "title": "念奴娇 新婢", 
        "type": "词", 
        "yun": null
    }, 
    {
        "author": "王瑗", 
        "era": "清", 
        "subtype": null, 
        "text": [
            "笔端跳虎挐龙，当今谁似张夫子。", 
            "诗肠九曲，文心万窍，并堪垂世。", 
            "减字偷声，惊才绝艳，吾尤观止。", 
            "算骚坛几辈，酿花成蜜，该周柳，兼姜史。", 
            "不栉羞称进士，列门墙，也添桃李。", 
            "香分一瓣，咀华小草，序言蒙赐。", 
            "辄作蝇鸣，妄思骥附，题词聊拟。", 
            "却还愁、终是女郎弱调，博掀髯耳。"
        ], 
        "title": "水龙吟 敬题张夫子乐圃词钞后", 
        "type": "词", 
        "yun": null
    }, 
    {
        "author": "王瑗", 
        "era": "清", 
        "subtype": null, 
        "text": [
            "百身难赎生吾父，柔肠断来如剪。", 
            "掌上擎珠，膝前琢玉，海水量恩还浅。", 
            "何悭鹤算。", 
            "竟续命丝难，返魂香远。", 
            "恨赍难留，邓攸无子枉为善。", 
            "凭棺惟剩弱女，欲灵椿伴萎，无奈萱恋。", 
            "强解愁颜，潜挥痛泪，七供俄惊期满，几筵拜奠。", 
            "愿佛力垂慈，天心终眷。", 
            "遗腹生男，德门绵一线。"
        ], 
        "title": "齐天乐 先大人七终日哭奠作", 
        "type": "词", 
        "yun": null
    }, 
    {
        "author": "王瑗", 
        "era": "清", 
        "subtype": null, 
        "text": [
            "琐琐裙钗，清清闺阁，楚楚功夫。", 
            "只禽音穿幕，灯边早起，螺光开盒，镜里晨梳。", 
            "问省椿萱，料量松菊。", 
            "绣绿描红较密疏。", 
            "抛针处，又签分四部，斐几摊书。", 
            "兴来柳絮吟馀。", 
            "更减字偷声按谱图。", 
            "或闲摹法帖，十三行也，静调清瑟，廿五弦乎。", 
            "香爇龙涎，茶烹雀舌，饥饱还教问玉奴。", 
            "黄昏后，尚敲棋迟睡，阿母频呼。"
        ], 
        "title": "沁园春 闺课", 
        "type": "词", 
        "yun": null
    }, 
    {
        "author": "王瑗", 
        "era": "清", 
        "subtype": null, 
        "text": [
            "正是人无寐。", 
            "更何堪、芭蕉摇雨，故添愁思。", 
            "犹记年时当夜永，伴我绣窗嬉戏。", 
            "还剪烛、摊书斐几。", 
            "共说种槐馀庆远，喜传家、能续青缃矣。", 
            "头角露，望吾弟。", 
            "琼枝何意经霜萎。", 
            "最堪悲、临终合十，祝亲有子。", 
            "兔走乌飞三载疾，不见紫胞再世。", 
            "惭愧煞、北宫养志。", 
            "几欲长号声转咽，怕重伤白发思儿意。", 
            "天为我，暗流泪。"
        ], 
        "title": "贺新郎 雨后追悼亡弟", 
        "type": "词", 
        "yun": null
    }, 
    {
        "author": "王照圆", 
        "era": "清", 
        "subtype": "五言绝句", 
        "text": [
            "何处清香远，遥瞻岭上梅。", 
            "不随群卉茂，独占一阳开。"
        ], 
        "title": "梅花", 
        "type": "绝句", 
        "yun": "灰"
    }, 
    {
        "author": "王照圆", 
        "era": "清", 
        "subtype": "五言绝句", 
        "text": [
            "灰飞新节至，小苑发春花。", 
            "迎暖分金蕊，横钗映鬓斜。"
        ], 
        "title": "簪迎春花", 
        "type": "绝句", 
        "yun": "麻"
    }, 
    {
        "author": "王照圆", 
        "era": "清", 
        "subtype": "五言绝句", 
        "text": [
            "时回春日暖，晴看柳垂金。", 
            "绿叶和风放，新枝拂晓禽。"
        ], 
        "title": "春柳", 
        "type": "绝句", 
        "yun": "侵"
    }, 
    {
        "author": "王照圆", 
        "era": "清", 
        "subtype": "七言绝句", 
        "text": [
            "凉亭水榭映朝霞，碧沼初开菡萏花。", 
            "海子西头杨柳岸，绿烟深处是仙家。"
        ], 
        "title": "过西海子看新荷", 
        "type": "绝句", 
        "yun": "麻"
    }, 
    {
        "author": "王溱", 
        "era": "清", 
        "subtype": null, 
        "text": [
            "渐与霞关远，前山紫翠重。", 
            "望衡疑九重，擘华见三峰。", 
            "楼殿云全晓，林峦雾不封。", 
            "客途何太喜，晴日正初冬。"
        ], 
        "title": "江郎石", 
        "type": "古风", 
        "yun": "冬"
    }, 
    {
        "author": "王鹏运", 
        "era": "清", 
        "subtype": null, 
        "text": [
            "句占花先，春归雁后，消凝岁事如许。", 
            "绝怜开宝诗人，感时几萦别绪。", 
            "多情梅柳，似解惜、城南幽旅。", 
            "忆彩笺、迸泪题残，顿触乱愁千缕。", 
            "醉醒里、盛年暗度，歌哭外、旧游何处。", 
            "已拚书剑飘零，老怀倦裁秀句。", 
            "天閒一我，更愧尔、高三十五。", 
            "只小窗、慵梦桥西，约略岁朝吟趣。"
        ], 
        "title": "东风第一枝  己亥人日社集四印斋，赋得人日题诗寄草堂", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "花閒清坐，坐久浑忘我。", 
            "好句自来还错过，断续幽禽如和。", 
            "邈然山水虚深，昭文欲鼓无琴。", 
            "谁信百年泡幻，等閒一刻千金。"
        ], 
        "title": "清平乐  十四日晨起意有所会，率笔书此，以俟赏音", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "尘缘相误，大错从何铸。", 
            "归梦碧山遥，水云空、人间难住。", 
            "落梅如雪，拂面作春寒，登广武、泣新亭，先我伤心许。", 
            "雨巾风帽，著酒长安路。", 
            "老至厌悲歌，炙银簧、玉靴寒冱。", 
            "百年浩荡，憔悴惜初心，飞鸟外、落霞边，那是愁来处。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "清歌花外袅，卅年绮梦，无端惊觉。", 
            "影散优昙，那似情尘难扫。", 
            "枨触青衫泪点，又雏燕、泥人痴小。", 
            "新恨悄。", 
            "渭城还唱，何戡凄调。", 
            "几度顾影临风，问旧日当歌，是何年少。", 
            "花落花开，诗里刘郎轻老。", 
            "愁诉贞元轶事，只我也、不禁潦倒。", 
            "休暗恼。", 
            "明朝镜霜添了。"
        ], 
        "title": "玉漏迟  百穫亭夜宴有赠", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "东风吹面，又等閒春色，三分过二。", 
            "欢事难期花易老，莫放阑干閒里。", 
            "怨极书空，愁来说梦，旧曲还慵理。", 
            "春云无恙，林莺休诉憔悴。", 
            "遥指一角飞檐，百年裙屐，盛江家亭子。", 
            "韦杜风烟天尺五，销得流光如水。", 
            "经醉湖山，笑人鱼鸟，自惜登临意。", 
            "小桃红绽，嫣然知向谁媚。"
        ], 
        "title": "念奴娇  日望楼春眺有怀仲弓", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "艳阳初破琼姬睡，依稀沁园轶事。", 
            "绣幄围鸳，箫台驻凤，隔断香红尘世。", 
            "繁华梦里。", 
            "记别殿承恩，绿章催霁。", 
            "几番花风，旧时香色底憔悴。", 
            "承平歌舞漫忆，尽烧残绛烛，密意谁会。", 
            "海燕移家，仙云换影，赢得孀娥清泪。", 
            "殷勤步绮。", 
            "莫付与莺邻，妒春桃李。", 
            "黄月帘低，倩魂萦倦蕊。"
        ], 
        "title": "齐天乐  马神庙海棠，百年故物也。春事方酣，意古微日吟赏其下，不能无词，拟此待和", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "明月依然，玉人何处，画桥流水参差。", 
            "记短歌催酒，惜别年时。", 
            "休问笛家旧谱，寒食近、烟柳丝丝。", 
            "怜消受、分香手汗，浥润唇脂。", 
            "孤飞。", 
            "野云迹渺，还一舸烟波，自和新词。", 
            "问岁寒叠鼓，春梦应迷。", 
            "何事潜蛟夜舞，歌慷慨、怀古增悲。", 
            "频吟弄、夫君未来，要眇谁思。"
        ], 
        "title": "凤凰台上忆吹箫  社集香草亭赋箫", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "东园花下路。", 
            "记盟香年时，倦赓零句。", 
            "病起心情，洗芳林厌听，夜来风雨。", 
            "开到将离，春自老、无人为主。", 
            "蝶闹蜂喧，遮莫纷纷，总过墙去。", 
            "杜宇催人休苦。", 
            "问废绿迷津，劝归何处。", 
            "花影吹笙，敞画帘空忆，月明前度。", 
            "那得流光，将恨与、颓波东注。", 
            "目断停云霭霭，清琴自语。"
        ], 
        "title": "三姝媚  四月十四日病起，偶过咫村，回忆年时吟事甚盛，此时好梦难寻，孤游易感，不知来者之何如今也。赋寄叔问苏州、叔由芜湖", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "流红春共远，梦迷紫曲，风迫海云飞。", 
            "近来沽酒伴，除指青旗。", 
            "那处系斑骓，黄金铸泪，记弄珠、江上人回。", 
            "怀旧吟、笑持明镜，流影共徘徊。", 
            "天涯。", 
            "殷勤别绪，只有何戡，黯愁生清渭。", 
            "回首怜、蓬莱云气，都隔红埃。", 
            "东风无奈流莺老，那更禁、鶗鴂声催。", 
            "休采撷、江南红豆谁栽。"
        ], 
        "title": "渡江云  清真集中诸调，梦窗多拟作，俊茂处能似之，言外绝不相袭。四月十有八日，意有所触，偶拈是解", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "几年落拓扬州梦，樊川倦游情味。", 
            "一笛落梅风，又吟蓬孤倚。", 
            "江山仍画里。", 
            "祇无那、暮天愁翳。", 
            "白帢飘零，红箫岑寂，暗销英气。", 
            "迢递。", 
            "楚天长，怀人处、扁舟旧时曾系。", 
            "黄鹤倘归来，问飞仙醒未。", 
            "行歌休吊祢。", 
            "怕尘涴、素襟残泪。", 
            "断云碧，醉拂阑干，正夜空如水。"
        ], 
        "title": "徵招  夔生自广陵游鄂，赋词寄怀却和", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "蘼芜春思远。", 
            "采芳馨愁贻，黛痕深敛。", 
            "薄命怜花，倚东风罗袖，泪珠偷泫。", 
            "瞑入西园，容易又、林禽声变。", 
            "那得相思，付与青蘋，自随蓬转。", 
            "惆怅罗衾扪遍。", 
            "便梦隔欢期，旧恩还恋。", 
            "芳意回环，认鸳机锦字，断肠缄怨。", 
            "缕缕丝丝，拚袅尽、香心残篆。", 
            "漫想歌翻壁月，临春夜满。"
        ], 
        "title": "三姝媚  次珊读唐人息夫人不言赋，有感于外结舌而内结肠，先钳心而后钳口之语，赋词索和，聊复继声，亦盍各之旨也", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "注籍常通神虎门，书生恩遇本无论。", 
            "鬼神语秘惊前席，挽辂谋工拾后尘。", 
            "空折角，笑埋轮，寓言秦鹿底翻新。", 
            "可怜一鬨成何事，赢得班姬苦乞身。"
        ], 
        "title": "鹧鸪天  向与二三同志为读史之约，意有所得即以是调纪之，取便吟讽，久而不忘，人事作辍，所为无几。今年四五月閒，久旱酷热，咄咄闭门，再事丹铅，漫成此解，并告同志，勿忘前约，为之不已，亦乙部得失之林也", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "此夕真无价。", 
            "俯危楼、罗云四卷，玉檠高挂。", 
            "袢暑人閒销欲尽，凉韵未秋先借。", 
            "又银汉、沈沈西泻。", 
            "凝白阑干尘不到，是天然、爱酒能诗社。", 
            "令浩渺，最宜夜。", 
            "乘风敢拟游仙也。", 
            "检尘襟、卅年缁素，暂时陶写。", 
            "玉宇琼楼归路迥，高处清寒犹怕。", 
            "莫轻放、花閒三雅。", 
            "狂态姮娥应见惯，倚商歌、漫惜知音寡。", 
            "看独鹤，正来下。"
        ], 
        "title": "金缕曲  六月十六夜日望楼对月", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "掠鬓练花长，筠棚卷夕凉。", 
            "晚风轻、煖玉生香。", 
            "记得酒阑新月上，频倚醉、近钗梁。", 
            "老去不禁狂，通帘泥旧芳。", 
            "话青楼、残梦荒唐。", 
            "知是温柔知薄倖，好持似、少年场。"
        ], 
        "title": "唐多令", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "泪洒椒浆，谁信道、望风酹尔。", 
            "试屈指、天涯骨肉，祇今馀几。", 
            "一个那堪今又弱，诸孤藐尔知何似。", 
            "最伤心、愁病念兄衰，书新至。", 
            "对床约，归耕计。", 
            "投老待，君料理。", 
            "甚无端噩梦，惊人至此。", 
            "地下倘仍亲舍伴，固应胜我悽惶耳。", 
            "赋招魂、如墨海云昏，魂来未。"
        ], 
        "title": "满江红  辛峰没于泰州，七月三日设奠成服，赋此招魂，老怀惨结，墨泪俱枯矣", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "暮北朝南忙底许，多时齿冷樵风。", 
            "先生疏放是天慵。", 
            "醉乡閒日月，安稳住无功。", 
            "注籍黄齑三百瓮，腐儒食料原充。", 
            "思量无地著穷通。", 
            "忘机秋水观，得意大槐宫。"
        ], 
        "title": "临江仙  拟稼轩", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "人生行乐，老子婆娑歌带索。", 
            "苍鹘参军，竿木逢场底是真。", 
            "壶公知我，独醒何人真计左。", 
            "梦绕云屏，一桁山如故国青。"
        ], 
        "title": "减字木兰花  拟樵歌", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "把酒酹黄花，人尽陶彭泽。", 
            "三径无资也是归，此意谁能得。", 
            "漫颂北风诗，自愧南村宅。", 
            "凭仗秋山为解嘲，明秀森寒碧。"
        ], 
        "title": "卜算子  拟萧閒", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "莫更凭高，阑珊草色天涯暮。", 
            "乱山无数，云意閒如许。", 
            "一叶扁舟，梦到寻诗处。", 
            "愁延伫，断鸿声苦，寂寞龙湫雨。"
        ], 
        "title": "点绛唇  拟秋岩", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "淡蛾山色入画真，扑游衫、都是翠痕。", 
            "写不尽、幽修意，把诗魂、分付断云。", 
            "软红眯眼长安市，底相看、还似故人。", 
            "乍忆得、妆台畔，点吴娘、眉黛晕新。"
        ], 
        "title": "恋绣衾  拟梅溪", 
        "type": "词", 
        "yun": null
    }, 
    {
        "author": "王源生", 
        "era": "清", 
        "subtype": "七言律诗", 
        "text": [
            "自昔鱼肠将剑号，几时剑又幻鱼身。", 
            "乘潮恍拥银刀队，溉釜能充玉馔珍。", 
            "湖上腥风春二月，市中高价值千缗。", 
            "杀机此日盈江海，跋浪长鲸惯逞人。"
        ], 
        "title": "咏刀鲚二首 其一", 
        "type": "律诗", 
        "yun": "真"
    }, 
    {
        "author": "王源生", 
        "era": "清", 
        "subtype": "七言律诗", 
        "text": [
            "江海搜材铁网宽，不祥金忽跃风端。", 
            "本来李相胸中物，误佐王僚席上餐。", 
            "用作和羹空此辈，操防伤手怪无端。", 
            "比来名士多于鲫，试比铅刀一割难。"
        ], 
        "title": "咏刀鲚二首 其二", 
        "type": "律诗", 
        "yun": "寒"
    }, 
    {
        "author": "王源生", 
        "era": "清", 
        "subtype": "七言律诗", 
        "text": [
            "腹皤目睅状粗顽，浪得时名满世间。", 
            "口腹中人常腊毒，肺肝如见善藏奸。", 
            "征文误入吴都赋，窜迹难穷丙穴湾。", 
            "正恐逋逃渊薮在，海风吹去又吹还。"
        ], 
        "title": "河豚二首 其一", 
        "type": "律诗", 
        "yun": "删"
    }, 
    {
        "author": "王源生", 
        "era": "清", 
        "subtype": "七言律诗", 
        "text": [
            "彭亨豕腹认前身，天与心肝好杀人。", 
            "丑类横行惊水族，腥风扇动犯江神。", 
            "明知性过豨蛇毒，犹道常逾鲙鳜新。", 
            "当作羹材收鼎鼐，髯苏题品太无因。"
        ], 
        "title": "河豚二首 其二", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "闻说西岩景最奇，茫茫云水寄遐思。", 
            "黄金地涌空中阁，白玉天留劫后棋。", 
            "开辟花纲饶怪石，奔腾瀑布注深池。", 
            "何时得蜡游山屐，千仞冈头独咏诗。"
        ], 
        "title": "寄题大埔西岩", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "唤起同胞一半人，女雄先出唱维新。", 
            "要修阴教强黄种，休把平权笑白民。", 
            "拾翠尽除间著作，炜彤兼复古精神。", 
            "大江东望文明水，遥视飞行比电轮。"
        ], 
        "title": "题陈撷芬女士女学报", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "吾辈公推健吏才，送君帆向九江开。", 
            "昔随博望乘查去，今就匡君看瀑来。", 
            "倘假军符堪颇牧，即论文檄亦邹枚。", 
            "官闲且耸登高目，何处文成旧将台？"
        ], 
        "title": "送黄钧选之官江右", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "五华闻说讲堂开，不负南行衍教来。", 
            "释菜本宜先圣庙，驱车忆上越王台。", 
            "山多赤土无林学，溪壅黄沙易水灾。", 
            "今日树人兼树木，早兴地利起人才。"
        ], 
        "title": "去岁往长乐劝学，今闻学堂已开，喜而有作", 
        "type": "律诗", 
        "yun": "灰"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "莫遣微云滓太清，须知我辈未忘情。", 
            "人间万劫随尘转，天上群星避月明。", 
            "宝相有光腾玉色，么虫空聚作雷声。", 
            "炎炎世界凉于水，幻梦凭谁唤众生。"
        ], 
        "title": "对月次韵", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "暮霞收绮碧天清，难遣茫茫万古情。", 
            "影里河山新世界，镜中宫阙大光明。", 
            "虚无星陨灵槎约，缥缈云回玉笛声。", 
            "弹指人寰几圆缺，妖蟆笑看眼前生。"
        ], 
        "title": "十五夜望月，叠前韵", 
        "type": "律诗", 
        "yun": "庚"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "直从韩子度岭处，吟寄韩江入海间。", 
            "岭外凤才羁百里，海中鳌力困三山。", 
            "新军未立思颇牧，旧史多诬陋马班。", 
            "欲写愁思答君意，老僧舌敝石犹顽。"
        ], 
        "title": "次韵答长乐令 其一", 
        "type": "律诗", 
        "yun": "删"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "现身自说弥天法，幻梦重重苦未忘。", 
            "劫后鹤猿都入化，别来鹓鹭不成行。", 
            "柳枝故将停军垒，花满高僧示疾床。", 
            "独夜怀人正风雨，海滨龙气隐干将。"
        ], 
        "title": "次韵答长乐令 其二", 
        "type": "律诗", 
        "yun": "阳"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "玉带歌残吊古词，五云散后剩荒碑。", 
            "地疑崖海全妃墓，人比湘江二女祠。", 
            "三尺土乖同穴望，百枝签乞进香诗。", 
            "凄凉魁斗山头路，十首哀吟范九池。"
        ], 
        "title": "五妃墓", 
        "type": "律诗", 
        "yun": "支"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "携朋如作竹林游，布袜青鞋兴致幽。", 
            "岩翠滴人双袖湿，海光朝佛一龛收。", 
            "三更啸月猿归洞，半榻眠云鹤共楼。", 
            "尚有向平心事在，名山未敢久淹留。"
        ], 
        "title": "辛卯1891首春招同赖俊臣徐炯尔赖远澜苏祥其王师竹林行仁游玉枕山由大仙岩抵碧云寺题壁", 
        "type": "律诗", 
        "yun": "尤"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "二百年前老道人，曾从此地托閒身。", 
            "草鸡已叹雄图改，花蝶犹寻旧院春。", 
            "心事自同黄檗苦，遗民犹见白衣新。", 
            "如何栗主无人祀，有客伤心荐藻蘋。"
        ], 
        "title": "梦蝶园", 
        "type": "律诗", 
        "yun": "真"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "惹草拈花一片同，眼前随意绿濛濛。", 
            "空山剔翠寻秦碣，古砌分青上汉铜。", 
            "钱样堆残贫士壁，鞋痕香透美人弓。", 
            "石头路滑匆匆去，怕忆天台旧梦中。"
        ], 
        "title": "苔", 
        "type": "律诗", 
        "yun": "东"
    }, 
    {
        "author": "丘逢甲", 
        "era": "清", 
        "subtype": "七言律诗", 
        "text": [
            "策杖来探海外奇，春风吹客出城时。", 
            "路从虎墓穿林曲，泉绕麟岩下涧迟。", 
            "窥井少酬诸葛志，搴云同赋大苏诗。", 
            "庄严尚鲜开山手，何处谈禅觅戒师。"
        ], 
        "title": "辛卯1891首春招同赖俊臣徐炯尔赖远澜苏祥其王师竹林行仁游玉枕山由大仙岩抵碧云寺题壁", 
        "type": "律诗", 
        "yun": "支"
    }, 
    {
        "author": "王源", 
        "era": "清", 
        "subtype": "七言律诗", 
        "text": [
            "忧向中来岂易宽，与君对酌且为欢。", 
            "怜才自古英雄少，得意当前我辈难。", 
            "消遣壮怀凭宝剑，蹉跎春梦付征鞍。", 
            "还期共醉金台下，四野萧萧放眼看。"
        ], 
        "title": "留别黄弼臣", 
        "type": "律诗", 
        "yun": "寒"
    }, 
    {
        "author": "王源", 
        "era": "清", 
        "subtype": "七言律诗", 
        "text": [
            "离迷禾黍向南村，惭愧担簦五柳门。", 
            "十载低颜随燕雀，半生孤眼横乾坤。", 
            "先生有道青云上，今日从游皂帽尊。", 
            "虞夏高歌人未老，无边风雨正黄昏。"
        ], 
        "title": "呈习斋先生 其一", 
        "type": "律诗", 
        "yun": "元"
    }, 
    {
        "author": "王源", 
        "era": "清", 
        "subtype": "七言律诗", 
        "text": [
            "藜羹麦饭话情亲，今古兴亡赖有人。", 
            "破屋寒飞宵练影，荒篱远隔夕阳尘。", 
            "直将文武传洙泗，未许安危系洛闽。", 
            "山势东蟠沧海尽，应知燕赵自生申。"
        ], 
        "title": "呈习斋先生 其二", 
        "type": "律诗", 
        "yun": "真"
    }, 
    {
        "author": "王殿森", 
        "era": "清", 
        "subtype": null, 
        "text": [
            "闲庭习幽静，清香透书帷。", 
            "起视盆中兰，娟娟开一枝。", 
            "秋光倏已晚，尔开何独迟。", 
            "风声撼林薄，霜痕沾鬓丝。", 
            "孤芳孰延赏，知音安可期。", 
            "我亦素心人，何时慰幽思。"
        ], 
        "title": "秋兰", 
        "type": "古风", 
        "yun": "支"
    }, 
    {
        "author": "王槐", 
        "era": "清", 
        "subtype": null, 
        "text": [
            "搜罗金穴穷膏腴，挺而走险森戈殳。", 
            "仓皇剿抚俱失策，逸去旁县遭焚屠。", 
            "八卦山前列旗鼓，拥兵观望散部伍。", 
            "断指淋漓语未终，贼众凭陵气如虎。", 
            "怪云压阵乘长风，将军骈首县令同。", 
            "摧枯拉朽一军覆，握拳齧齿真人雄。", 
            "夫人闻变起呜咽，气激蛾眉惨无色。", 
            "拚抛骨肉付波臣，忍将红粉罗锋镝。", 
            "宛转池中死未能，投环先后魂冥冥。", 
            "捐躯一旦灵旗动，战血千年鬼火青。", 
            "天慰孤忠留一线，郎君母子重相见。", 
            "痛哭还疑梦里逢，急收残骨归乡县。", 
            "簪笔儒臣重策勋，鱼轩象服表贞魂。", 
            "鄙夫误公失死所，精灵夜夜哭幽坟。", 
            "我作公诗奋直笔，纸上飞霜耸毛骨。", 
            "輶轩他日采风谣，会将公事排天阙。"
        ], 
        "title": "八卦山行", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "夏山太浓春浅淡，惟有秋山最可人。", 
            "小别田盘过岁半，白云绿岫如相亲。", 
            "岫态云容还似旧，流泉之畔松阴茂。", 
            "凭高意趣合杳冥，得妙心神忘去留。", 
            "心神意趣适所如，山庄静寄名实符。", 
            "太行之阳有盘谷，琼台中天而悬居。", 
            "时时钟磬下云间，疑有佺期相往还。", 
            "却笑苦求万年药，不及乐此一日閒。"
        ], 
        "title": "秋日静寄山庄", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "常时空向诗中咏，今日初从画里游。", 
            "正喜轩窗无俗韵，更当风物报高秋。", 
            "西甘涧接东甘涧，薜荔蒙茸涧路幽。", 
            "回首天成白云外，钟声遥自翠微流。"
        ], 
        "title": "东甘涧", 
        "type": "古风", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "穿林破秋烟，搴萝湿晓露。", 
            "云中峰态幻，雨后溪声怒。", 
            "静室聊可憩，赏心于此遇。", 
            "既欣笔砚随，便令座席布。", 
            "云罩在上方，钟声时静度。", 
            "分付舍利光，待我重来晤。"
        ], 
        "title": "东竺庵", 
        "type": "古风", 
        "yun": "遇"
    }, 
    {
        "author": "弘历", 
        "era": "清", 
        "subtype": null, 
        "text": [
            "看山愁步山㠝岏，看水爱听水潺湲。", 
            "山水情似未浃洽，与浃洽之云漫漫。", 
            "元气回合绝摹拟，妙境恍惚思跻攀。", 
            "真有子矣米海岳，那能混之高房山。"
        ], 
        "title": "米友仁云山墨戏卷", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "西风一夜枕上闻，凛秋感触愁怀纷。", 
            "四时代嬗来复去，万缘梦幻合必分。", 
            "重衾已觉轻寒切，夜台谁伴凉更彻。", 
            "桂月光浮万寿觞，往岁欢娱忍重说。", 
            "今年偏觉寒来早，触景遥忆剑南道。", 
            "黩武开边夙所戒，以顺应逆古有道。", 
            "金川地险碉寨坚，迁延用致我师老。", 
            "运奇折冲无善术，涓涓不塞虑因小。", 
            "彼地六月雪片飞，嗟哉士卒霜戈抱。"
        ], 
        "title": "西风", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "向者梦较可，暂会生时面。", 
            "昨忽懵腾中，梦临观德殿。", 
            "吁嘻人之情，安能久不变。", 
            "梦缘一以绝，渍枕泪如霰。"
        ], 
        "title": "梦（八月十四日）", 
        "type": "古风", 
        "yun": "霰"
    }, 
    {
        "author": "弘历", 
        "era": "清", 
        "subtype": null, 
        "text": [
            "沉香亭畔端正楼，昼短夜长为夜游，三即马上真风流。", 
            "红烛烧华不许睡，彩翠莹煌照天地，一曲霓裳妃子醉。", 
            "歌传白浊辞元清，后来复有青邱生，展图欲咏迟予情。"
        ], 
        "title": "题丁观鹏摹宋人明皇夜宴图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "一带山已苍，两行柳仍绿。", 
            "柄穗遗田畴，禾稼盈囷鹿。", 
            "今岁幸有秋，鸡犬孳村屋。", 
            "稍得民气苏，未易淳风复。", 
            "行役岂偏喜，时巡资问俗。", 
            "历历忆今春，沉忧隐心曲。"
        ], 
        "title": "良乡道中", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "河之水流以浊兮，载㩁载渡伤我心曲兮。", 
            "河之水浊以流兮，载㩁载渡岁月以遒兮。", 
            "度则知近矣，企之斯远矣。", 
            "西瞻云巘矣，啜予泣之陨矣。"
        ], 
        "title": "河之水三章渡拒马河作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "官街种柳始李卫，拱把逾时翠阴蔽。", 
            "往来障日便行人，果然树木十年计。", 
            "婆娑霜叶绿黄参，树犹如此人何堪。", 
            "柔条待取明春好，无那伤心易州道。"
        ], 
        "title": "柳", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "筑舍才几楹，买地刚数亩。", 
            "度里一由旬，回銮当路右。", 
            "村名爱雅宜，秋澜霜降后。", 
            "潦尽寒潭清，风微玉波浏。", 
            "生香馀野田，澹霭带疏柳。", 
            "度桥即得门，憩宇聊开牖。", 
            "雕峻古所戒，茅茨今何有。"
        ], 
        "title": "秋澜村三首 其一", 
        "type": "古风", 
        "yun": "有"
    }, 
    {
        "author": "弘历", 
        "era": "清", 
        "subtype": null, 
        "text": [
            "行宫新结搆，花木未云繁。", 
            "偏有冒霜菊，丛生老瓦盆。", 
            "可爱田家物，荣兹野憩轩。", 
            "柴桑呼欲出，仿佛其人存。"
        ], 
        "title": "秋澜村三首 其二", 
        "type": "古风", 
        "yun": "元"
    }, 
    {
        "author": "弘历", 
        "era": "清", 
        "subtype": null, 
        "text": [
            "有收农亦苦，纳稼无休歇。", 
            "霜荠饱萨波，夜火燃榾柮。", 
            "村村景象佳，冬麦绿蓬蔚。", 
            "览兹增额庆，吟情因以勃。", 
            "青齐秋复可，更解愁怀郁。"
        ], 
        "title": "秋澜村三首 其三", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "千山远作屏，一水清而抱。", 
            "阶墀足松石，节棁无山藻。", 
            "省方适静憩，汲古资幽讨。", 
            "不独容膝安，已觉悦心好。", 
            "涿鹿正面南，塔影秋云表。"
        ], 
        "title": "涿州行宫作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "御宇十三年，历久知艰巨。", 
            "幅员既云广，岂无水旱处。", 
            "设存喜丰心，必有讳灾者。", 
            "每嘱守土臣，莫作文饰语。", 
            "帑粟常不惜，沟壑藉少补。", 
            "今岁天降恩，远近京坻睹。", 
            "偏祲只数州，已敕勤赒抚。", 
            "江浙春米贵，落半平其贾。", 
            "仓廪足河洛，鸿雁苏齐鲁。", 
            "金川方用兵，黔黎亦已苦。", 
            "更幸高下熟，转输差易取。", 
            "嗟嗟我臣工，屡丰尔莫诩。", 
            "馀三亦谩言，毋乃增其估。", 
            "教养固兼施，欲速讵其可。", 
            "永惟否泰机，益增乾惕所。"
        ], 
        "title": "今秋各省告丰者多既慰以惧并示近臣", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "连峰多峭拔，于此得坦麓。", 
            "照园建巳古，就旁聊搆筑。", 
            "断手今两年，新笋率成竹。", 
            "据榻一室幽，开窗万景足。", 
            "阳莎未改青，晚桂犹馀馥。", 
            "四时趣各异，一晌会偏独。", 
            "点笔泬寥天，清风与同穆。"
        ], 
        "title": "玉华岫作", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "古洞香山隩，锡名曰晞阳。", 
            "盘盘历曲栈，宛宛成回冈。", 
            "精舍构其间，冬温夏复凉。", 
            "四序无不佳，斯时景最良。", 
            "一窗暖日明，万嶂石林苍。", 
            "冰泉哀玉声，霜叶水晶光。", 
            "近郭与远村，烟里辨微茫。", 
            "披卷晤古人，获我中心藏。"
        ], 
        "title": "晞阳阿（即朝阳洞）", 
        "type": "古风", 
        "yun": "阳"
    }, 
    {
        "author": "弘历", 
        "era": "清", 
        "subtype": null, 
        "text": [
            "深堂寒不到，落日山逾静。", 
            "万籁于焉息，良夜即以永。", 
            "垆凝通夕篆，窗含古月影。", 
            "散闷惟观书，消閒亦烹茗。", 
            "忽忆蜀西军，顿使予心耿。"
        ], 
        "title": "夜", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "布施发馀资，非帑庸何害。", 
            "焕然兹一新，易名曰香界。", 
            "落成来瞻礼，苾刍腾梵呗。", 
            "于左搆精庐，小憩亦足快。", 
            "山木叶已落，纵目穷众态。", 
            "虽谢晚菊芳，未改风松籁。", 
            "俯眺涧口溪，一一分源派。", 
            "我闻金刚身，圆成无兴坏。", 
            "禅流颂悉檀，忌堕妄语戒。"
        ], 
        "title": "冬日游香界寺圣感西山西岁久惜颓败去夏偶曾游长诗纪其概", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "冬日故可爱，况在明窗间。", 
            "网轩静微风，蛎牖散嫩暄。", 
            "岁功验玉烛，时序窥铜浑。", 
            "三馀于焉适，万几聊以閒。", 
            "陡忆蜀西军，遐心数往还。"
        ], 
        "title": "明窗", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "瓦鸳霰先集，天衣云作同。", 
            "渐欲韬盾日，且喜收襄风。", 
            "今年秋麦佳，近远绿芃芃。", 
            "三白倘应时，可卜来年丰。", 
            "欲速习未除，盻雪先三农。", 
            "凡事豫则立，阴晴课初冬。"
        ], 
        "title": "阴", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "下舂落金翼，暮霭散曛黄。", 
            "温树稳栖鸦，冰疏含夜光。", 
            "雪后景气清，壶中松竹苍。", 
            "朵殿迥天半，猊垆避朔凉。", 
            "玉琴静徽轸，棐几堆缥缃。", 
            "居稽聊自得，昼短欣夜长。", 
            "三复蟋蟀诗，好乐期无荒。"
        ], 
        "title": "冬夜涵元殿", 
        "type": "古风", 
        "yun": "阳"
    }, 
    {
        "author": "王概", 
        "era": "清", 
        "subtype": "七言绝句", 
        "text": [
            "湖干路僻无车马，葭菼苍苍凉到天。", 
            "长日接䍦慵不著，草堂闲对鹭鸶眠。"
        ], 
        "title": "题画", 
        "type": "绝句", 
        "yun": "先"
    }, 
    {
        "author": "王旒", 
        "era": "清", 
        "subtype": "七言律诗", 
        "text": [
            "几回立马望清晖，才得攀萝入翠微。", 
            "一代客随流水去，三春梦逐落花飞。", 
            "云山西拥峰峦尽，烟壑东开草树稀。", 
            "我欲诛茅分片石，蹉跎不觉素心违。"
        ], 
        "title": "桃花岩", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "天际浮云去似归，雨馀爽气上生衣。", 
            "花宫露满仙人掌，朵殿风开玉女扉。", 
            "排槛丛芳醺蝶醉，泥窗薄縠透香微。", 
            "如秋景象秋前见，霜履冰坚已有几。"
        ], 
        "title": "赋得既雨晴亦佳", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "炎州佳种号离支，巴峡泸戎未足奇。", 
            "色写天霞连颗缀，影留闽月带根移。", 
            "酪浆雪质无能比，玉管云笺有所思。", 
            "梦里不知身是梦，还如赐食寝门时。"
        ], 
        "title": "食荔支有感", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "绿满晴郊生意滋，杨丝风袅玉鞭垂。", 
            "湖山色澹新图列，禾黍香浓爽籁吹。", 
            "但是对时廑育物，何须观稼始吟诗。", 
            "宜旸最喜秋阳曝，一缕残云归岫迟。"
        ], 
        "title": "秋日郊行", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "碧桐珠露共徘徊，无那丁丁玉漏催。", 
            "白帝今朝传令至，黄姑昨夜带秋来。", 
            "蝉声似让蛩声急，月影依然镜影开。", 
            "底事人间儿女子，蛛丝棕盒正相猜。"
        ], 
        "title": "七夕后一日立秋", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "树吟溪响复蛩鸣，秋到人间信有声。", 
            "爽籁吹销玫陛绿，晶阳照彻绮窗明。", 
            "每因代谢观天运，时对荣枯验物情。", 
            "阅罢封章课经史，肯教玩愒度平生。"
        ], 
        "title": "新秋试笔", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "何分嫩紫与柔红，绣错窗前带露丛。", 
            "乍认无名偏有艳，时看笑雨复悲风。", 
            "临池娇态含明镜，傍砌寒芳藉落桐。", 
            "最是女夷偏惜岁，宛疑春到小园中。"
        ], 
        "title": "阶砌秋英烂然因而有赋", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "飒爽檐帷生薄寒，梧桐枝上玉阑干。", 
            "云飞别岫当轩暗，雨过前溪隔座看。", 
            "声泻池荷吟凤管，点催檐瓦弄珠丸。", 
            "西山拟望秋晴黛，烟屿鸥波正渺漫。"
        ], 
        "title": "琼华楼对雨", 
        "type": "律诗", 
        "yun": "寒"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "玉露金风酝早秋，结璘池馆倍堪游。", 
            "影流碧瓦辉鳷鹊，光耀银河浴斗牛。", 
            "香棹轻移荷芰浦，锦帆飞渡凤麟洲。", 
            "心将素宇同寥阔，宫漏听催午夜筹。"
        ], 
        "title": "秋夜泛月", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "应候金风爽透帷，王孙花下欲归时。", 
            "乍听此夕繁如是，因识鸣秋竟不疑。", 
            "梦入寒丛同蘧栩，语来露砌许犹夷。", 
            "云和丝竹无须奏，搦管閒吟有所思。"
        ], 
        "title": "蛩", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "漫漫氛霭蔽林庐，谁道天衣祗五铢。", 
            "壶里山河银匼匝，诗中池馆玉模糊。", 
            "宜晴最是三庚尾，望岁欣当七月图。", 
            "伫看秋阳辉碧宇，验农底用问农夫。"
        ], 
        "title": "雾", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "旧日殊勋定月支，维藩今复寄边陲。", 
            "每因章奏知忠恳，却为贤劳费解推。", 
            "土拓不誇戎马绩，烽销常慰庙堂思。", 
            "汉家定远何须道，方识首猷万载垂。"
        ], 
        "title": "赐定边左副将军超勇亲王额驸策令", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "绣旗遥指白云涯，翠辇经临梵帝家。", 
            "偶晤真僧参指月，旋瞻古佛卧袈裟。", 
            "山川入望成图画，草木当秋总静嘉。", 
            "旧日今朝原不隔，试看阶际水萍花。"
        ], 
        "title": "赐普觉青崖和尚叠旧作韵", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "屏山积翠水澄潭，飒沓衣襟爽气含。", 
            "夹岸垂杨看绿褪，映波晚蓼正红酣。", 
            "风来谷口溪鸣瑟，雨过河源天蔚蓝。", 
            "十里稻畦秋早熟，分明画里小江南。"
        ], 
        "title": "青龙桥晓行 其一", 
        "type": "律诗", 
        "yun": "覃"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "猎猎金飔荡綵斿，迎凉辇上露华流。", 
            "横桥雁齿回朱舫，远浦兰苕起白鸥。", 
            "禾黍香中千顷翠，梧桐风里十分秋。", 
            "凭舆喜动丰年咏，却忆三春午夜忧。"
        ], 
        "title": "青龙桥晓行 其二", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "山翠迎人望里佳，偶来兰若一开怀。", 
            "云归别岫松当户，风入疏棂客到斋。", 
            "僧指苔碑题古迹，鸟传佛偈噪秋槐。", 
            "徘徨讵肯耽幽静，行漏丁丁报午牌。"
        ], 
        "title": "普觉寺杂咏 其一", 
        "type": "律诗", 
        "yun": "佳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "石门古树自相扶，信是仙区别有区。", 
            "藓匝庭前留鹤篆，泉流阶下到僧厨。", 
            "经台法雨飘莲社，静室禅心息苾刍。", 
            "鹫岭祗园谁得至，人间此地料应无。"
        ], 
        "title": "普觉寺杂咏 其二", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "廿年春色閟灵园，徙倚空怀岁月奔。", 
            "雨过药栏花解笑，风回琴沼水添痕。", 
            "璇题耀日瞻飞白，绮席当秋想弄孙。", 
            "心法从来含治法，讨源深愧未穷源。"
        ], 
        "title": "讨源书屋恭瞻皇祖御笔", 
        "type": "律诗", 
        "yun": "元"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "迟开欲问女夷囊，今日欣看拂槛芳。", 
            "嘉卉解迎秋半节，金枝齐放月中香。", 
            "珠声时坠瀼瀼露，雾气常霏曲曲廊。", 
            "纵使素灵多羽卫，供馀丹粟九秋粮。"
        ], 
        "title": "桂（中秋前一日作）", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "岚光波影斗新晴，楼观图云镜里明。", 
            "八月桂风天半馥，西山晓翠座中横。", 
            "苔纹点砌排棋局，霞缕飞空曳綵旌。", 
            "更喜晶阳辉素宇，诗情人意共秋清。"
        ], 
        "title": "秋日瀛台", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "别馆离宫迤逦开，虚庭古砌足苍苔。", 
            "花承白露知秋到，鸟噪绿槐讶客来。", 
            "云避羲轮辉素宇，风吹窗网净纤埃。", 
            "拈吟多少劭农意，不为巡游骋赋才。"
        ], 
        "title": "秋日南苑行宫", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "桂轮如水露如珠，景入秋晨别样殊。", 
            "紫气亘川驰野马，红云拥岛上金乌。", 
            "写空北雁眠初起，弄影东枝翠相扶。", 
            "最是伯驹工绘事，海天旭日早成图。"
        ], 
        "title": "晓", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "林野萧疏晓气寒，金风过处草声乾。", 
            "天高云影留微缕，水落沙纹作浅澜。", 
            "雁字写残青汉迥，马声嘶断绿皋宽。", 
            "分明去岁边关景，只少枫黄与槲丹。"
        ], 
        "title": "野景", 
        "type": "律诗", 
        "yun": "寒"
    }, 
    {
        "author": "王新命", 
        "era": "清", 
        "subtype": "五言律诗", 
        "text": [
            "昔来南浦日，此地只孤城。", 
            "黾勉行吾拙，艰难任世情。", 
            "有心筹国用，无力赡民生。", 
            "赢得清风去，飘然两袖轻。"
        ], 
        "title": "别江右 其一", 
        "type": "律诗", 
        "yun": "庚"
    }, 
    {
        "author": "王新命", 
        "era": "清", 
        "subtype": "五言律诗", 
        "text": [
            "才见烽烟靖，灾荒又叠闻。", 
            "按图稽户口，旷野少耕耘。", 
            "下诏怜余子，蠲租出圣君。", 
            "不才惭贾傅，宵旦独殷勤。"
        ], 
        "title": "别江右 其二", 
        "type": "律诗", 
        "yun": "文"
    }, 
    {
        "author": "王新命", 
        "era": "清", 
        "subtype": "五言律诗", 
        "text": [
            "已知民力竭，仰屋强持筹。", 
            "到处分铜虎，谁能运木牛。", 
            "檄书频夜至，飞挽几时休。", 
            "幸荷皇天佑，无贻覆餗忧。"
        ], 
        "title": "别江右 其三", 
        "type": "律诗", 
        "yun": "尤"
    }, 
    {
        "author": "王摅", 
        "era": "清", 
        "subtype": null, 
        "text": [
            "禄山陷两京，唐室势如沸。", 
            "玄元庙一哭，义声震天地。", 
            "誓死守孤城，非云事必济。", 
            "自覆潼关师，乘舆久奔避。", 
            "贼议图江淮，凭兹一旅制。", 
            "不然鼓而南，谁断其右臂？", 
            "惜乎四百战，食尽终颠踬。", 
            "城陷逾三日，援师镐始至。", 
            "杀贼虽无成，藉以卫神器。", 
            "从此朔方兵，收京功乃遂。", 
            "赫赫精忠祠，允宜祀百世。", 
            "黄巾遍郊坰，明季遭倾毁。", 
            "吕侯还旧观，匪曰穷奇丽。", 
            "偶客梁宋间，抠衣拜阶戺。", 
            "冕旒坐中央，左右南雷侍。", 
            "动我忠义心，一消疲苶气。", 
            "剔藓读残碑，岘山同堕泪。"
        ], 
        "title": "谒睢阳庙", 
        "type": "古风", 
        "yun": null
    }, 
    {
        "author": "王摅", 
        "era": "清", 
        "subtype": null, 
        "text": [
            "我所居兮在海滨，未登高丘望远海。", 
            "行入深山尽是山，银台金阙瞻安在？", 
            "昨投汤院雨翻盆，电激雷轰众壑奔。", 
            "兹山雨后当铺海，旋因观海登天门。", 
            "天门削成去天尺，历尽危梯上绝壁。", 
            "弥勒龛中一宿留，晓起白云千里积。", 
            "非烟非雾铺虚空，时为车盖时为龙。", 
            "诸峰没趾渐及顶，初由肤寸弥寰中。", 
            "天吴仿佛舞其下，万里无际连苍穹。", 
            "是时罡风吹蓬蓬，听如击鼓冯夷宫。", 
            "更疑射蛟海水赤，一轮照曜扶桑东。", 
            "须臾解駮浪纹静，玉池开放千芙蓉。", 
            "人间万事皆桑田，惟斯亘古无变迁。", 
            "尘寰局蹐真可怜，胡弗蹈海如鲁连。", 
            "三山驱走置眼前，对之欲往心悠然。", 
            "长愿采药山中眠，朝朝来往蓬莱巅。", 
            "帝乡未遂平生志，从此浮槎天汉边。"
        ], 
        "title": "黄海歌", 
        "type": "古风", 
        "yun": null
    }, 
    {
        "author": "王摅", 
        "era": "清", 
        "subtype": "七言律诗", 
        "text": [
            "萧条古堞树栖乌，载拜祠门落日孤。", 
            "报父有心终覆楚，杀身无计可存吴。", 
            "英雄忠孝留天壤，山水苍凉失霸图。", 
            "回首荒台麋鹿地，属镂遗恨满姑苏。"
        ], 
        "title": "谒伍相国祠", 
        "type": "律诗", 
        "yun": "虞"
    }, 
    {
        "author": "王摅", 
        "era": "清", 
        "subtype": "七言律诗", 
        "text": [
            "欲叩君门万里赊，惊闻远戍度龙沙。", 
            "文章只道金难铄，谣诼翻成玉有瑕。", 
            "减死蔡邕方出塞，哀时庾信未还家。", 
            "可怜交橐归来日，岂有明珠载一车。"
        ], 
        "title": "闻汉槎谪戍宁古塔", 
        "type": "律诗", 
        "yun": "麻"
    }, 
    {
        "author": "王摅", 
        "era": "清", 
        "subtype": "七言律诗", 
        "text": [
            "相逢只道此生休，解网归来话昔游。", 
            "幸免无家投朔漠，那堪有弟作累囚。", 
            "云山渐慰思乡梦，风雪仍含出塞愁。", 
            "不觉喜深悲转集，潺湲双泪为君流。"
        ], 
        "title": "喜吴弘人闻夏南还", 
        "type": "律诗", 
        "yun": "尤"
    }, 
    {
        "author": "王摅", 
        "era": "清", 
        "subtype": "七言律诗", 
        "text": [
            "闻君才上摘星楼，又到濡须坞口游。", 
            "胜地山川曾百战，故人烟雨只孤舟。", 
            "苍苍楚水蒹葭晚，漠漠江田粳稻秋。", 
            "应有陈蕃悬榻待，免悲王粲滞荆州。"
        ], 
        "title": "怀许九日", 
        "type": "律诗", 
        "yun": "尤"
    }, 
    {
        "author": "王摅", 
        "era": "清", 
        "subtype": "七言律诗", 
        "text": [
            "挂席西风桂桨轻，扁舟又次吕蒙城。", 
            "身如枯叶方愁落，心似残潮未肯平。", 
            "宿雨河桥横酒旆，晚烟村店聚鸡声。", 
            "故园归去无多路，每念劳劳重怆情。"
        ], 
        "title": "吕城病归", 
        "type": "律诗", 
        "yun": "庚"
    }, 
    {
        "author": "王摅", 
        "era": "清", 
        "subtype": "七言律诗", 
        "text": [
            "无端来作五羊游，节近登高上此楼。", 
            "海气溟蒙山绕郭，天风浩荡客悲秋。", 
            "飘逢且喜云生屐，簪菊应羞雪满头。", 
            "乡国茫茫何处是，珠江一片夕阳愁。"
        ], 
        "title": "重阳前一日登镇海楼", 
        "type": "律诗", 
        "yun": "尤"
    }, 
    {
        "author": "王摅", 
        "era": "清", 
        "subtype": "七言律诗", 
        "text": [
            "祠堂突兀倚江开，瞻拜空馀海燕哀。", 
            "只道主由金镜致，岂知兵为玉环来。", 
            "文章自昔传徐碣，香火常新傍舜台。", 
            "风度依然凭想像，停舟一荐渚蘋回。"
        ], 
        "title": "张文献公祠", 
        "type": "律诗", 
        "yun": "灰"
    }, 
    {
        "author": "王照圆", 
        "era": "清", 
        "subtype": "五言律诗", 
        "text": [
            "顿觉阳和至，迎春早吐花。", 
            "风来舒绿叶，律转斗黄葩。", 
            "冻蝶惊新梦，寒蜂出旧衙。", 
            "预知天地意，逐暖露光华。"
        ], 
        "title": "迎春花", 
        "type": "律诗", 
        "yun": "麻"
    }, 
    {
        "author": "王照圆", 
        "era": "清", 
        "subtype": "七言律诗", 
        "text": [
            "《籑诂》研经万卷收，嫏嬛仙馆翠烟浮。", 
            "斋名积古从公定，室有藏书是母留。", 
            "俭素时妆无一点，丹青小照足千秋。", 
            "应知淡月疏桐夜，缅想音容在选楼。"
        ], 
        "title": "题阮太师母石室藏书小照", 
        "type": "律诗", 
        "yun": "尤"
    }, 
    {
        "author": "王鹏运", 
        "era": "清", 
        "subtype": null, 
        "text": [
            "渐觉新寒上被池，曲屏山亚梦云敧。", 
            "团团明月影愁窥。", 
            "试展眉图迷眼缬，暗移裙钗惜腰肢。", 
            "刀圭难已有情痴。"
        ], 
        "title": "浣溪沙  拟梅屋", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "小窗西日透纹纱，飞尘生影花。", 
            "似闻将雨报林鸦。", 
            "啼声清润些。", 
            "风荡漾，树夭斜。", 
            "晴光憎暮霞。", 
            "卧惊残溜响檐牙。", 
            "煖瓶新试茶。"
        ], 
        "title": "阮郎归  拟清溪", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "彩扇初閒，疏砧催断。", 
            "云山北向征人远。", 
            "惊尘莫漫怨飘风，岫眉好试新妆面。", 
            "梦境迷离，心期千万。", 
            "丝丝缕缕愁难剪。", 
            "不辞舞袖为君垂，琐窗云雾知深浅。"
        ], 
        "title": "蹋莎行", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "水云如梦阻盟鸥，烟草乱汀洲。", 
            "寂寥幽意谁会，愁入曲江秋。", 
            "空揽镜，漫登楼。", 
            "暗吴钩。", 
            "青山隐几，乌角寻邻，臣甫低头。"
        ], 
        "title": "诉衷情  用梦窗韵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "霜信骤。", 
            "消得惊秋人瘦。", 
            "昨日红莲今日藕。", 
            "断肠君信否。", 
            "人世悲欢原偶，休怨雨云翻覆。", 
            "宝玦珊瑚珍重取，五陵佳气有。"
        ], 
        "title": "谒金门", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "山色落层城。", 
            "部为尘多减旧青。", 
            "只有看山前度客，愁生。", 
            "独倚高楼眼倦横。", 
            "檐角暮云停。", 
            "怀远伤高泪欲倾。", 
            "昨梦横汾西去路，声声。", 
            "塞雁惊寒不忍听。"
        ], 
        "title": "南乡子", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "边声沈沈雁共语，作一天愁绪。", 
            "望极关河，寒深云欲度。", 
            "天涯何限旧侣，枉自恋、楼台高处。", 
            "断梦都忘，衾尘谁念取。"
        ], 
        "title": "关河令", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "年年芳事厌唐花，梦想江梅烟蒳。", 
            "谁信铜瓶冰合，愁对寒云压。", 
            "老去无味已多时，冻酒和愁频呷。", 
            "寄语寒香休怯，好趁元绥腊。"
        ], 
        "title": "胡捣练", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "檀栾金碧楼台好，谁打霜花稿。", 
            "半生心赏不相违，难得劫灰红处画图开。", 
            "清愁閒对阑干起，自惜丹铅意。", 
            "疏林老屋短檠边，便是等閒秋色尽堪怜。"
        ], 
        "title": "虞美人  题校梦龛图", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "槐叶落，露槃空。", 
            "梦怯催妆，夜阑不闻长乐钟。", 
            "玉蟾香齧冷西风。", 
            "恨随呜咽水、御沟东。"
        ], 
        "title": "遐方怨", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "驻云谁按酒边词，翠袖冷、残醺未唤。", 
            "新莺旧燕自家春，底与较、梦长梦短。", 
            "隔花泪眼。", 
            "烂锦年芳盼断。", 
            "东皇未必负春人，只荡得、暗愁一点。"
        ], 
        "title": "锯解令", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "愁里清尊莫放停，笑看伶锸是归程。", 
            "绕树奇鸧啼不止，曾几，旧时春色酒边青。", 
            "识字毫端通画意，审音窌畔得宫声。", 
            "活计安排支枕睡，谁醉，生先无梦也无醒。"
        ], 
        "title": "定风波  和瞻园韵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "天外冥鸿不可招，十年心迹负团瓢。", 
            "老境苍寒谁慰藉、月轮高。", 
            "懒到冬山惟耐睡，愁呼浊酒等閒浇。", 
            "赖有梅梢春信逗、两三椒。"
        ], 
        "title": "山花子", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "好山不入时人眼，每向人家稀处见。", 
            "浓青一桁拨云来，沈恨万端如雾散。", 
            "山灵休笑缘终浅，作计避人今未晚。", 
            "十年缁尽素衣尘，雪鬓霜髯尘不染。"
        ], 
        "title": "玉楼春 其一", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "难刬是愁根，连天没烧痕。", 
            "漫萋萋、回首青门。", 
            "陌上铜驼如解语，定相向、怨王孙。", 
            "别恨共谁论，凭高空断魂。", 
            "更无烦、腊鼓催春。", 
            "不见潜行悲杜老，曲江上、几声吞。"
        ], 
        "title": "唐多令  衰草和穗平", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "华发对山青，客梦零星。", 
            "岁寒濡呴慰劳生。", 
            "断尽愁肠谁会得，哀雁声声。", 
            "心事共疏檠，歌断谁听。", 
            "墨痕和泪渍清冰。", 
            "留得悲秋残影在，分付旗亭。"
        ], 
        "title": "浪淘沙  自题庚子秋词后", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "和愁凭。", 
            "槛曲冷、迤逦斜阳影。", 
            "凄迷一角残山，心事遥天催暝。", 
            "飞鸿送响，惊独客、空堂酒初醒。", 
            "飐清霜、几叶宫槐，乱鸦如墨栖定。", 
            "谁念旧日神州，看青暗、齐烟九点寒凝。", 
            "清渭东流无消息，衰泪与、银瓶水迸。", 
            "长歌断、悲风自发，正尘黯、铜驼泣露梗。", 
            "问柴桑、甚日归来，就荒空忆三径。"
        ], 
        "title": "尉迟杯  次沤尹寄弟韵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "百合熏薇，千丝袅玉，氤氲小叶初展。", 
            "翠缕筠筒，炷添螺甲，约略海南春浅。", 
            "温黁半袖，浑不数、牟尼珠串。", 
            "点检西溪旧制，枨触玉台残怨。", 
            "绝怜麝尘捣遍。", 
            "怕蛮腥、等閒还染。", 
            "算只翠篝留得，旧情一线。", 
            "芳讯依然月底，甚泛入槎风似天远。", 
            "纤缕萦帘，南云梦剪。"
        ], 
        "title": "天香  鹿港香", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "城南城北云如墨，纷纷点空零乱。", 
            "落日呼群，惊风坠翼，极目平林恨满。", 
            "萧条岁晚。", 
            "是几度朝昏，玉颜轻换。", 
            "露泣宫槐，夜寒相与诉幽怨。", 
            "新巢安否漫省，绕枝栖未定，珍重霜霰。", 
            "坏堞军声，长天月色，谁识归飞羽倦。", 
            "江湖梦远。", 
            "记噪影樯竿，舵楼风转。", 
            "意绪何堪，白头搔更短。"
        ], 
        "title": "齐天乐  鸦", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "和愁带恨，凭得阑干破。", 
            "消息问梅魂，料伤春、未应偏我。", 
            "寒灰心死，犹自拨阴何，堪绝倒，子桑琴，裹饭知谁过。", 
            "催年腊鼓，不听情犹可。", 
            "吟袖贮寒多，共西山、冻眉深锁。", 
            "微茫斗外，愁认帝王州，自酹酒，问东皇，真个春回么。"
        ], 
        "title": "蓦山溪  梦中得句，与此解起句适合，因足成之", 
        "type": "词", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "金川久逆命，有征遣王师。", 
            "临冲习古法，兹来阅熊罴。", 
            "子弟夙所称，有勇方兼知。", 
            "肉薄无坚城，先声谅在兹。", 
            "就近宿香山，名园号静宜。", 
            "冬山虽寂寞，松竹馀丰姿。", 
            "谷风峭且寒，复陶犹不支。", 
            "嗟嗟我征夫，严冬将发辎。", 
            "人土非所利，善守在四夷。", 
            "是役岂得已，予心众谅之。", 
            "敌忾藉人和，助顺凭天时。", 
            "地利讵足守，擒虏夫何疑。", 
            "勖哉鹰扬旅，策勋竹帛垂。"
        ], 
        "title": "静宜园驻跸", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "一泓贮天半，百道飞峡侧。", 
            "林霏紫翠光，风潋金碧色。", 
            "高人坐槃陀，胜饮八功德。"
        ], 
        "title": "题周鲲仿唐寅终南十景图 其一 金碧潭", 
        "type": "古风", 
        "yun": "职"
    }, 
    {
        "author": "弘历", 
        "era": "清", 
        "subtype": null, 
        "text": [
            "屈平未沉湘，杜甫犹客蜀。", 
            "千古只一室，幽栖景芳躅。", 
            "萝径人迹稀，吾书吾还读。"
        ], 
        "title": "题周鲲仿唐寅终南十景图 其二 草堂", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "迥蹑云霞表，下视日月行。", 
            "辋水淙绝崖，砉然天乐声。", 
            "茅龙立可骑，无须九转成。"
        ], 
        "title": "题周鲲仿唐寅终南十景图 其三 倒景台", 
        "type": "古风", 
        "yun": "庚"
    }, 
    {
        "author": "弘历", 
        "era": "清", 
        "subtype": null, 
        "text": [
            "乔柯富嘉荫，结宇堪晤息。", 
            "清风与明月，静观皆自得。", 
            "一编在手中，世人应不识。"
        ], 
        "title": "题周鲲仿唐寅终南十景图 其四 樾馆", 
        "type": "古风", 
        "yun": "职"
    }, 
    {
        "author": "弘历", 
        "era": "清", 
        "subtype": null, 
        "text": [
            "勃溪无亩平，结此桃烟廷。", 
            "与俱惟颢气，永镇兮太宁。", 
            "杖策层巅者，不舟而武陵。"
        ], 
        "title": "题周鲲仿唐寅终南十景图 其五 桃烟廷", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "有石白可漱，有泉清可枕。", 
            "微风时拂之，潋滟叠云锦。", 
            "至乐合杳冥，浮荣何苒荏。"
        ], 
        "title": "题周鲲仿唐寅终南十景图 其六 云锦淙", 
        "type": "古风", 
        "yun": "寝"
    }, 
    {
        "author": "弘历", 
        "era": "清", 
        "subtype": null, 
        "text": [
            "穴崖以为室，偃仰其中处。", 
            "有客抱琴来，或是成连侣。", 
            "神契妙参同，轩轩兴霞举。"
        ], 
        "title": "题周鲲仿唐寅终南十景图 其七 洞元室", 
        "type": "古风", 
        "yun": "语"
    }, 
    {
        "author": "弘历", 
        "era": "清", 
        "subtype": null, 
        "text": [
            "万木郁蜚云，众泉泌鸣玉。", 
            "拂轸试一写，不作招隐曲。", 
            "境寂夫何妨，高人乐事足。"
        ], 
        "title": "题周鲲仿唐寅终南十景图 其八 涤烦矶", 
        "type": "古风", 
        "yun": "沃"
    }, 
    {
        "author": "弘历", 
        "era": "清", 
        "subtype": null, 
        "text": [
            "叠树不论层，蔚作羃翠庭。", 
            "霏烟几缕白，漏天数片青。", 
            "重见苏东坡，携来择胜亭。"
        ], 
        "title": "题周鲲仿唐寅终南十景图 其九 羃翠庭", 
        "type": "古风", 
        "yun": "青"
    }, 
    {
        "author": "弘历", 
        "era": "清", 
        "subtype": null, 
        "text": [
            "科头倚涧松，涧草幽蒙茸。", 
            "解黻适素襟，水碧希仙踪。", 
            "佺羡望未至，白云重复重。"
        ], 
        "title": "题周鲲仿唐寅终南十景图 其十 期仙磴", 
        "type": "古风", 
        "yun": "冬"
    }, 
    {
        "author": "弘历", 
        "era": "清", 
        "subtype": null, 
        "text": [
            "伊余有宿心，对雪无不喜。", 
            "今岁已两逢，此复胜于彼。", 
            "恰在仲冬月，偶驻南海子。", 
            "银甸致更佳，玉林花散蘤。", 
            "岂惟纵目欣，为惬祈年美。", 
            "念我同心佐，率彼诸军士。", 
            "驱驰冒严寒，萦怀曷能己。"
        ], 
        "title": "雪（十一月初九日）", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "履端首祚肇昌辰，敛时五福锡庶民。", 
            "三百六旬中一日，富贵贫贱皆欣春。", 
            "春雷送响飘瑞叶，唐花底用催三叠。", 
            "青皇布令穆其舒，有脚韶光熙以捷。", 
            "捷转韶光实快哉，花笺綵笔吟兴催。", 
            "东风吹西触物回，迅共西川凯报来。"
        ], 
        "title": "新正试笔", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "熊熊乍认朝霞衬，规规半露秋蟾晕。", 
            "桂生不斫吴刚刃，葆光蕴藻沉以润。", 
            "击之岂减云门韵，庇荫嘉谷赞灵运。", 
            "球图之间永为镇，寸阴是竞式前训。"
        ], 
        "title": "汉玉半璧", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "暖融雨淅淅，寒凝雪绥绥。", 
            "犹是孟春月，雨雪咸所宜。", 
            "云容不放晴，物意潜含滋。", 
            "渥泽遍遐迩，造物恩无私。", 
            "屈指几年来，曾不数遇之。", 
            "卜麦乐无斁，祈农志弥寅。"
        ], 
        "title": "雪", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "迩日未行幸，不知春色来。", 
            "今朝凤城外，绿草迎人佳。", 
            "含烟绣村篱，浥润霏塍隈。", 
            "菀枮谁为之，消息有是哉。", 
            "观象得至理，韦编不须开。"
        ], 
        "title": "草色", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "他山之石琢磨之，古文缪篆精且奇。", 
            "不一其人亦异时，何来荟萃珍无遗。", 
            "如入五都纷陆离，纽检错见龟坛螭。", 
            "切牙铸金徒尔为，印统漫惜差毫釐。", 
            "刻舟求剑达者嗤，一再考玩有所思，抑埴者谁葆者谁。"
        ], 
        "title": "汉玉图章歌", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "去岁花朝客中度，驿路烟光看似雾。", 
            "青旗步障纵未张，节物春郊欣共遇。", 
            "今岁花朝居法宫，一例韶辰兴不同。", 
            "椒阁锦衾仍有烂，药栏红雨了无踪。", 
            "花朝花朝嗟尔胡为乎来哉，亘千古祗此日子，鲜教人喜，多助人哀。", 
            "所以释迦老子證无生，忍于此日度未来。", 
            "世均令形如槁木心如灰。"
        ], 
        "title": "花朝放歌行", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "迩日常作阴，足觇天地和。", 
            "北方艰春雨，虑少岂虑多。", 
            "孟春膏泽普，生意绿婆娑。", 
            "仲月已过望，举趾闻农歌。", 
            "浃旬知可待，朝暮早延俄。", 
            "筹边虑稍纾，祈年忧则那。"
        ], 
        "title": "阴", 
        "type": "古风", 
        "yun": "歌"
    }, 
    {
        "author": "弘历", 
        "era": "清", 
        "subtype": null, 
        "text": [
            "已欣云意浓，复虑风势作。", 
            "今春胜往春，便晴不为恶。", 
            "而我重祈年，沾足心乃乐。", 
            "入夜鸣条寂，泠泠听约略。", 
            "竹叶声乍传，檐牙响争落。", 
            "喜剧不成眠，遐心到村郭。", 
            "及晨试新耕，雀忭当何若。"
        ], 
        "title": "夜雨", 
        "type": "古风", 
        "yun": "药"
    }, 
    {
        "author": "弘历", 
        "era": "清", 
        "subtype": null, 
        "text": [
            "一拳之石泰华同，一勺之水溟渤通。", 
            "於何见之於盆中，一株天下无真松。", 
            "问年火劫为始终，问形势欲拿云空。", 
            "春风秋月郁葱葱，梢为华盖身为龙。", 
            "不随绮里夏黄公，汉廷待诏来东方。", 
            "铁干硉矹神以丰，忆我盘山曾道逢。", 
            "又忆貌者苏髯翁，前遇定武时在冬。", 
            "吟哦雪浪兴不穷，石盆宛在翁无踪，松乎松乎翠自浓。"
        ], 
        "title": "题盆中偃松树歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "今年天惠均，春膏近远同。", 
            "适以武功就，展谒驾言东。", 
            "渔阳四境间，二麦皆芃芃。", 
            "绿意含风新，生机饱露浓。", 
            "屈指十三年，此景得未逢。", 
            "饼饵或可期，仓箱讵易充。", 
            "乐岁志云慰，忧民心曷穷。"
        ], 
        "title": "麦", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "地僻一室幽，春深满院碧。", 
            "生机老益坚，粗皮古而泽。", 
            "我来对贞干，拂我琴斋席。", 
            "窗外弄影疏，庭前吟籁剧。", 
            "别我曾几度，风月等过客。", 
            "兴会发今宵，景光缅畴昔。"
        ], 
        "title": "荫榆书屋作", 
        "type": "古风", 
        "yun": "陌"
    }, 
    {
        "author": "弘历", 
        "era": "清", 
        "subtype": null, 
        "text": [
            "离宫据平楚，结搆戒巧奇。", 
            "颇欣轩宇幽，驻跸适所宜。", 
            "春风三月和，窣地绿杨枝。", 
            "寻途得其门，入室搴我帷。", 
            "我几净以陈，凭之吟我诗。", 
            "犹忆去年秋，蜀川羽檄驰。", 
            "谒陵曾驻此，筹边劳思维。", 
            "爰命同心臣，为我视六师。", 
            "启行舍县城，五里近在兹。", 
            "南望塔影孤，尚馀离别思。", 
            "何期三捷迅，振旅歌采薇。", 
            "匪惟慰契阔，亦用纾畴咨。", 
            "休养有后图，遑敢弛敬寅。"
        ], 
        "title": "良乡行宫晚坐", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "行宫潇洒地，春宵偶栖迟。", 
            "轩阁静以佳，起居适所宜。", 
            "万窍声既息，封章亦罢披。", 
            "宝鸭兰烟灺，银檠莲燄垂。", 
            "回忆一月前，频问羽檄时。", 
            "夫岂愿佳兵，曾闻诘戎师。", 
            "集事赖贤臣，革心徕远夷。", 
            "居安益兢兢，永言念在兹。"
        ], 
        "title": "夜", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "清和天气佳，膏泽远迩逮。", 
            "二麦既望秋，禾黍亦均艺。", 
            "往年春苦旱，愁雨都成例。", 
            "今岁何厚幸，优渥沾天惠。", 
            "淡荡天宇明，极目空澄际。", 
            "时纵作微风，风止无尘翳。", 
            "予心以稍慰，庶政筹次第。", 
            "况复息兵戎，来格服番裔。", 
            "贤辅日赞襄，庶明职交励。", 
            "永维保泰机，乾勉持盈计。"
        ], 
        "title": "清和", 
        "type": "古风", 
        "yun": "霁"
    }, 
    {
        "author": "弘历", 
        "era": "清", 
        "subtype": null, 
        "text": [
            "摛藻堂边一株柏，根盘厚地枝挐天。", 
            "八千春秋仅传说，厥寿少当四百年。", 
            "御园松柏森森列，居然巨擘标苍颜。", 
            "粗皮硉兀心不死，倚壁如拍洪崖肩。", 
            "左日右月为两目，春草秋花参四禅。", 
            "仙人炼气不炼肉，形若槁木神乃全。", 
            "昔者公旦象六爻，是为九二见在田。", 
            "又如瑶池会王母，赤松子应领群仙。", 
            "韦偃直干不可得，而今谁者以神传。", 
            "洪宣承平此曾阅，甲申桑海无还丹。", 
            "乔木颇与世臣类，作歌讵止斐鸿篇。"
        ], 
        "title": "御花园古柏行", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "伊谁割璞为磨锼，蟠夔直纹制从周。", 
            "博山应薄遗炎刘，肯教甲煎艳香留。", 
            "宝兹韫德兼刚柔，虹光十丈屋梁浮。"
        ], 
        "title": "咏玉炉", 
        "type": "古风", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "墨迹与钩模，品如形影分。", 
            "千秋赏鉴家，聚讼徒纷纷。", 
            "二帖名久膻，片羽真不真。", 
            "贞观暨绍兴，小玺文如新。", 
            "聊当面目观，还轻耳食伦。"
        ], 
        "title": "题王羲之七月都下二帖真迹卷", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "浮云不惹远峰尖，天宇高空挂晓蟾。", 
            "平楚昨来看绿减，遥林今后想丹添。", 
            "漫言春色曾无匹，信是秋光却可兼。", 
            "策马微吟衣袖爽，金风玉律入清拈。"
        ], 
        "title": "爽", 
        "type": "律诗", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "日长山静绿梧稠，坐听沿阶活水流。", 
            "一室萧然惟四壁，片言得意足千秋。", 
            "心将太宇同寥阔，意与閒云共去留。", 
            "掩卷匡床高卧处，蝶原是我我原周。"
        ], 
        "title": "题仇英桐阴昼静图", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "万顷黄云我稼同，腰䥥欣看刈金风。", 
            "稍纾眉蹙筹晴雨，敢懈心忧说稔丰。", 
            "村舍烟浓新饼熟，陇畦露润晚牟芃。", 
            "淮扬异涨今消否，几度思量倍省躬。"
        ], 
        "title": "纳稼", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "淅沥声中玉枕支，新凉几许费嗟咨。", 
            "湿淋蛩怨阶旁藓，冷逼乌眠苑外枝。", 
            "秋垄乍欣滋麦候，茅檐还虑授衣时。", 
            "由来治理惭三五，不寐中宵展转思。"
        ], 
        "title": "秋夜雨", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "松柏青青槐柳黄，登高把菊作重阳。", 
            "卧楹写雾轩窗迥，飞观图云翰墨香。", 
            "檐铎风声传梵呗，稻畦秋景貌江乡。", 
            "吟馀试看前春句，树影依然上粉墙。"
        ], 
        "title": "心远阁秋眺", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "飞阁凌云切太清，金风玉露丽仙京。", 
            "登高讵畅吟秋兴，献寿还申爱日情。", 
            "亘野青螺凝翠巘，沿堤锦雀绽寒英。", 
            "远郊近墅纷如画，望里欣闻打稻声。"
        ], 
        "title": "九日侍皇太后登高", 
        "type": "律诗", 
        "yun": "庚"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "抚字心劳我尔同，西成欣阅异车攻。", 
            "应筹教化缘加富，莫弛忧勤恃屡丰。", 
            "路不拾遗非郅治，野多滞穗始淳风。", 
            "清时讵贵催科巧，休养还期尽乃衷。"
        ], 
        "title": "今年直𨽻秋收倍常凭舆有喜因示接驾众官", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "去岁龙沙人射雁，今年蓟野雁书人。", 
            "一般剪烛吟行帐，几个冲烟度远津。", 
            "月色写空珠露白，沙痕涨浦縠波新。", 
            "衡阳此去来应速，好带洞庭湖上春。"
        ], 
        "title": "闻雁", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "秋日悬清丽太虚，鸣鞭飒爽拂衣裾。", 
            "野花缀露溶溶润，村树经风渐渐疏。", 
            "人指青帘寻酒贳，鸟衔翠羽带烟梳。", 
            "诗成不用奚囊记，付与横空雁字书。"
        ], 
        "title": "晓行", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "忆昔髫年沐宠光，于今忍读闵予章。", 
            "望中松柏云霞护，梦里音容岁月长。", 
            "孺慕那穷终古恨，眇躬自问绍庭方。", 
            "趋陪百尔歌思切，尚有当时鸳鹭行。"
        ], 
        "title": "恭谒景陵感成长句二首 其一", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "去年雁塞驻离宫，有恨霜乌语井桐。", 
            "今岁鼎湖瞻玉剑，无声石马立秋风。", 
            "目穷碧汉孤云白，泪洒寒皋落日红。", 
            "翠柏丹枫纷似昔，羹墙忾慕祗成空。"
        ], 
        "title": "恭谒景陵感成长句二首 其二", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "落叶因风不自由，故枝好在恨难留。", 
            "傍崖已分填黄土，临水何妨付碧流。", 
            "笛里江城梅五月，琴中沙浦雁三秋。", 
            "人间别有伤心处，逐客离妻一样愁。"
        ], 
        "title": "落叶诗 其一", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "绿褪红稀绿更红，当前幻色总成空。", 
            "生憎杂沓来飞鸟，真惜飘零类转蓬。", 
            "桂父谩誇歌绛雪，桃娘直欲嫁西风。", 
            "输他松柏丰标在，独立青葱晚籁中。"
        ], 
        "title": "落叶诗 其二", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "逐霜含吹本无心，古寺空庭趣转深。", 
            "月下半床还讶雪，风前一树不成阴。", 
            "独怜辞干惊乌寐，讵类迷丛有蝶寻。", 
            "陆赋陶诗批点过，千秋谁是最知音。"
        ], 
        "title": "落叶诗 其三", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "吹万寥刁越样殊，千林陨萚只斯须。", 
            "即空即色参生灭，是耶非耶若有无。", 
            "梦入华亭同怨鹤，歌传夏口类栖乌。", 
            "凭谁倩得荆关笔，写向疏峰四五株。"
        ], 
        "title": "落叶诗 其四", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "金飙玉律近如何，拂柳飘梧力转多。", 
            "光逗一林湘渚月，影摇千里洞庭波。", 
            "芳心已尽思前蘖，生意无能续旧柯。", 
            "蜡炬春蚕差比似，黄姑谁道隔银河。"
        ], 
        "title": "落叶诗 其五", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "无情残卉却知秋，最助骚人感赋愁。", 
            "讵拟椎轮生大辂，果然落叶起龙舟。", 
            "帧头自是誇倪范，洞口何能致阮刘。", 
            "莫认释迦拈不起，由来天地一浮沤。"
        ], 
        "title": "落叶诗 其六", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "金根遥指碧云隈，磴路林扉迤逦开。", 
            "石里流泉闻不见，烟中飞鸟去还来。", 
            "南临蓟野耕桑富，北枕卢龙关塞恢。", 
            "讵比登封誇豫大，每思山木毓良材。"
        ], 
        "title": "登盘山作", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "田畴不卖卢龙塞，李靖空馀舞剑台。", 
            "月镜团圞谁挂得，峰莲崒嵂自飞来。", 
            "定光灯影犹飘忽，茶子松精类诡诙。", 
            "只有开堂传宝积，求心何处一言该。"
        ], 
        "title": "盘山怀古", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "朝云乍捲滴螺鬟，赢得秋轩片刻閒。", 
            "鸟带村烟冲碧落，霜酣枫叶斗红殷。", 
            "如兹色相山双髻，不舍清泠水一环。", 
            "闻道地灵神所宅，长期福履佑尘寰。"
        ], 
        "title": "写雾轩", 
        "type": "律诗", 
        "yun": "删"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "曲池澄澈水增波，近小阳春景气和。", 
            "爱看残红留旧干，却疑嫩紫放新科。", 
            "鱼偏识节群辞饵，鸟为知寒自补窠。", 
            "赢得一窗明影在，年来诗思个中多。"
        ], 
        "title": "御园初冬 其一", 
        "type": "律诗", 
        "yun": "歌"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "丹枫黄菊斗霜朝，晚翠西峰入绮寮。", 
            "蔓引老壶悬败架，波沉碎叶贴欹桥。", 
            "时披青简垂前鉴，却爱苍松独后凋。", 
            "讵为几馀弛乾惕，淮扬南望廑怀遥。"
        ], 
        "title": "御园初冬 其二", 
        "type": "律诗", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "小阳春日丽兰闱，寿帨初悬瑞霭霏。", 
            "南极星辉绵鹤算，西池庆衍映霞衣。", 
            "芳流彤管徽音永，惠逮椒宫令望归。", 
            "颔领当年承厚泽，称觞几度念依依。"
        ], 
        "title": "恭祝温惠贵太妃六旬大庆", 
        "type": "律诗", 
        "yun": "微"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "莲朵兰膏翠燄浮，新词旧藁检从头。", 
            "汝窑签卉排陶菊，犀液茶香泛越瓯。", 
            "顾兔辉凝鳷鹊瓦，归鸦寒集凤凰楼。", 
            "问谁领得三馀乐，枨触诗肠未肯休。"
        ], 
        "title": "冬夜遣兴 其一", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "隔松宫漏数丁东，温室宵融兽焰红。", 
            "乾惕微衷惺丙夜，舂容大造验灰筒。", 
            "笔花欲抹穿窗月，篆字轻飘度幕风。", 
            "常忆怀安标炯戒，万几独敕岁星终。"
        ], 
        "title": "冬夜遣兴 其二", 
        "type": "律诗", 
        "yun": "东"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "插架三千玉帙陈，明窗领略小阳春。", 
            "庭虚时听松风古，香静还思梅萼新。", 
            "阶草向暄犹织毯，液波知暖尚拖银。", 
            "底缘未释中心闷，多少茅檐失所人。"
        ], 
        "title": "冬日涵元殿", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "承平讵止廑脩文，武备兼抡桓赳群。", 
            "宿雾渐开凝紫翠，凌烟初试会风云。", 
            "画正命中皆双羽，觲角能弯率百斤。", 
            "正是需材喻设燎，弃繻何必学终军。"
        ], 
        "title": "紫光阁武试", 
        "type": "律诗", 
        "yun": "文"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "天衣叆叇羃寒原，诘旦琼霙集瓦鸳。", 
            "望去玉龙犹夭矫，舞来银凤正联鶱。", 
            "含豪裁句端溪润，引火烹茶古鼎温。", 
            "卜麦乐馀忧更继，谁家茅屋冻鸱蹲。"
        ], 
        "title": "延春阁对雪", 
        "type": "律诗", 
        "yun": "元"
    }, 
    {
        "author": "王嵩高", 
        "era": "清", 
        "subtype": null, 
        "text": [
            "垂虹宛转赤阑桥，几树依依学舞腰。", 
            "至竟不知攀折苦，春来依旧绾长条。"
        ], 
        "title": "江研农杨柳枝词画册 其一", 
        "type": "词", 
        "yun": "萧"
    }, 
    {
        "author": "王嵩高", 
        "era": "清", 
        "subtype": null, 
        "text": [
            "柔条初种不胜鸦，青粉墙边问阿家。", 
            "恰悔当初容易别，几番飞絮又飞花。"
        ], 
        "title": "江研农杨柳枝词画册 其二", 
        "type": "词", 
        "yun": "麻"
    }, 
    {
        "author": "王嗣晖", 
        "era": "清", 
        "subtype": null, 
        "text": [
            "静坐何寥寥，静夜何迢迢。", 
            "迢迢有所思，别意岂能抛。", 
            "念子不成寐，烛泪摇绮寮。", 
            "从来离别心，有笔难尽描。", 
            "子之趋庭日，我昔正垂髫。", 
            "携书析疑义，镫下争拈毫。", 
            "春来桃李发，酌酒兴自高。", 
            "秋深夜雨寒，诗就共推敲。", 
            "埋首闺阁里，有怀徒尔豪。", 
            "今子他人妇，儿女共嘈嘈。", 
            "调羹奉阿姑，妇道应自操。", 
            "不复侍椿萱，惆怅关山遥。", 
            "得会亦不久，得共无几朝。", 
            "雁羽况沈浮，两地愁相交。", 
            "春寒日益严，春雨何劳劳。", 
            "夜来不可听，隔幕风如刀。", 
            "念子益愁思，愁思不可销。", 
            "一夜梦飞渡，月落胥江潮。"
        ], 
        "title": "寄绍芬姊", 
        "type": "古风", 
        "yun": null
    }, 
    {
        "author": "王嗣晖", 
        "era": "清", 
        "subtype": null, 
        "text": [
            "人生有会必有别，离别何须心惙惙。", 
            "秋风一夕送行舟，江水茫茫浸落日。", 
            "浩然旷望天地间，去水浮云两不绝。", 
            "吁嗟乎，山高高兮水深深，我道困兮不可行。", 
            "谁是人间豪侠子，磨刀海上制长鲸。"
        ], 
        "title": "暮眺", 
        "type": "古风", 
        "yun": null
    }, 
    {
        "author": "王嗣晖", 
        "era": "清", 
        "subtype": null, 
        "text": [
            "大风起兮浪头急，天地合兮渺一色。", 
            "雨丝丝兮烟纷纷，霹雳一声千嶂黑。", 
            "行路难兮行路难，江上长鲸势何仡。"
        ], 
        "title": "渡江遇雨", 
        "type": "古风", 
        "yun": null
    }, 
    {
        "author": "王嗣晖", 
        "era": "清", 
        "subtype": null, 
        "text": [
            "一雁哀鸣深夜过，寒磴无奈客心何。", 
            "孤飞怜尔荒江道，荆棘严霜处处多。"
        ], 
        "title": "闻雁", 
        "type": "古风", 
        "yun": "歌"
    }, 
    {
        "author": "王嗣晖", 
        "era": "清", 
        "subtype": null, 
        "text": [
            "东风未若北风冷，春日风声势何猛。", 
            "大雪纷纷天外来，乾坤散作冰壶影。", 
            "天公玉戏真轻匀，人间哀乐何不均。", 
            "貂裘兽炭尚呼酒，岂问街头寒馀人。", 
            "东家寒毡夜苦读，西家纺织一何促。", 
            "公等围炉更不闻，沈沈清夜度歌曲。", 
            "曲中亦有哀乐声，昨日沈醉今日醒。", 
            "项王气尽乌江上，赤帝江山今亦更。", 
            "可怜世上儿，复此纷相争。", 
            "吾持长剑发悲啸，斗酒十千还独倾。", 
            "不唱《行路难》，不求青史留姓名。", 
            "但愿世间冷热不到我，长歌来去一身轻。"
        ], 
        "title": "仲春初十日大雪", 
        "type": "古风", 
        "yun": null
    }, 
    {
        "author": "王嗣晖", 
        "era": "清", 
        "subtype": null, 
        "text": [
            "登程更已残，夜寒生凄恻。", 
            "微风淡云月，清露孤舟夕。", 
            "回看水茫茫，江影千重白。", 
            "俯首一沈思，转侧愁更忆。", 
            "阿爷白发多，阿母衰颜色。", 
            "临别语殷殷，一步屡休歇。", 
            "嘱儿勿思亲，亲侧人如积。", 
            "阿姊隔无多，阿妹同衾席。", 
            "阿兄将至京，有嫂能侍食。", 
            "出房语复语，大母重呼入。", 
            "秋尽早制衣，寒近催刀尺。", 
            "今夕儿自去，儿像留吾侧。", 
            "未能同色笑，聊可慰岑寂。", 
            "莫为儿女态，早定归宁日。", 
            "当此愁思中，转觉欢无极。", 
            "人生乐莫乐，何用长叹息。"
        ], 
        "title": "季秋初七夜登舟留别重闱", 
        "type": "古风", 
        "yun": null
    }, 
    {
        "author": "王嗣晖", 
        "era": "清", 
        "subtype": null, 
        "text": [
            "阴雨连宵晨，萧萧洒庭屋。", 
            "当轩坐晦暝，穿户多苍竹。", 
            "幽居本绝尘，洗濯益无俗。", 
            "闭门不见人，横琴只我独。", 
            "临风发遐想，清绝愁中曲。", 
            "吴歌日怕闻，越梦断难续。", 
            "晚来雨忽霁，晴霭横崖谷。", 
            "落霞暮欲销，微阳暗墙角。", 
            "鸣鸟归亦尽，庭户犹无烛。", 
            "苍茫一望中，万绪千愁触。", 
            "天地本无穷，人愿如鸿鹄。"
        ], 
        "title": "雨晴", 
        "type": "古风", 
        "yun": null
    }, 
    {
        "author": "王嗣晖", 
        "era": "清", 
        "subtype": null, 
        "text": [
            "空谷多芳草，灵根得天早。", 
            "幽幽深山中，风露自昏晓。", 
            "待之美人采，以供骚人藻。", 
            "谁知时俗人，携向群花道。", 
            "馨香不足贵，桃李春情好。", 
            "艳色媚繁华，啼声多时鸟。", 
            "东风送晴暖，閒关音逾巧。", 
            "可悯兰蕙花，掩泣以终老。"
        ], 
        "title": "芳草", 
        "type": "古风", 
        "yun": null
    }, 
    {
        "author": "王鼎", 
        "era": "清", 
        "subtype": "七言绝句", 
        "text": [
            "双帆剪破碧玻璃，秋色空濛望欲迷。", 
            "七十二峰何处好，夕阳一角洞庭西。"
        ], 
        "title": "泛舟太湖", 
        "type": "绝句", 
        "yun": "齐"
    }, 
    {
        "author": "王鹏运", 
        "era": "清", 
        "subtype": null, 
        "text": [
            "环佩临风，楼台写影，咫尺璇源路近。", 
            "秋色共、湖光无际，疏香背、冷雨暗引。", 
            "记年年、翠陌笼鞭，是几度、神往菰芦深隐。", 
            "算冷眼云山，忘机鸥鹭，省识吟边幽恨。", 
            "忽漫飞尘惊掠鬓。", 
            "怕水佩风襟，旧情难问。", 
            "芳时换、哀蝉曲破，花梦短、野鸳睡稳。", 
            "袅空烟、复道垂杨，望太乙仙舟，归期难准。", 
            "剩泣露敧槃，飘零铅泪，悄共铜仙偷揾。"
        ], 
        "title": "金明池  荷花", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "门掩青槐，架攲朱珞，曲径倩痕低亚。", 
            "惟有玲珑檐外月，惯见琴尊潇洒。", 
            "寻芳携酒，最怜才魄销魂，花前吟事凭谁话。", 
            "长记采香搴蔓，年年初夏。", 
            "惆怅旧日楼台，翠阴覆处，黯然愁对鸳瓦。", 
            "问谁信、东风袅娜。", 
            "也分占、沧州残画。", 
            "尽输与、梨云影谢。", 
            "腥尘不涴红阑罅。", 
            "只梦忆繁枝，天池甚日归来也。"
        ], 
        "title": "八犯玉交枝  寄园朱藤", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "短埼飞雪，别浦流云，暮天凉意初觉。", 
            "野色遥连，暗隔断、红香城郭。", 
            "刻意寻秋，不堪愁鬓，等閒迷著。", 
            "忆扁舟旧隐，月落潮生，游情倦，风波恶。", 
            "江亭记得春归，正迷离万绿，雨润阑角。", 
            "短笛声催，愁更说、蹋青前约。", 
            "最怜是、惊鸥断雁，聚影澄潭怨漂泊。", 
            "付与霜枫，冷红独舞，媚西风帘幕。"
        ], 
        "title": "梦横塘  野凫潭芦花", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "夕阳一抹。", 
            "风帘静、清吟不尽萧索。", 
            "钿车宝马，欢情转首，恨生清角。", 
            "伤春梦恶，断红沁、残阳影薄。", 
            "甚悤悤、珠幡彩胜，障眼总尘漠。", 
            "休念开元日，尺五城南，蹋歌声乐。", 
            "麝尘溅处，颤鸾龙、宝钗零落。", 
            "海样莺花，俊游事、铜驼记著。", 
            "只疏梅、月底弄影未负约。"
        ], 
        "title": "凄凉犯  用白石韵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "渭城西，丝丝倦柳，催人试愁味。", 
            "雪欺霜缀，休更说腰肢，风外纤丽。", 
            "玳筵旧日清歌倚，投壶天正喜。", 
            "尚仿佛、云屏寒浅，添香偎绣被。", 
            "梨园至今散如烟，风尘共吊影，惊心彫悴。", 
            "肠暗断，凝碧上、管弦凄坠。", 
            "东风飏、落花似雪，谁更识、龟年愁病里。", 
            "算付与、龙钟双袖，潸痕清泻水。"
        ], 
        "title": "花犯  用清真韵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "沈屯云乱，倚阑干愁对，春山颜色。", 
            "芳事无情翻有信，依旧小桃红坼。", 
            "鸟语关关，帘痕滟滟，容易繁华掷。", 
            "楼台无恙，到来多少尘隔。", 
            "漫忆楚客当年，朋笺花底，秀语分寒碧。", 
            "吹泪庭槐亲酹取，此是沧桑曾历。", 
            "落日琴声，遥天蜃气，新恨谁销得。", 
            "回肠断尽，隔篱休送残笛。"
        ], 
        "title": "念奴娇  二月十二日妙光阁下感赋", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "雷雨空堂，惊展卷、龙蛇起陆。", 
            "瞻拜处、凛然如见，剑光盈轴。", 
            "灏气纵横山欲撼，交情郑重杯相属。", 
            "想夜阑、盾墨洒淋漓，歌还哭。", 
            "喑呜气，悲凉曲。", 
            "千万遍，循环读。", 
            "叹王刀可假，何堪重辱。", 
            "怅望千秋人不见，想寻一辙车还覆。", 
            "问谁欤、雪涕和哀歌，燕台筑。"
        ], 
        "title": "满江红  敬书岳忠武王赠吴将军宝刀行墨迹后", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "晚花飏蕊，新涨添痕，芳序轻换。", 
            "寂寞东园，春事去来谁见。", 
            "点屐长愁苔径滑，穿林惊又禽声变。", 
            "掩帘栊，试香心宛转，暗灰残篆。", 
            "看槛外、沈阴如墨，恻恻生衣，寒意犹恋。", 
            "漫想薰风，肠断绿云天远。", 
            "午枕时攲归梦熟，屏山閒倚吟情倦。", 
            "话相思，付空梁、调雏双燕。"
        ], 
        "title": "倦寻芳  初夏和沤尹", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "更休忆、绿阴前度。", 
            "门巷愔愔，乱愁如据。", 
            "燕子飞来，旧巢尘涴定凄楚。", 
            "一襟幽恨，吹不断、閒风雨。", 
            "忍泪对流红，看送到、春潮何处。", 
            "无语。", 
            "望停云霭霭，尚恋夕阳高树。", 
            "江湖梦影，暗愁逐、春城风絮。", 
            "诉不尽、似水心情，向鶗鴂、声中分付。", 
            "漫回首西山，肠断青青眉妩。"
        ], 
        "title": "长亭怨慢  和忍盦春尽书怀之作", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "微风转城曲，凉意乍先秋。", 
            "不知今夕烟月，何事为人留。", 
            "欲访齐梁陈迹，但见珠歌翠舞，镫火夜光浮。", 
            "孤啸倚舷立，酾酒酹沙鸥。", 
            "兴亡事，醉醒里，恨悠悠。", 
            "微茫空外云气，直北是神州。", 
            "为闻青溪蚱蜢，来往撇波双桨，载得几多愁。", 
            "漫洒新亭泪，吟思渺沧洲。"
        ], 
        "title": "水调歌头  初至金陵，诸公会饮秦淮，酒边感兴索瞻园葱石积馀和", 
        "type": "词", 
        "yun": "尤"
    }, 
    {
        "author": "王鹏运", 
        "era": "清", 
        "subtype": null, 
        "text": [
            "风帽尘衫，重拜倒、朱仙祠下。", 
            "尚仿佛、英灵接处，神游如乍。", 
            "往事低徊风雨疾，新愁黯淡江河下。", 
            "更何堪、雪涕读题诗，残碑打。", 
            "黄龙指，金牌亚。", 
            "旌旆影，沧桑话。", 
            "对苍烟落日，似闻叱咤。", 
            "气詟蛟鼍澜欲挽，悲生笳鼓民犹社。", 
            "抚长松、郁律认南枝，寒涛泻。"
        ], 
        "title": "满江红  朱仙镇谒岳鄂王祠敬赋", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "金粟浮香，冰轮碾玉，閒庭风物如画。", 
            "弄影婆娑，一笑尘襟都洒。", 
            "倩西风、丁属姮娥，休更遣、罗云萦惹。", 
            "愁话。", 
            "忆年时断梦，醒来还怕。", 
            "难忘瑶台清暇。", 
            "是佳约延秋，朋笺催砑。", 
            "把盏怀人，自酹孤光遥夜。", 
            "试说与、镜里悲欢，尽销得、吟边陶写。", 
            "慵借。", 
            "问游仙枕畔，彩鸾谁跨。"
        ], 
        "title": "月华清  壬寅中秋", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "津梁疲矣，且相从一饱、茆檐不托。", 
            "输与閒閒云意懒，不似客游轻作。", 
            "残霸关河，悲秋时节，对酒浑忘酌。", 
            "绮怀微倦，满前新句慵索。", 
            "何必憔悴兰成，江潭赋就，始解伤摇落。", 
            "官柳垂垂低飐影，能值几絇丝络。", 
            "白发閒搔，青山长往，万事风鸣铎。", 
            "故人书报，菊花期就前约。"
        ], 
        "title": "念奴娇  叠韵酬渔公", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "东来十驿，渐报邮签彀。", 
            "鹭堠懒于人，定怜客、往还何骤。", 
            "老怀萧散，随分傲霜风，算心事，白鸥知，迟我江湖久。", 
            "襟尘历历，香凝长安酒。", 
            "大道直如绳，倚南辕、黯然回首。", 
            "不夷不惠，料理著閒身，吴波阔，楚天长，好试扁舟手。"
        ], 
        "title": "蓦山溪  午发桃源，明日抵清河矣", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "唱我远游曲，唤起大鱼听。", 
            "百年知几行乐，莫视酒杯轻。", 
            "记取明朝重九，访古文游台畔，黄菊重寻盟。", 
            "吟啸霜风里，破帽恰多情。", 
            "吊王孙，淮水曲，酒还倾。", 
            "丛芦风过瑟瑟，似作不平鸣。", 
            "身计正须温饱，底用登坛开国，一掷徇浮名。", 
            "试看沧波冷，瓯梦不能惊。"
        ], 
        "title": "水调歌头  淮安舟中", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "杂花铺绣，浅草裁茵，凭栏野色浮空。", 
            "败柳枯荷，商声递入金风。", 
            "悤悤载花载酒，对閒园、才识秋容。", 
            "悄相向，借吴波涨绿，与洗尘红。", 
            "谁唱白铜鞮曲，趁如云娇马，流水西东。", 
            "桥下龟鱼，也应惊到吟筇。", 
            "风光自延倦客，倚残曛、閒数疏钟。", 
            "海天回，寄愁心、塞外断鸿。"
        ], 
        "title": "声声慢  辛园小憩同旭庄", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "酒边孤绪。", 
            "游情倦、閒云自恋江树。", 
            "槎风欣送故人来，香汎梅根雨。", 
            "叹冉冉、流光迅羽。", 
            "残灰愁忆昆池古。", 
            "好寄似南枝，岭上早春回，莫负玉娥幽素。", 
            "回首秋鬓惊尘，觚棱北望，黯然肠断愁赋。", 
            "白头不拟此重逢，喜入镫唇语。", 
            "看驿柳、烟丝飐缕。", 
            "吴篷先载閒鸥去。", 
            "剩梦君、沧江上，霓节干云，使星明处。"
        ], 
        "title": "霜叶飞  海上喜唔沤尹，用梦窗韵赋赠。时沤尹持节岭南，予适有吴趋之行，悤悤聚别，离绪黯然矣", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "云意阴晴覆寺桥，秋声瑟瑟径萧萧。", 
            "五湖新约尊前订，十月轻寒画里销。", 
            "凭翠槛，数烟桡。", 
            "一楼人外万峰高。", 
            "青山阅尽兴亡感，付与松风话市朝。"
        ], 
        "title": "鹧鸪天  登玄墓还元阁用叔问重泊光福里韵", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "峭帆乍转横塘路，湖山顿惊愁眼。", 
            "双崦茶烟，四桥松雨，曾记吟边深绻。", 
            "梅林弄晚。", 
            "访醉墨题香，紫箫声断。", 
            "唤起秋魂，荒荆何处旧池馆。", 
            "沧波相对欲绝，乱云携酒处，愁系孤缆。", 
            "临顿前盟，东华旧侣，谁识尘衫游倦。", 
            "斜阳泪满。", 
            "听啼鸟花閒，故情轻换。", 
            "怨笛难招，虎山孤鹤远。"
        ], 
        "title": "齐天乐  泊舟光福，故友许鹤巢郎中乡里也，感赋此解", 
        "type": "词", 
        "yun": null
    }, 
    {
        "author": "王鹏运", 
        "era": "清", 
        "subtype": null, 
        "text": [
            "黛眉不点吴娃，淩波独秀空烟际。", 
            "疏林霜染，深蹊苔涩，虚堂澜绮。", 
            "溅沫跳珠，清声泻玉，石鳞荒翠。", 
            "自凭阑照影，古人不见，閒愁逐，轻鸥起。", 
            "一桁竹炉烟细。", 
            "卧听松、筝琶净洗。", 
            "孤怀谁识，临风把盏，低徊问水。", 
            "斜日游船，古阴秋苑，笙歌催醉。", 
            "唤铜瓶载取，归来重试，在山泉味。"
        ], 
        "title": "水龙吟  惠山酌泉", 
        "type": "词", 
        "yun": null
    }, 
    {
        "author": "王鹄", 
        "era": "清", 
        "subtype": null, 
        "text": [
            "海气结，海市出，蓦地浮云耀金碧。", 
            "初见云霞互明灭，陡然一起画图列。", 
            "市中楼阁何玲珑，排空雉堞气郁葱。", 
            "素珠泣鲛客，赤仄抛海童。", 
            "珍宝纷呈莫名妙，惜无书卷高栋充。", 
            "但见如山奇贝罗龟龙，龙子龙女争青红。", 
            "市东宝马多雄骏，健儿飞鞚何腾躏，龙伯耀武跨隐驎。", 
            "市南龙阙高嵯峨，依稀袍笏揖让多，蛟鱼鞠躬听玉珂。", 
            "市西市北红楼影，鳜姿水母华妆靓，珊珊游戏凌波冷。", 
            "鸳鸯沈水比目浮，帘动春风梦未醒。", 
            "奇绝苍茫市之尾，窣堵波倏矗天起，僧伽影冷水云里。", 
            "繁华世界骄龙公，浮云变幻惊雨工。", 
            "忽然海天一碧清双瞳，万象寂灭随飘风。"
        ], 
        "title": "海市", 
        "type": "古风", 
        "yun": null
    }, 
    {
        "author": "王鹄", 
        "era": "清", 
        "subtype": null, 
        "text": [
            "万山风雪一镫死，老屋打头风破纸。", 
            "傲寒不卧独起舞，高歌者谁子梅子。", 
            "苍茫浮白渺天涯，万斛离愁忽涌起。", 
            "江南亲旧半存亡，梦断蘹香路阻长。", 
            "七载云飞怜客瘦，千竿竹冷叹庄荒。", 
            "无端今雨亦离别，轮铁劳劳役南北。", 
            "碧翁何事忌团圆，不使朋山聚一室。", 
            "汪伦风雅最多情，好吟时作苍蝇声。", 
            "更叹袁丝太瘦生，词调玉管韵凄清。", 
            "才人共为衙官误，如此奇寒远行路。", 
            "孤负梅花第一枝，输他桑苎翁归渡。", 
            "岁寒心远书俱绝，安得与春归顷刻。", 
            "各有相思各不知，他时记取鸿泥雪。"
        ], 
        "title": "雪夜不寐怀陆大憩园汪七芸崖袁六复生", 
        "type": "古风", 
        "yun": null
    }, 
    {
        "author": "王鹄", 
        "era": "清", 
        "subtype": null, 
        "text": [
            "人日忆故人，题诗寄何处。", 
            "五夜凄清寒剪烛，三年离别风飘絮。", 
            "谈诗不倦虎头痴，飞梦难寻虎山路。", 
            "春风一夕心颜开，旧雨不来新雨来。", 
            "故人无恙新诗裁，笑谈连襼同徘徊。", 
            "九载相思故园竹，三径绿寒荒老屋。", 
            "前年水患忧贵粟，鸿雁嗷嗷髑髅哭。", 
            "感旧可怜新鬼多，思归并少畸田薄。", 
            "诗亡影瘦一书生，母病儿殇梦也惊。", 
            "科名草少英雄死，志气人高鬼蜮瞋。", 
            "何日壮怀伸，归卧灵岩顶。", 
            "烟云从画，猿鹤捧茗。", 
            "狂歌长啸，花香雪冷。", 
            "红尘变幻渺不知，日与故人醉赋诗。", 
            "团圆月照真须眉，并无相逢何别离。", 
            "百年歌舞长于斯，何至海右亭前始相见，同有思乡愁一片。", 
            "君家痴叔发苍苍，何事冲寒跋涉忙。", 
            "相逢且尽今朝乐，笑对春风醉百觞。"
        ], 
        "title": "晤家月岩兼寄顾莼勺", 
        "type": "古风", 
        "yun": null
    }, 
    {
        "author": "王鹄", 
        "era": "清", 
        "subtype": null, 
        "text": [
            "卅年登岱劳梦想，今朝意外乘云上。", 
            "醉排阊阖紫微壶，豪蹑烟霞绿玉杖。", 
            "天门一线贾勇登，鸟道盘空千万层。", 
            "松涛绝壑惊天雨，雪瀑飞龙太古冰。", 
            "神霄𡷽峙壶天阁，万仙遥奏钧天乐。", 
            "眼底齐州九点烟，樽前海屋千年鹤。", 
            "四禅风静断声闻，莫作人间绝顶人。", 
            "红尘已隔碧霞冷，狂招太乙侍元君。", 
            "云马风车游汗漫，日观不登登月观。", 
            "扪参历井摘斗牛，足下汤汤走河汉。", 
            "神镫红炫莲山青，九蟾飞光破太清。", 
            "银海半规初涌魄，玉隆万象涵空明。", 
            "乾坤一气澄清景，物我两忘太素境。", 
            "洗眼何须王母池，回头已失仙人影。", 
            "不与吴郎借斧柯，不从梁甫发高歌。", 
            "琼楼玉宇渺如许，霖雨苍生可若何。", 
            "耐得高寒眺八极，真形谁见探灵笈。", 
            "笑邀无忌认前身，且向蓬元卜虚室。"
        ], 
        "title": "登岱至月观观月出", 
        "type": "古风", 
        "yun": null
    }, 
    {
        "author": "王鹄", 
        "era": "清", 
        "subtype": null, 
        "text": [
            "八年同叩四松扉，诗龙酒虎醉夕晖。", 
            "江山无恙客重到，风雪满天鹤独飞。", 
            "南国佳人梦回梦，西征将士归未归。", 
            "水云深处静俯仰，孤负旧时垂钓矶。"
        ], 
        "title": "重游四松庵感怀用壁上默溪上人韵寄前游诸君", 
        "type": "古风", 
        "yun": "微"
    }, 
    {
        "author": "王道直", 
        "era": "清", 
        "subtype": "五言绝句", 
        "text": [
            "冷风吹幕影，碎雨响蕉声。", 
            "伏枕才成寐，犹来梦里惊。"
        ], 
        "title": "夜雨有怀", 
        "type": "绝句", 
        "yun": "庚"
    }, 
    {
        "author": "王道", 
        "era": "清", 
        "subtype": null, 
        "text": [
            "昔闻仙霞名，今上仙霞岭。", 
            "攀陟人力穷，贲育敢言猛。", 
            "危峰插高空，奇壑俯深井。", 
            "险绝猿鸟踪，阴障羲娥影。", 
            "历尽廿八盘，始蹑最高顶。", 
            "史浩昔开凿，闽越通两境。", 
            "而胡跋扈藩，恃险抗朝请？", 
            "妖氛应远寇，中原颇传警。", 
            "妄意蟠蛟龙，终类跳蛙黾。", 
            "天兵一以加，鈇钺膏首领。", 
            "岩疆讵可恃，天道宜深省。", 
            "承平今百年，岭畔烽烟静。", 
            "商旅日登陟，往来道无梗。", 
            "盛德渐要荒，谁敢作不靖。", 
            "为语守土臣，设险谨藩屏。"
        ], 
        "title": "过仙霞岭", 
        "type": "古风", 
        "yun": null
    }, 
    {
        "author": "王赓言", 
        "era": "清", 
        "subtype": null, 
        "text": [
            "东方犹未晞，残月挂高树。", 
            "客子夜不眠，呼童问前路。", 
            "山深蹊径幽，蔓草被清露。", 
            "跨水一桥横，疏星明古渡。", 
            "遥闻叱牛声，人在云深处。"
        ], 
        "title": "早行", 
        "type": "古风", 
        "yun": null
    }, 
    {
        "author": "王谢", 
        "era": "清", 
        "subtype": null, 
        "text": [
            "庭外几枝春早。红绽樱桃犹小。", 
            "香奁宝匣藏多少。枨触伤离怀抱。", 
            "拈来计曲非工巧。添残稿。", 
            "人生总为多情老。此物千年长好。"
        ], 
        "title": "秋蕊香 红豆（见《玉琼集》）", 
        "type": "词", 
        "yun": null
    }, 
    {
        "author": "王谢", 
        "era": "清", 
        "subtype": null, 
        "text": [
            "弄晴作暝愁初展。", 
            "绿衬窗纱远。", 
            "一枝一叶尽秋声，敲碎芳心重卷。", 
            "凉云微破，碧痕如洗，掩映蘼芜院。", 
            "闲消永昼临书篆。", 
            "未忍将伊剪。", 
            "无端添个雨和风，不管有人凄婉。", 
            "乍醒鹿梦，三更愁坐，赢得吟魂断。"
        ], 
        "title": "御街行 芭蕉", 
        "type": "词", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "夏至麦方秋，今年麦秋早。", 
            "胡先半月期，都为春雨好。", 
            "较晴量雨久，颇悉农之道。", 
            "朝来膳碾䬯，翠滑供快饱。", 
            "底须以彘尝，土物甘为宝。", 
            "更喜青齐间，普丰赖天造。", 
            "诸事遂敢矜，一心敬常保。"
        ], 
        "title": "膳麦", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "今年春雨佳，二麦芃青穟。", 
            "下稻暨高黍，次第种已穊。", 
            "入夏乃逾旬，望雨恰廑意。", 
            "欲速纵所戒，先忧颇难置。", 
            "十四年此心，始终无或易。", 
            "夜来雷雨作，时止时而细。", 
            "诘旦始沛然，根荄润胥逮。", 
            "来牟固有秋，百谷畅生遂。", 
            "洗兵天意谐，息事人心契。", 
            "自顾德诚凉，讵致诸祥萃。", 
            "永奉四字训，时康敢自恣。"
        ], 
        "title": "雨（四月十八日）", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "孟夏景宣畅，驾言临静宜。", 
            "宿雨清跸尘，策骑石桥西。", 
            "麦陇与黍田，绿意怀新齐。", 
            "此道屡曾经，穑事春秋咨。", 
            "北方例春旱，大田每如期。", 
            "昨秋及前岁，西成已幸而。", 
            "今乃并麦收，饼饵足无疑。", 
            "况复百谷类，怒生总离离。", 
            "十年曾罕逢，一旦乃遇之。", 
            "睹兹那无慰，既慰继以思。", 
            "持盈守乾愓，究鲜欢豫时。"
        ], 
        "title": "青龙桥西", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "香山佳景二十八，玉华岫占秀且奇。", 
            "侧峰横岭尽来会，朝霏暝霭常相宜。", 
            "石磴曲折绿阴密，坦处葺宇邻招提。", 
            "皋涂精舍更幽绝，窗纳万景凭陵之。", 
            "我驻香山无不到，到必一为留新题。", 
            "即今石壁所勒字，颇有莓藓蒙茸而。"
        ], 
        "title": "玉华岫", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "轩辕液金作神物，德合天地明日月。", 
            "阴阳精气此蕴郁，万八千春岂湮没。", 
            "丁甲护持魑魅韨，中圆光外绿云蔚。", 
            "如星重轮丽天阙，四灵五岳卒难核。", 
            "汉唐俗制气早夺，其祥应不让屈轶，以烛贤奸洞心骨。"
        ], 
        "title": "古铜鉴歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "前朝好雨刚新霁，有渰萋萋优渥继。", 
            "近畿今岁胜常年，额手休和感天赐。", 
            "保阳一带麦亦佳，迩闻颇有待雨意。", 
            "阵云顷望迤南浓，满蕲霢霂公田被。", 
            "饼饵千家庶可期，黍高稻下苏新翠。", 
            "静对濛濛纵慰欣，卜度彼地增忧思。", 
            "一夫不获时予辜，数郡民瘼夫岂啻。"
        ], 
        "title": "雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "谁制玉为蝉，谁刻木为叶。", 
            "玉人与木工，本两不相涉。", 
            "二物偶付托，讵是精神接。", 
            "新蜩鸣绿阴，视此孰庄蝶。"
        ], 
        "title": "汉玉秋蝉有雕檀木为蕉叶以承之者朅尔触兴率成是诗", 
        "type": "古风", 
        "yun": "叶"
    }, 
    {
        "author": "弘历", 
        "era": "清", 
        "subtype": null, 
        "text": [
            "远自滇南近京畿，春收都报今年好。", 
            "齐鲁灾馀麦为秋，蜀秦兵后谷惟宝。", 
            "雨晴幸得皆应时，额手为民感大造。", 
            "独有保阳四五郡，昨闻望雨心如𢷬。", 
            "封事传来快一披，盈犁顿觉苏枯槁。", 
            "二麦原能过半穫，大田生意芃青秒。", 
            "休和荐至岂德馨，凛乎敬奉持盈道。"
        ], 
        "title": "闻保定得雨", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "晓烟浓未泮，夜雨势正留。", 
            "肩舆寻郭途，麦禾竞油油。", 
            "精蓝属路便，传餐少憩休。", 
            "竹柏深成林，野花芬以幽。", 
            "徘徊十笏地，去岁景如流。", 
            "今昔岂异矣，久暂宁忘不。", 
            "洒泪向静安，万虑吁纷投。"
        ], 
        "title": "觉生寺少坐即事", 
        "type": "古风", 
        "yun": "尤"
    }, 
    {
        "author": "弘历", 
        "era": "清", 
        "subtype": null, 
        "text": [
            "方泽将临祀，清跸返法宫。", 
            "斋居用蠲洁，漏永南薰风。", 
            "春夏雨早沾，麦禾可冀丰。", 
            "回忆数年来，厚幸鲜或逢。", 
            "平秩欣南讹，益切乾乾衷。"
        ], 
        "title": "夏日斋居", 
        "type": "古风", 
        "yun": "东"
    }, 
    {
        "author": "弘历", 
        "era": "清", 
        "subtype": null, 
        "text": [
            "寒暑皆天运，惟其时则宜。", 
            "麦秋梅雨候，羲轮回驭迟。", 
            "数日气郁蒸，祝融职其司。", 
            "乘凉古柏阴，俯泚流泉涯。", 
            "触石生灵云，拂树动轻飔。", 
            "夜雨复将零，飒爽明朝披。"
        ], 
        "title": "热", 
        "type": "古风", 
        "yun": "支"
    }, 
    {
        "author": "弘历", 
        "era": "清", 
        "subtype": null, 
        "text": [
            "趁爽事山游，灵潭近廿里。", 
            "兰衢露气浓，夹路黍田美。", 
            "麦秋已登场，村墅堆如坻。", 
            "相闻鸡犬声，勃见炊烟起。", 
            "欢馀看不足，缓辔行迤逦。", 
            "仙宫标层巅，如吐青莲蕊。", 
            "拾级登巉岩，庙貌虔鞠𦜕。", 
            "非祈亦非谢，邀贶诚多矣。", 
            "际和敢忘惠，加敬庶绥祉。", 
            "小憩默以思，絜矩为政理。"
        ], 
        "title": "黑龙潭", 
        "type": "古风", 
        "yun": "纸"
    }, 
    {
        "author": "弘历", 
        "era": "清", 
        "subtype": null, 
        "text": [
            "大觉旧名刹，胜果其别室。", 
            "为境既僻幽，构宇亦古质。", 
            "禅侣结夏宜，万虑归静一。", 
            "每从遥望得，栖迟偶兹日。", 
            "始披翠雨入，忽凌白云出。", 
            "三间草堂閒，坐以点吟笔。"
        ], 
        "title": "胜果寺", 
        "type": "古风", 
        "yun": "质"
    }, 
    {
        "author": "弘历", 
        "era": "清", 
        "subtype": null, 
        "text": [
            "灵湫群峰顶，精蓝万树间。", 
            "坐彼方丈幽，趁此一日閒。", 
            "披画参生动，开襟坐霄汉。", 
            "阇黎多解路，底用咨公案。", 
            "据榻吟梵天，凭轩眄林墅。", 
            "片云挽不住，飞空迷处所。", 
            "展屏垂雪瀑，开窗对烟林。", 
            "石罅淙淙响，千秋直到今。", 
            "榛椒蔚翠雾，松篁吟好风。", 
            "万景自天全，兴会殊不同。"
        ], 
        "title": "大觉寺杂咏", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "画家气韵造绝诣，邦达气韵乃馀事。", 
            "细皴粗抹无不佳，不期其法神其意。", 
            "承命为此云山图，云如欲雨山如醉。", 
            "奇峰诡巘凡几重，密叶枯枝以万计。", 
            "谓宜凹处置人家，果见精蓝倚葱翠。", 
            "溟濛滃郁有馀润，空白浮青各殊致。", 
            "张壁只虑天龙窥，夺造化工彼所忌。"
        ], 
        "title": "董邦达云山图", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "祈年靡始终，致治何难易。", 
            "幸获遇屡丰，天下遂无事。", 
            "屡丰遇实难，所以先忧思。", 
            "忧思日相寻，岁倏临十四。", 
            "今岁麦秋好，近远皆一致。", 
            "雨旸复以时，额庆叨天赐。", 
            "但虑西成遥，愿奢鲜能遂。", 
            "即使大有书，讵宜矜满志。", 
            "馀三匪易言，调六无别计。", 
            "惟此兢业怀，敬告诸有位。"
        ], 
        "title": "今年各省督抚奏报麦秋皆属丰收而雨赐时若大田又复可望缺雨及被雹者合计不及十馀州县欣慰之馀并示近臣", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "我闻仙人采药炼丹砂，骑二茅龙凌紫霞。", 
            "凌紫霞，乃有金芝灿灿茁玉芽。", 
            "人间凡铁斸不得，持此玉斧采以归其家。", 
            "仙人成仙登鸾车，遗却玉斧埋尘沙。", 
            "迩来四万八千岁，又阅人间之岁华。", 
            "葆光染赪云，灵文隐茸葩。", 
            "水碧馀润不可黩，仙人回顾空咨嗟。"
        ], 
        "title": "汉玉斧佩歌", 
        "type": "古风", 
        "yun": "麻"
    }, 
    {
        "author": "弘历", 
        "era": "清", 
        "subtype": null, 
        "text": [
            "我闻李白所云：噫吁戏危乎高哉，蜀道之难难於上青天。", 
            "昔实谓信矣，今乃知不然。", 
            "想其酒家眠起神来候，狂歌落纸如云烟。", 
            "一时遣兴并寓意，几曾历险亲履巉岩巅。", 
            "我之所云则在锦城以西桃关外，纳洼天赦相延连。", 
            "语言之所不通，人迹之所罕到，于是处也，则有邛笼以居，糌粑以食之金川。", 
            "夜郎自大侮邻部，相与嘂呶为攀援。", 
            "逍遥河上等游盘，使我师老栖荒峦。", 
            "告功不时烽未息，宵衣旰食增愁叹。", 
            "予哀征夫命相釐，使我戍卒及早还。", 
            "度晋越秦未弥月，剑阁亦复冲霜攀。", 
            "拾级宵磴幽，饮马冰澌间。", 
            "此时颇有奏章到，谓栈道险祗不过如塞上山。", 
            "蜀道非难岂真难於上青天，太白听此想应笑破颜。", 
            "番窟冰途，宽不径尺。", 
            "下临千仞涧，上倚凌云壁。", 
            "以绳繫马马惊豗，伏波砊磕殷其雷。", 
            "设非士卒同辛苦，安能成功迅速归来哉。", 
            "碉楼失其崔嵬，巴郎刮耳夜户开。", 
            "昔闻格豚鱼，今见服狼豺。", 
            "休运储胥，安避虎蛇。", 
            "孳尔鸡豚，艺尔桑麻。", 
            "却履剑阁如平地，凯歌士卒咸归家。", 
            "蜀道非难岂真难於上青天，回思筹边去岁不禁西望犹咨嗟。"
        ], 
        "title": "蜀道难用李白韵", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "石鼓之数符天干，千秋法物世已少。", 
            "况乎辟雍所罗列，多士藉以资探讨。", 
            "韩苏杰作遥唱和，近者德潜诗亦好。", 
            "濡笔将吟复屡停，蛇足今添笑绝倒。", 
            "昌黎建议虽不行，至竟如言见诚蚤。", 
            "东坡寓意良独深，新法当时实滋扰。", 
            "德潜力欲追二公，横盘硬语抒文藻。", 
            "或文或宣辨已纷，□□炱炱终莫考。", 
            "不独议礼如聚讼，千古訾黄率兹道。", 
            "我命金石谱以来，观之参半不能晓。", 
            "四马六辔纵彷佛，云中如辨飞龙爪。", 
            "点画音训费推寻，刻舟求剑识诚小。", 
            "忆昨幸鲁入宫墙，礼器惟见贻金卯。", 
            "此鼓上欲埒鼎彝，存羊爱礼洵可表。", 
            "大观金填志郑重，金人辇至燕京肇。", 
            "韩意其然岂其然，吾愿兴贤得真宝。"
        ], 
        "title": "石鼓歌", 
        "type": "古风", 
        "yun": null
    }, 
    {
        "author": "弘历", 
        "era": "清", 
        "subtype": null, 
        "text": [
            "今年从未愁雨少，亦复不愁雨略多。", 
            "昨来微觉炎热剧，阵云快与倾天河。", 
            "宿霖既止烟净捲，风从西北吹来嘉。", 
            "飒然朝爽报秋意，宜暄宜润占农和。", 
            "西山翠黛逼襟袖，北村香气闻黍禾。", 
            "慰极翻虞心易弛，勤调六幕扬九歌。"
        ], 
        "title": "爽", 
        "type": "古风", 
        "yun": null
    }, 
    {
        "author": "王联登", 
        "era": "清", 
        "subtype": "七言绝句", 
        "text": [
            "海外巡檐笑几回，南枝开尽北枝开。", 
            "参差造物非无意，知是风流太守来。"
        ], 
        "title": "朱文公祠梅花 其一", 
        "type": "绝句", 
        "yun": "灰"
    }, 
    {
        "author": "王联登", 
        "era": "清", 
        "subtype": "七言绝句", 
        "text": [
            "冷落风尘漫自轻，春来占断自分明。", 
            "广平赋就成佳话，铁石心肠更有情。"
        ], 
        "title": "朱文公祠梅花 其二", 
        "type": "绝句", 
        "yun": "庚"
    }, 
    {
        "author": "王联登", 
        "era": "清", 
        "subtype": "七言绝句", 
        "text": [
            "海滨聊作美人家，醉后更阑月影斜。", 
            "恼得诗人缘底事，请君试看典型花。"
        ], 
        "title": "朱文公祠梅花 其三", 
        "type": "绝句", 
        "yun": "麻"
    }, 
    {
        "author": "王联登", 
        "era": "清", 
        "subtype": "七言绝句", 
        "text": [
            "乘兴寻芳共举樽，罗浮花下醉黄昏。", 
            "夕阳掩映佳人影，莫认亭亭倩女魂。"
        ], 
        "title": "朱文公祠梅花 其四", 
        "type": "绝句", 
        "yun": "元"
    }, 
    {
        "author": "王紫绶", 
        "era": "清", 
        "subtype": "五言绝句", 
        "text": [
            "月出夏峰空，风高乔木冷。", 
            "夜来雪色多，门外添人影。"
        ], 
        "title": "喜孙徵君复归夏峰 其一", 
        "type": "绝句", 
        "yun": "梗"
    }, 
    {
        "author": "王紫绶", 
        "era": "清", 
        "subtype": "五言绝句", 
        "text": [
            "白云不在山，松顶一巢间。", 
            "昨夜海风至，翩翩带鹤还。"
        ], 
        "title": "喜孙徵君复归夏峰 其二", 
        "type": "绝句", 
        "yun": "删"
    }, 
    {
        "author": "王紫绶", 
        "era": "清", 
        "subtype": "七言绝句", 
        "text": [
            "旧日常随玉辇游，朝钟暮管夜箜篌。", 
            "闲来细语繁华事，不尽神宗四十秋。"
        ], 
        "title": "旧宫人 其一", 
        "type": "绝句", 
        "yun": "尤"
    }, 
    {
        "author": "王紫绶", 
        "era": "清", 
        "subtype": "七言绝句", 
        "text": [
            "景阳宫井出云鬟，秦帝衣裳卷不还。", 
            "碧玉搔头镌赐字，朝来易米到人间。"
        ], 
        "title": "旧宫人 其二", 
        "type": "绝句", 
        "yun": "删"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "缃帙芸编散古香，经帷旧学重商量。", 
            "忧心未释敕几暇，乐志旋生味道长。", 
            "缇室灰飞新景物，琐窗日上昔年光。", 
            "吟馀改抹前题句，未得筌蹄顿两忘。"
        ], 
        "title": "壬戌仲冬御门后至上书房因示弘曕辈", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "梅飔轻袅小兰釭，宫树栖乌静吠尨。", 
            "映几祗教裁玉札，灿檠何用倒金缸。", 
            "昭阳别殿曾衔璧，夜雨巴山忆剪窗。", 
            "露柱灯笼非彼此，底须一向觅心降。"
        ], 
        "title": "蜡烛", 
        "type": "律诗", 
        "yun": "江"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "垂垂朱实映钩帘，恰喜阳和折竹占。", 
            "乾闼可犹思旧土，含章未许擅重檐。", 
            "名兼淇澳琅玕美，香逊湘妃水月纤。", 
            "数尽珊瑚百八子，不闻闻处悟楞严。"
        ], 
        "title": "咏盆中天竺子", 
        "type": "律诗", 
        "yun": "盐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "禁城鸡树晓烟凝，溪壑天然偶眺登。", 
            "积素坠枝全作雨，悬流落涧半成冰。", 
            "丹楼翥凤三洲外，玉殿疏龙五色层。", 
            "淮浦灾馀筹卒岁，肯因清晏释心凭。"
        ], 
        "title": "冬日瀛台即事 其一", 
        "type": "律诗", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "馺娑青骢踏玉华，镜中轩阁列仙家。", 
            "步来梅圃疑新画，坐久冰床当小艖。", 
            "屈戌祥风浮篆细，毾𣰆晴霭入帘斜。", 
            "天心来复谁知觉，有脚阳春已动葭。"
        ], 
        "title": "冬日瀛台即事 其二", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "丁丁银漏雪松穿，剪烛批麻午夜便。", 
            "未许轻寒凝镂管，还期和煦满华笺。", 
            "昭容何用承龙案，学士多应退玉砖。", 
            "髣髴丁年书室里，笔花飞处小春妍。"
        ], 
        "title": "呵冻", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "氍毹帷暖四围垂，过渡何须桂棹移。", 
            "无恙风思帆影挂，有时人似镜光披。", 
            "液池小立看如画，梅岸周旋亦中规。", 
            "记得当年初破腊，推敲诗句座中迟。"
        ], 
        "title": "冰床", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "腊雪才封扣玉除，祥云群捧大安舆。", 
            "眼前景物供吟笔，镜里河山入绮疏。", 
            "梅蕊嫩还依日煦，柳条秃不倩风梳。", 
            "春晖焕景仙壶永，至乐优游奉起居。"
        ], 
        "title": "腊日侍皇太后游瀛台恭纪", 
        "type": "律诗", 
        "yun": "鱼"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "素积苍枝冻未流，迷离寒景入吟眸。", 
            "后凋独自撑青盖，中禁群看舞玉虬。", 
            "不必孙康曾映简，却教苏武得披裘。", 
            "韶光巳漏阳和近，化作恩波满御沟。"
        ], 
        "title": "禁中雪松", 
        "type": "律诗", 
        "yun": "尤"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "积素龙楼晓景澄，霓鸾振迅月娥仍。", 
            "练光破腊披鸿鹊，线晷回春映绢㲪。", 
            "冻结钉头珠复密，霤垂瓦齿滴还凝。", 
            "氤氲未肯全消日，为扣重檐玉几层。"
        ], 
        "title": "积素", 
        "type": "律诗", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "消閒戏墨胜分茶，讵论倪黄各擅家。", 
            "枫岸却如吟小杜，茅蔡雅称读南华。", 
            "度侨诗意行幐草，映座生香佛钵花。", 
            "古树几稍烟霭淡，晚来随分噪归鸦。"
        ], 
        "title": "临文衡山仿倪迂小景即用其自题元韵", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "苍龙抱斗紫宸边，金鸟腾晖玉阙前。", 
            "鳷鹊和凝馀腊雪，罘罳春满飏晴烟。", 
            "皞熙何日还三代，礼乐今时届百年。", 
            "保泰持盈心曷极，圆穹对越永乾乾。"
        ], 
        "title": "元旦试笔 其一", 
        "type": "律诗", 
        "yun": "先"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "青陆韶光际泰升，庥和积渐被黎蒸。", 
            "敢誇玉帛陈王会，饶有忧勤与日增。", 
            "宝鸭夕熏燃苑柏，华枌春胜剪宫绫。", 
            "对时志切三才奠，抚序心殷六位乘。"
        ], 
        "title": "元旦试笔 其二", 
        "type": "律诗", 
        "yun": "蒸"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "青帝重阍当晓开，银蜍朱鸟共徘徊。", 
            "簪来胜綵三朝复，数尽阶蓂十叶才。", 
            "丰泽摘辛堆玉簋，慈宁献寿捧金杯。", 
            "漫言闰月迟时令，试看韶华衮衮来。"
        ], 
        "title": "正月初十日立春", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "禁城景物报和韶，初转寅方玉斗杓。", 
            "漏泄春光梅破蕾，招摇风信柳拖条。", 
            "池心镜面冰将解，墙角银根雪欲消。", 
            "枨拨诗肠量多少，新年觉比旧年饶。"
        ], 
        "title": "建福宫新春 其一", 
        "type": "律诗", 
        "yun": "萧"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "含阳苔色兆根荄，胜里宫花斗早梅。", 
            "堂构万年绵福履，黄黎九有上春台。", 
            "兰苕翡翠相容与，凤阁枌橑各实枚。", 
            "试看新蟾眉样细，分明报道上元来。"
        ], 
        "title": "建福宫新春 其二", 
        "type": "律诗", 
        "yun": "灰"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "照壁熊九灿九华，祥烟浓作赤城霞。", 
            "土牛新看牵春至，綵燕初飞掠晓斜。", 
            "腊雪犹然恋鸳瓦，东风全不发绫花。", 
            "愿将建福宫中福，锡与寰区万姓家。"
        ], 
        "title": "建福宫新春 其三", 
        "type": "律诗", 
        "yun": "麻"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "青帝车舆肃肃临，柳稊蓂茁日侵寻。", 
            "花心乾闼城沤影，鹤舌婆罗门叫音。", 
            "风暖院梅留月醉，雪消檐溜带烟斟。", 
            "千寻火树连宵发，尽道春光最上林。"
        ], 
        "title": "早春", 
        "type": "律诗", 
        "yun": "侵"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "颢穹云物丽青阳，太史占风又叶祥。", 
            "十叶阶蓂敷燠沐，八方农事候牛芒。", 
            "辛盘应节宜春好，亥字书年寿世长。", 
            "章蔀从知歌乐岁，寰中五谷定逢昌。"
        ], 
        "title": "新春试笔", 
        "type": "律诗", 
        "yun": "阳"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "腊雪将消春雪宜，三农望岁喜应知。", 
            "麦针簇簇皆垂玉，柳絮飘飘半挂丝。", 
            "色借金鳌增夭矫，光凝银蒜正迷离。", 
            "无妨似幕同云布，况是冰轮未满时。"
        ], 
        "title": "上元前一日雪", 
        "type": "律诗", 
        "yun": "支"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "滕六多应恋化枢，依留御柳且斯须。", 
            "可堪眼滴盈盈泪，无那腰寒捻捻躯。", 
            "忽讶梅村粘粉带，低临镜浦缀银须。", 
            "蕊珠宫阙琪花满，不限寻常曲瘁株。"
        ], 
        "title": "冰柳", 
        "type": "律诗", 
        "yun": "虞"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "界道青郊御柳稊，暖风燠日霁光䨑。", 
            "依迟雪色绵将化，隐约禽声嫩欲啼。", 
            "北极近看双阙迥，西山遥度数峰低。", 
            "银骢馺娑非无意，喜味行行溅锦泥。"
        ], 
        "title": "二月朔日进宫", 
        "type": "律诗", 
        "yun": "齐"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "风色云容淡沲春，广庭鹓侣列华茵。", 
            "欲衡今古惟时叙，藉澡身心与日新。", 
            "别院漫传花似绮，甫田喜积屑如银。", 
            "自惭致治非三五，梦想萧曹房杜臣。"
        ], 
        "title": "二月初六日经筵", 
        "type": "律诗", 
        "yun": "真"
    }, 
    {
        "author": "弘历", 
        "era": "清", 
        "subtype": "七言律诗", 
        "text": [
            "鼓鬯阳和金翼飞，逡巡黑帝已收威。", 
            "曲池鹭立猜鱼负，环浦晶明借日晞。", 
            "何处如归还有待，无须驯至始知几。", 
            "独予惕若春冰涉，图易思艰志不违。"
        ], 
        "title": "春冰", 
        "type": "律诗", 
        "yun": "微"
    }, 
    {
        "author": "王策", 
        "era": "清", 
        "subtype": null, 
        "text": [
            "愁。", 
            "草际凄凄诉不休。", 
            "良夜永，织就一庭秋。"
        ], 
        "title": "十六字令 促织", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "閒中好，薄日晏眠温。", 
            "落尽东篱菊，青山淡不言。"
        ], 
        "title": "閒中好", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "石城乌，初啼歇。", 
            "一线寒江万里秋，六朝残日殷如血。"
        ], 
        "title": "明月斜 金陵晚望", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "无个事，流目碧天西。", 
            "万里江湖孤雁落，九秋风雨一龙飞。", 
            "自捲钓丝归。"
        ], 
        "title": "望江南 无事二首 其一", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "无个事，蜡屐趁幽寻。", 
            "一径树交花二色，两村溪隔鸟同音。", 
            "和气此中深。"
        ], 
        "title": "望江南 无事二首 其二", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "蘋叶老，蓼花寒。", 
            "三尺低篷水镜宽。", 
            "醉趁白鸥随意宿，暗潮流月下前滩。"
        ], 
        "title": "捣练子 夜泊", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "补垒衔泥记旧家。", 
            "空梁惜别语周遮。", 
            "小楼人倚斜阳里，未掩轻寒六扇纱。"
        ], 
        "title": "小秦王 归燕 其一", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "去向潇湘路若何。", 
            "乱云如墨水如罗。", 
            "痴心识著江南好，只道朱门世上多。"
        ], 
        "title": "小秦王 归燕 其二", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "日影红檐。", 
            "蜻蜓翼薄柳花粘。", 
            "隔院鹦哥眠白昼。", 
            "东风瘦。", 
            "时节落花人病酒。"
        ], 
        "title": "南乡子", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "千顷湖光柔绿绉。", 
            "冷入拳山，草木都清瘦。", 
            "落日梅稍风满袖。", 
            "绿阴青子刚如豆。"
        ], 
        "title": "黄金缕 孤山", 
        "type": "词", 
        "yun": "宥"
    }, 
    {
        "author": "王策", 
        "era": "清", 
        "subtype": null, 
        "text": [
            "丝雨。", 
            "日日愁千缕。", 
            "湿尽阑红，又湿笼莺羽。", 
            "翠帘斜。", 
            "绣床遮。", 
            "香腻轻绡，人懒似杨花。"
        ], 
        "title": "玉连环影 雨", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "落日酒初醒处。", 
            "对立三叉野路。", 
            "风色偃黄茅，山黑虎腥如雨。", 
            "无语。", 
            "无语。", 
            "手把青萍竟去。"
        ], 
        "title": "如梦令 送别", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "画眉才了换花冠。", 
            "帘雨细，篆香残。", 
            "雀钗金腻涩烟鬟。", 
            "风勒柳丝寒。", 
            "青一把，搭在小阑干。"
        ], 
        "title": "甘州子", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "远树惊乌飞不定。", 
            "烟中渐吐青山影。", 
            "犬声荒店未开门，西风紧。", 
            "霜华凝。", 
            "半湖残月芦花冷。"
        ], 
        "title": "天仙子 晚发尚湖", 
        "type": "词", 
        "yun": null
    }, 
    {
        "author": "王策", 
        "era": "清", 
        "subtype": null, 
        "text": [
            "浓香艳紫重重。", 
            "小阑中。", 
            "夜半苔根露下、响秋虫。", 
            "伤薄命。", 
            "怜孤韵。", 
            "一般穷。", 
            "生把东风背了、受西风。"
        ], 
        "title": "乌夜啼 庭中玫瑰一丛，秋来忽发数花", 
        "type": "词", 
        "yun": null
    }
]