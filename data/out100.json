[
    {
        "author": "王易", 
        "era": "近现代", 
        "subtype": null, 
        "text": [
            "穷士困占毕，迫轭愿远游。", 
            "浴沂当暮春，举棹临清流。", 
            "江南好莺花，万井人烟稠。", 
            "清溪抱城闉，涨腻成香沟。", 
            "繁华忆盛日，倏若荷当秋。", 
            "罗绮竞凡姿，风骚变村讴。", 
            "玉步迭已更，兹邦壮新猷。", 
            "雄都据龙虎，大道开骅骝。", 
            "陆梁犹负嵎，民病胡可瘳。", 
            "荒荒东海氛，压境吾同仇。", 
            "破柱来惊雷，停杯乱繁忧。", 
            "夷祸自古今，晋宋同一丘。", 
            "安内外可攘，自侮还谁尤。", 
            "书生空舌笔，逭死稽前修。", 
            "忍为津畔吟，共作新亭囚。", 
            "拔剑歌莫哀，散发寻沧州。"
        ], 
        "title": "上巳第二期泛舟青溪，时倭氛方炽，以沧海横流到此身分韵得流字", 
        "type": "古风", 
        "yun": "尤"
    }, 
    {
        "author": "王易", 
        "era": "近现代", 
        "subtype": null, 
        "text": [
            "阜西快人真快哉，孤根绿绮飞天来。", 
            "冰丝乍拂襟抱开，绰约姑射投我怀。", 
            "岳龈徽轸集上材，媵以弦谱双琼瑰。", 
            "自云得诸锦城裴，琴坛牛耳持两雷。", 
            "同心客至洗金垒，举赠不啻三归台。", 
            "物聚所好神每谐，爨下有声呼百喈。", 
            "嗟予方轴入秦灰，鞠通旧侣随蒿莱。", 
            "膳甘长藿薪古槐，思逃空虚厌淫哇。", 
            "安用太常收犯斋，本来无物何尘埃。", 
            "感君嘉惠逾解推，尘觉黍谷虚枯荄。", 
            "手间荆棘待剪排，会领至味如临杯。", 
            "东湖去梦愁溯洄，一枝聊报江南梅。"
        ], 
        "title": "谢查阜西寄绿绮琴", 
        "type": "古风", 
        "yun": null
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "相携驼坐对萧森，人海仙缘那可寻。", 
            "裙屐渐非年少日，风霜先警岁寒心。", 
            "欲凭大气支残劫，共办微呻出晚阴。", 
            "十二春秋惊过羽，不堪重续脊令吟。"
        ], 
        "title": "深秋与瘦弟三贝子花园眺坐", 
        "type": "律诗", 
        "yun": "侵"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "最怜丛绿渐无存，却遣青霜肃旧园。", 
            "冉冉七弦疑未远，槃槃一世更谁论。", 
            "早知代谢原天意，已办耰锄向水村。", 
            "小巷巾车归亦好，惊鸦遥共送晨昏。"
        ], 
        "title": "城南园葭蓼苍然秋意酣倦赋示三弟", 
        "type": "律诗", 
        "yun": "元"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "是处秋光俨画图，长安西笑未为孤。", 
            "濯缨溪水歌清浊，落帽山风意有无。", 
            "著我此间忘岁历，劳人心事半江湖。", 
            "盘冈十八矜腰脚，尚许回车觅坦途。"
        ], 
        "title": "庸庵招同香山游览竟日", 
        "type": "律诗", 
        "yun": "虞"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "远市偏收一角秋，媻姗时与作淹留。", 
            "王城疑睡粗闻息，黄叶欺人竟打头。", 
            "霜后园林如此老，眼前文字为谁谋。", 
            "漫歌松柏苍凉句，十载迟来吊古丘。"
        ], 
        "title": "先农坛与三弟索句", 
        "type": "律诗", 
        "yun": "尤"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "寒宵病榻依兄弟，人海流波自送迎。", 
            "已分东西终逆旅，偶持哀怨入孤鸣。", 
            "疏灯老屋林园梦，冷月晶霜上下清。", 
            "共此乡心几千里，倚闾辛苦若为情。"
        ], 
        "title": "月当头夜怀母示三弟", 
        "type": "律诗", 
        "yun": "庚"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "何事风波不闭门，担书归卧絮窠温。", 
            "厌看冠盖京华满，犹及田园旧菊存。", 
            "异地相怜吾欲涕，有涯知殆子能尊。", 
            "江湖岁晚愁难说，我亦逢人未敢言。"
        ], 
        "title": "送梦庐南归", 
        "type": "律诗", 
        "yun": "元"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "宵寒饮泪吾将病，穗帐归魂子已陈。", 
            "几日春风来未觉，十年残语梦非真。", 
            "无知儿女蠕蠕拜，有尽莺花逐逐新。", 
            "一酹暂终成木立，九原应忆独醒人。"
        ], 
        "title": "令容诞日", 
        "type": "律诗", 
        "yun": "真"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "朝霞西子窥妆镜，落日南朝向石城。", 
            "便送沧州入寒梦，稍移角枕听江声。", 
            "天涯倦羽兹能息，霜半秋菘晚欲成。", 
            "想得拨灰吟啸罢，夜深梧影一栊明。"
        ], 
        "title": "奉怀步曾金陵", 
        "type": "律诗", 
        "yun": "庚"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "相看骨肉集灯前，荼苦周旋了此年。", 
            "卷里乱怀愁得句，梅边新影自成妍。", 
            "可知心共朱颜老，为盼春归绿意先。", 
            "门外风光隔尘土，独清犹得一时贤。"
        ], 
        "title": "壬戌除夜", 
        "type": "律诗", 
        "yun": "先"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "坐觉西风改鬓颜，乘桴犹值乱离间。", 
            "楸枰短烛催残弈，荆玉明珠赋大环。", 
            "雁路孤鸣谁可说，鸰原遗痛讵能删。", 
            "劳生那许培风息，一念摊书饱看山。"
        ], 
        "title": "奉别柏庐步曾游学美洲", 
        "type": "律诗", 
        "yun": "删"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "佳节匆匆意悄然，自煎茶水对炉烟。", 
            "流天大月虚今夕，入坐小车思隔年。", 
            "析饼喜嗔怜子稚，侵帘风露觉凉先。", 
            "枯愁收拾凭谁寄，漫放商声上七弦。"
        ], 
        "title": "中秋孤坐", 
        "type": "律诗", 
        "yun": "先"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "故人知我苦绸缪，落笔能开海上楼。", 
            "何恋稷门初至客，最难江国后归舟。", 
            "酒边哀乐陈陈见，风入园林事事秋。", 
            "著子一枝原局促，迟予三径足淹留。"
        ], 
        "title": "梦侯自津门来书诙奇玩世得句却寄", 
        "type": "律诗", 
        "yun": "尤"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "此间粗得清凉地，遥翠西山已满襟。", 
            "落日小桥通懒客，阁铃微雨接孤吟。", 
            "扫荷熏柳秋能事，濯足兴歌彼有心。", 
            "隐约儿时旧啼笑，龛灯琴韵倘重寻。"
        ], 
        "title": "水观音亭栏望", 
        "type": "律诗", 
        "yun": "侵"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "怀铅十载不归耕，了却公家趁晚晴。", 
            "作锻那知中散意，曳涂犹避漆园名。", 
            "偶窥大化讥蛮触，苦有馀哀到脊令。", 
            "斗室高天吾与子，开门还忘此何声。"
        ], 
        "title": "过仲詹小斋閒话", 
        "type": "律诗", 
        "yun": "庚"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "檐霜檽雨放秋回，短景难消蚁磨催。", 
            "袖手江湖天更迥，惊心骨肉梦成灰。", 
            "似随飞鸟去无迹，欲上高山呼不来。", 
            "坏壁应多旧题在，劳君偏写喘丝哀。"
        ], 
        "title": "辟疆书然弟病中语览之泫然", 
        "type": "律诗", 
        "yun": "灰"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "万里鸿飞心事传，乍随风色到吟边。", 
            "相携故侣成川逝，几向西楼看月圆。", 
            "避地九夷原匪陋，藏身一壑恐难坚。", 
            "海天不作蛟鼍梦，夜雨寒灯已隔年。"
        ], 
        "title": "得柏庐美洲书兼寄步曾", 
        "type": "律诗", 
        "yun": "先"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "麦秀西风迹已陈，哀丝豪竹泪犹新。", 
            "早知借箸难筹国，略有悲歌不近人。", 
            "列座图书无上隐，罗胸星斗自然春。", 
            "梦华遗事君能补，稍却王城十丈尘。"
        ], 
        "title": "仲涛丈寄示闻歌诗感书奉怀", 
        "type": "律诗", 
        "yun": "真"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "岁阑剩作栖栖客，款语能无戚戚思。", 
            "七字雕肝如有迫，卅年回首此何时。", 
            "片帆江上春同梦，细雨灯前夜独噫。", 
            "共祝污邪休报歉，砚田新涨笔淋漓。"
        ], 
        "title": "除夕简潭秋", 
        "type": "律诗", 
        "yun": "支"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "此际真疑贯月游，烟波不数五湖舟。", 
            "沉冥市色藏微语，淡定风光许暂留。", 
            "据石自绵丘壑意，怀人休问溯洄愁。", 
            "蟾辉鸦鬓俱清绝，争似东坡赤壁秋。"
        ], 
        "title": "中元前夕河上", 
        "type": "律诗", 
        "yun": "尤"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "尺宅堪图寸晷清，晚云新月照双楹。", 
            "荒唐牛女传千载，笑悯鸡虫乱一生。", 
            "欲断世间婚宦累，略无年少绮罗情。", 
            "高斋坐挹鲜凉意，片叶无秋起暗惊。"
        ], 
        "title": "七夕遣兴", 
        "type": "律诗", 
        "yun": "庚"
    }, 
    {
        "author": "王易", 
        "era": "近现代", 
        "subtype": null, 
        "text": [
            "甚年年、青天碧海，嫦娥真个痴绝。", 
            "餐芝饮醴非难事，何用水晶宫阙。", 
            "须自洁。", 
            "已断却尘缘，莫更尘缘结。", 
            "人天各别，底好月难圆，优昙偶现，留与后人说。", 
            "伤心事，不共风烟变灭，好花长被摧折。", 
            "玉楼那便需长吉，为妒呕来心血。", 
            "甘守拙。", 
            "翻自喜、一衾凉梦浑如铁。", 
            "休誇慧业。", 
            "试检点遗编，芳姿如在，多少恨侵骨。"
        ], 
        "title": "摸鱼儿 题返生香遗集", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "纤云弄色，西北高楼凉候。", 
            "喜连日、萧萧暮雨，洗过清秋。", 
            "日影罘罳，一天明爽望中收。", 
            "鸭炉香暖，龙团味美，不羡封侯。", 
            "胜日易忘促居，无事何似閒游。", 
            "便俦侣、高阳散尽，可伴浮鸥。", 
            "料想如今，乱枫衰柳正凝愁。", 
            "任他愁也，花前帽侧，依旧风流。"
        ], 
        "title": "丑奴儿慢 秋晴", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "灯窗里，秋如水，商声飒飒侵入耳。", 
            "更声阑，角声酸，那堪辜负，清梦一衾寒。", 
            "砌虫切切如私语，似笑尘埃久相处。", 
            "启吾帏，揽吾衣，月朗宵深，时坐听荒鸡。", 
            "琴三弄，钟三动，长空去雁声相送。", 
            "谁家砧，捣人心，声声断续，只是费沈吟。", 
            "无边黄叶萧萧落，敲上荆扉声剥啄。", 
            "待重听，已天明，悲笳四起，驱马动连营。"
        ], 
        "title": "梅花引 秋声", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "晚榭凉归，暮天云净，素娥泪多。", 
            "更莲房红坠，冷凝藻镜，桐荫绿润，翠踏蛮靴。", 
            "最是五更风共剧，便不耐衫寒薄薄罗。", 
            "金茎液，教太真饮罢，晕脸微酡。", 
            "铜仙汉家何在，料如今、雨蚀苔磨。", 
            "止陌头衰柳，残禅共咽，原问蔓草，有美轻过。", 
            "待到为霜人不见，也负了蒹葭秋水歌。", 
            "魂归夜，想佩环月下，定湿淩波。"
        ], 
        "title": "洞庭春色 秋露", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "蝉吹暮歇，蛙鼓夜沉，嘈嘈犹在庭角。", 
            "渐透晚来霜讯，空阶正萧索。", 
            "无人处，声共作。", 
            "便吟到、客愁无著。", 
            "尚依旧，月细风尖，冷淡篱落。", 
            "心绪倍前恶，检点离怀，呼汝共斟酌。", 
            "不是夜床无梦，才眠又惊觉。", 
            "三更尽，吟渐弱。", 
            "隐残壁、绣苔斑剥。", 
            "寺钟醒，曙破鸦啼，馀韵依约。"
        ], 
        "title": "应天长慢 秋蛩", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "何处飞来，怪数声催入，愁人心里。", 
            "月落乱乌啼，又城角，飞霜暮天如水。", 
            "喧喧汉将营中，尚关心燕市。", 
            "浑不记、当年连天烽火，阵云吹坠。", 
            "凄绝，旅人意。", 
            "方遥望，乡关便陨涕。", 
            "瑟琶也同带恨，芳魂冷，胡沙万里竟委。", 
            "山头粉堞哀声，动林间秋气。", 
            "忽传报、平明胡骑窥营，夜唤兵起。"
        ], 
        "title": "金盏子 秋笳", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "又雁横空，鸦喧晚，天外纤钩乍敛。", 
            "啼螀催入梦，渐金荷半烬，翠帏低掩。", 
            "吕枕荒寒，庄魂缥缈，萦绕骤凉衾簟。", 
            "楼台层幻处，似殷勤尚有，故人劳念。", 
            "更好语清芬，新声宛楚，动人愁惨。", 
            "灵犀通一点。", 
            "幸重向、片刻倾肝胆。", 
            "休更问、荆驼故国，泪酒新亭，尘心遥逐秋云淡。", 
            "不尽思君感，恨远隔、长江天堑。", 
            "记临别、神凄黯。", 
            "关河十载，谙尽倦邮荒店。", 
            "吟情犹恁未减。"
        ], 
        "title": "大酺", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "万里秋容，早收尽、堕粉遗簪。", 
            "香分桂殿，吹笙院落沉沉。", 
            "结就玲珑片玉，便一年常见，何似如今。", 
            "花阴，照晶帘、波影浅深。", 
            "为念年年玉斧，问可能修得，离恨千寻。", 
            "碧海青天，累嫦娥、夜夜关心。", 
            "怜他陈瓜列果，有多少、痴儿呆女，下拜沉吟。", 
            "且长饮，取冰壸、清露自斟。"
        ], 
        "title": "玲珑玉 中秋夜月", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "紫云叠奏。", 
            "又素彩流辉，露庭如昼。", 
            "翠水瀛壸，不近世间尘垢。", 
            "琼楼玉宇高难问，正轻衫、峭凉侵透。", 
            "碧波荡漾，不眠吴质，桂香盈袖。", 
            "记岁岁、商歌发后。", 
            "尽凭阁无言，旅怀如酒。", 
            "佳节难逢。", 
            "三百六旬惟有。", 
            "愁来愁去浑閒事，底关心、沈郎清瘦。", 
            "放怀促坐，香消烬灺，顿忘深漏。"
        ], 
        "title": "桂枝香", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "小楼连苑吹笙，沈沈久别羁人怨。", 
            "峭凉窗纸，冷风凝露，宵深梦短。", 
            "道远绵绵，思归怀故，惯经游倦。", 
            "悄声沈雁重，重听细籁，迎风处、疑调燕。", 
            "幽唱谁还度遍，更长令、荀香消遣。", 
            "少年磨尽，壮心豪气，平生念懒。", 
            "好月玲珑，镜天明净，彩华宵半。", 
            "绕空阶影瘦、萧萧吟兴，罢添香篆。", 
            "篆香添罢兴吟，萧萧瘦影阶空绕。", 
            "半宵华彩，净明天镜，珑玲月好。", 
            "懒念生平，气豪心壮，尽磨年少。", 
            "遣消香荀令、长更遍度，还谁唱、幽燕调。", 
            "疑处风迎籁细，听重重、雁沈声悄。", 
            "倦游经惯，故怀归思，绵绵远道。", 
            "短梦深宵，露凝风冷，纸窗凉峭。", 
            "怨人羁别久、沈沈笙吹，苑连楼小。"
        ], 
        "title": "小楼连苑", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "茂陵病起，尽醉吟，平生自笑儒冠。", 
            "老圃英浓，晓天霜饱，秋愁遣却应难。", 
            "碧云梦宽。", 
            "漫独携、尊酒花前。", 
            "愧年来，怪侣狂朋，笠簦风雨旧盟寒。", 
            "无限繁华销歇，但萧萧落叶，送尽残蝉。", 
            "爽气催诗，绮怀如酒，飞毫写向兰笺。", 
            "待寻钓船。", 
            "伴五湖、波月娟娟。", 
            "算归时、检点尘襟，共谁和泪看。"
        ], 
        "title": "霜花腴", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "秋空迅飞断绮，引吟骢暂驻。", 
            "贳萸酒、奠向黄华，为惜佳境轻度。", 
            "暗绿老、千林似醉，低鬟浅黛霜前树。", 
            "揽江山、壮采如新，地灵台古。", 
            "野旷天低，万里在眼，正群蹊竞赴。", 
            "擅奇胜、旧日池台，茂林觞咏无数。", 
            "怅销沈、河雄艮峙，赭云动、惊沙拳舞。", 
            "步虚廊、快豁尘裾，眄怀高杜。", 
            "苔封绣砌，雾罨金城，野况尚如故。", 
            "凝眺久、健生腰脚，自喜年少，侧帽当风，捉襟题句。", 
            "园亭胜赏，赓歌韵事，邹枚风雅休重问，笑平原、好客徒豪举。", 
            "霜鸿度碧，乡关恨逐南云，暮寒自伤秋旅。", 
            "元龙百尺，高卧犹豪，况登临命赋。", 
            "漫问取、衣冠晋代，淡墨馀涎，青蜃朝昏，老魈夜语。", 
            "虬藤碍径，飞檐萦翠，斜阳冉冉沈绛彩，尽留连、莫便寻归路。", 
            "从教素履丝穿，别有青山，笑人自苦。"
        ], 
        "title": "莺啼序 九日登吹台", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "颓柳窥池，残阳据阁，娇春不放闲花。", 
            "访石搜松，难消美酒生涯。", 
            "虚廊久静轻泥落，记旧时、燕子人家。", 
            "遣无聊，堪话兴衰，犹数栖鸦。", 
            "当年珠履嬉游地，指青奴传烛，绿婢煎茶。", 
            "璧月琼尊，清商怨起琵琶。", 
            "东风日暮馀啼鸟，且问谁、金谷繁华。", 
            "更何心，独客凭栏，愁满城笳。"
        ], 
        "title": "高阳台 过达官故居感赋", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "江山残霸登临后，霜红暗催秋换。", 
            "静月笼沙，平烟浸郭，凄咽秦淮波软。", 
            "繁华梦短。", 
            "正金谷无人，夜鹃空怨。", 
            "暂旅心情，怕沾馀醉负双眼。", 
            "南朝清韵易了，鼓鼙声断续，频和箫管。", 
            "暮苑迷莺，崇台见鹿，千古新陈一叹。", 
            "斜阳又晚。", 
            "照词客哀时，浩歌休倦。", 
            "记否东篱，故园花事懒。"
        ], 
        "title": "台城路 忏庵寄示秦淮闻歌词赋此报之", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "树疏浓，山近远，一一尽天与。", 
            "人境安庐，消得野云住。", 
            "岩腰一挂飞泉，似闻清响，便生作、板桥渔渚。", 
            "武陵渡。", 
            "应有无数桃花，千山万山处。", 
            "多事先生，触我浪游绪。", 
            "依然十丈红尘，半帘黄日，共君对、茗瓯闲语。"
        ], 
        "title": "祝英台近  粟海绘扇面赋谢", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "万感凭虚谁问，悄惊风候急。", 
            "记紫陌淡柳浓花，轻阴转、尽送油壁。", 
            "消魂长亭旧绿，飘零处、过客应共惜。", 
            "向夜深败叶低窗，竛竮影、待月当户立。", 
            "更念贯槎路寂，寻仙事杳，空江雾翳难觅。", 
            "象笔传情，梦犹在、景非昔。", 
            "年年背阶蛩语，且伴我、竟三十。", 
            "愁尘漫拂，秋来尚自笑，头未白。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "出门揩倦眼，问春事，可谁酬。", 
            "正拂帽烟丝，沾衣润绿，双桨微沤。", 
            "红楼，乍寒乍冷，怕开帘人被落花羞。", 
            "惊蝶难寻旧影，暮莺如咽枝头。", 
            "沧州，怅惘前游。", 
            "江海别，几经秋。", 
            "傍斗牛北望，山颦水怨，日淡云收。", 
            "东流，送春万里，向津桥人静忽沉忧。", 
            "梅雨清和近也，白騧曾许迟留。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "白雪满头高意气，诗名四十年前。", 
            "袖间云物幻千缘。", 
            "衣冠迷世外，哀乐寄吟边。", 
            "一梦红桑惊换世，雨馀尘榻萧然。", 
            "老仙归后剩苍烟。", 
            "故江枫叶乱，空吊载书船。"
        ], 
        "title": "临江仙 其一", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "谁倍长卿惟四壁，乱山残雪归来。", 
            "征车辘辘困风埃。", 
            "高歌随铁板，挟策向金台。", 
            "白酒新亭家国泪，繁忧何地堪埋。", 
            "援琴无限广陵哀。", 
            "屋梁惊落月，秋雨冷莓苔。"
        ], 
        "title": "临江仙 其二", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "结客少年裘马盛，唾珠椽笔纵横。", 
            "柳边花底静闻莺。", 
            "举杯天共醉，把剑月同行。", 
            "一病文园成永逝，解兰空恨尘缨。", 
            "三千里外夜魂青。", 
            "传家留一砚，谁与问玄亭。"
        ], 
        "title": "临江仙 其三", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "策马芦沟茸帽侧，惊沙朔雪匆匆。", 
            "归来社燕又相逢。", 
            "一廛高隐地，三径旧家风。", 
            "乔木久悲霜后影，清谈惟共阿戎。", 
            "园林人去认残红。", 
            "忍忘三步约，鸡酒拜桥公。"
        ], 
        "title": "临江仙 其四", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "南楼惊去雁，晚英院落，暗籁起前轩。", 
            "画屏茶梦绕，照泪单衾，点滴到孤弦。", 
            "沧波旧约，荡海色、难觅成连。", 
            "风乍回、鞠通寒语，更唤楚魂酸。", 
            "年年，西堂春误，秀水秋荒，指天涯碧断。", 
            "空自携、雍门残感，谁报重泉。", 
            "从今怕弄清商曲，任短歌、留谱花前。", 
            "霜路稳、催愁曙角休传。"
        ], 
        "title": "渡江云", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "宏川细水皆归纳。电流直制三重辖。", 
            "蓄泄有常规。如潮来往时。", 
            "去年乾腊月。寸土无龟裂。", 
            "春雨忽连旬。不妨沟浍盈。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "园工巧艺惊殊特。嫁梅自有倾城色。", 
            "匀颊淡燕支。长长施黛眉。", 
            "绿珠称小妹。红拂堪为姊。", 
            "所喜是同根。休招月下魂。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "钢为元帅先升帐。工农事业皆须仗。", 
            "何物是先行。何如限刻成。", 
            "无穷神妙著。何处安根脚。", 
            "全国一盘棋。当争落子时。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "和风丽日江南道。江南二月春光好。", 
            "最好是苏州。名园多胜游。", 
            "花开红满树。正值余初度。", 
            "欢乐尽情狂。何须称寿觞。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "晚来破雾征程促。天开图画张原陆。", 
            "新绿满长堤。菜花黄夹畦。", 
            "云车风马骤。千里抛车后。", 
            "晌午到金陵。钟山睡未醒。"
        ], 
        "title": "菩萨蛮 其五", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "四围山色青无赭。千林万树遮平野。", 
            "联步上高台。苍然暮色来。", 
            "夕阳凝作血。凭吊肠偏热。", 
            "阶级斗争强。成仁土亦香。"
        ], 
        "title": "菩萨蛮 其六", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "荒莱辟举为阡陌。昔时险峻今陂泽。", 
            "厚地到高天。须臾皆改观。", 
            "勿辞艰苦业。我有人千亿。", 
            "蚁亦负山趋。愚公真不愚。"
        ], 
        "title": "菩萨蛮 其七", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "建国十周，革命功成，电掣雷轰。", 
            "喜一穷二白，顿殊旧貌，千仓万廪，长兆年丰。", 
            "厂舍如林，河流似网，建社真能大且公。", 
            "谁堪比，是奔腾万马，夭矫飞龙。", 
            "更看易俗移风。", 
            "把千载秕糠一扫空。", 
            "与友邦携手，高歌并进，敌人丧胆，咒诅无功。", 
            "轶美超英，昌明科学，宇宙都归掌握中。", 
            "欢相告，再十年称庆，在广寒宫。"
        ], 
        "title": "沁园春", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "文成婚媾通殊域。垂杨扫尽千年雪。", 
            "旧俗独留残。因知施教难。", 
            "佛言诸地狱。一一罗心目。", 
            "地狱众生谁。农奴真可悲。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "倒悬未喻斯民厄。来苏久望云霓泽。", 
            "黑夜走群魔。道高将柰何。", 
            "锋车如电扫。疾指山南道。", 
            "逐队舞相迎。欢呼菩萨兵。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "太平亲见老怀舒。", 
            "精力饶于插架书。", 
            "麋苑偏能徵往史，䱐溪未许作间漠。", 
            "传经绛帐心先折，载酒玄亭乐有余。", 
            "政治于今应挂帅，相如兼是蔺相如。"
        ], 
        "title": "瑞鹧鸪 沈瓞民示施如唱酬集，索和，因次韵作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "雪浪湖边藓色斑。", 
            "披襟围坐一开颜。", 
            "共参革命千秋业，也许浮生半日閒。", 
            "诗斗捷，茗分甘。", 
            "轻车更载菊花还。", 
            "精诚不为分离隔，话到忠邦意已关。"
        ], 
        "title": "鹧鸪天 江阴县菊花会，并寄中山公园茶话，用壁间明清人诗原韵，率成八句，复改为词", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "山拥层螺，波澄匹练。", 
            "吴中佳处人争羡。", 
            "谁知夺得冶城名，景光又遂年光变。", 
            "高突喷云，飞轮逐电。", 
            "无穷事绩惊心眼。", 
            "绿阴千步绕溪回，红旗三面迎风展。"
        ], 
        "title": "踏莎行 郊行即事", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "文艺开先路。", 
            "写风谣、龙蛇走壁，墨花飞舞。", 
            "试把翻成新乐曲，字字沁人肝腑。", 
            "第一是、真诚拥护。", 
            "党共中央毛主席，这恩情、欲诉从何诉。", 
            "倾倒出，万千语。", 
            "其中不少惊人句。", 
            "唱三山、五岭开道，乱流归库。", 
            "歌颂丰收非夸饰，稻麦千斤为亩。", 
            "更菜果、如山堆取。", 
            "项羽豪雄空盖世，任拔山、力尽今难举。", 
            "拔不起，一山芋。"
        ], 
        "title": "金缕曲 读民歌集，用其语", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "跃进歌声似迅雷。", 
            "歌时春酒绿盈杯。", 
            "相逢都看笑颜堆。", 
            "双乐园中双乐聚，百花洲畔百花开。", 
            "东方红日正崔嵬。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "记得童年深切齿。", 
            "八国旌旗，乱插长安市。", 
            "虎变龙腾今昔异。", 
            "我生两度逢庚子。", 
            "屹立中苏坚壁垒。", 
            "保障和平，一箭通天地。", 
            "他日再书庚子岁。", 
            "红旗飘向行星际。"
        ], 
        "title": "鹊踏枝", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "欢笑一堂中，共度新春佳节。", 
            "此日太平亲见，忘头颅如雪。", 
            "醉来行步任欹斜，鸠杖未须设。", 
            "照夜华镫千百，替中天圆月。"
        ], 
        "title": "好事近", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "莫邪双剑。", 
            "长被中吴佔。", 
            "乐府歌传三妇艳。", 
            "翻觉羞红上脸。", 
            "田间大妇勤农。", 
            "织丝小妇精工。", 
            "中妇尤称健硕，炼钢炉火通红。"
        ], 
        "title": "清平乐 新三妇艳词", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "小桥东。曲径通。", 
            "日射清波澹澹风。满园花不空。", 
            "胭脂红。春正浓。", 
            "铁骨冰心谁与同。孤山山路中。"
        ], 
        "title": "长相思", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "挽车飞度高山崿。行船不惮风波恶。", 
            "山水几千重。何曾骇杀侬。", 
            "情郎常笑我。但合家中坐。", 
            "跃进并双肩。郎今相比看。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "百舌催春著意鸣。", 
            "东园负手且游行。", 
            "畅人天气是新晴。", 
            "芳草怒生堪衬步，异花争放不知名。", 
            "归时应梦到香城。"
        ], 
        "title": "浣溪沙 假日", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "圆机喷雾罢。", 
            "霏霏半空洒。", 
            "蝗蝻不犯如云稼。", 
            "农民齐庆社。", 
            "农民齐庆社。", 
            "采山聚卝石，又看焦化。", 
            "道热压功成也。", 
            "群英会上旗高挂。", 
            "东风何用借。", 
            "东风何用借。"
        ], 
        "title": "东坡引 苏州农业药械厂东风焦化厂及炭黑厂皆于全国群英会评得红旗，连日观药械焦化二厂，赋词美之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "疾风埽净长廊曲。东园树树摇新绿。", 
            "暂罢五湖舟。来凭百尺楼。", 
            "海棠浓艳发。莫便吹成雪。", 
            "久久更回看。单衣禁暮寒。"
        ], 
        "title": "菩萨蛮 大风，从楼上看隔院海棠，用清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一台高耸苍茫际。", 
            "山川更添奇伟。", 
            "列炬穿林，鸣机动谷，欢乐歌声时起。", 
            "千群似蚁。", 
            "看拓土开疆，暗符兵事。", 
            "歇浦遥通，创成新纪照青史。", 
            "当年堪笑郑李。", 
            "寸功犹自诩，应共波逝。", 
            "大禹遗规，中吴旧迹，湮没都逾千祀。", 
            "新邦继此。", 
            "算九泽陂平，三江奠止。", 
            "试舣扁舟，太湖清见底。"
        ], 
        "title": "齐天乐 观太浦河工程作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "堤上风尖。", 
            "杨柳毵毵。", 
            "绿阴浓处小桃攒。", 
            "伫看波心，芳气回互，花影深涵。", 
            "彩笔染沈酣。", 
            "画出晴岚。", 
            "欲题新句费寻探。", 
            "道是江南春遍地，又何但江南。"
        ], 
        "title": "浪淘沙令 即景，用杜安世体", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "到处是春光，万紫千红生色。", 
            "歌唱人民公社，好基层形式。", 
            "相逢不再道家常，唯共竞心力。", 
            "模范英雄称号，看何人先得。"
        ], 
        "title": "好事近 看万紫千红总是春电影，勖家人及亲属辈，并书寄时儿天津", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "金陵势休。吴中惠流。", 
            "百年试听民讴。盼长江转头。", 
            "遗文尽收。遗宫尚留。", 
            "湖山重认苏州。问英灵慰否。"
        ], 
        "title": "醉太平 太平天国忠王收复苏州百年纪念", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "秋雨霁，晚烟拖，宫阙与云摩。", 
            "片云流月入明河。", 
            "鳷鹊散金波。", 
            "宜春院，披香殿，雾里梧桐一片。", 
            "华灯簇处动笙歌，复道属车过。"
        ], 
        "title": "喜迁莺", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "碧苔深锁长门路，总为蛾眉误。", 
            "自来积毁骨能销，何况真红一点臂砂娇。", 
            "妾身但使分明在，肯把朱颜悔。", 
            "从今不复梦承恩，且自簪花坐赏镜中人。"
        ], 
        "title": "虞美人", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "问断肠、江南江北，年时如许春色。", 
            "碧栏干外无边柳，舞落迟迟红日。", 
            "沙岸直，又道是、连朝寒雨送行客。", 
            "烟笼数驿，剩今日天涯，衰条折尽，月落晓风急。", 
            "金城路，多少人间行役。", 
            "当年风度曾识。", 
            "北征司马今头白，唯有攀条沾臆。", 
            "君莫折，君不见、舞衣寸寸填沟洫。", 
            "细腰谁惜？", 
            "算只有多情，昏鸦点点，攒向断枝立。"
        ], 
        "title": "摸鱼儿 秋柳", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "杜鹃千里啼春晚，故国春心折。", 
            "海门空阔月皑皑，依旧素车白马夜潮来。", 
            "山川城郭都非故，恩怨须臾误。", 
            "人间孤愤最难平，消得几回潮落又潮生。"
        ], 
        "title": "虞美人", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "谁道江南春事了，废苑朱藤，开尽无人到。", 
            "高柳数行临古道，一藤红遍千枝杪。", 
            "冉冉赤云将绿绕，回首林间，无限斜阳好。", 
            "若是春归归合早，馀春只搅人怀抱。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "犀比六博消长昼，五白惊呼骤。", 
            "不须辛苦问亏成。", 
            "一霎尊前了了见浮生。", 
            "笙歌散后人微倦，归路风吹面。", 
            "西客落月荡花枝。", 
            "又是人间酒醒梦回时。"
        ], 
        "title": "虞美人", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "窗外绿阴添几许，剩有朱樱，尚系残红住。", 
            "老尽莺雏无一语，飞来衔得樱桃去。", 
            "坐看画梁双燕乳，燕语呢喃，似惜人迟暮。", 
            "自是思量渠不与，人间总被思量误。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "绣衾初展，银釭旋剔，不尽灯前欢语。", 
            "人间岁岁似今宵，便胜却、貂蝉无数。", 
            "霎时送远，经年怨别，镜里朱颜难驻。", 
            "封侯觅得也寻常，何况是、封侯无据。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "窣地重帘围画省，帘外红墙，高与银河并。", 
            "开尽隔墙桃与杏，人间望眼何由骋。", 
            "举首忽惊明月冷，月里依稀，认得山河影。", 
            "问取嫦娥浑未肯，相携素手层楼顶。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "袅袅鞭丝冲落絮，归去临春，试问春何许。", 
            "小阁重帘天易暮，隔帘阵阵飞红雨。", 
            "刻意伤春谁与诉，闷拥罗衾，动作经旬度。", 
            "已恨年华留不住，争知恨里年华去。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "独向沧浪亭外路，六曲栏干，曲曲垂杨树。", 
            "展尽鹅黄千万缕，月中并作濛濛雾。", 
            "一片流云无觅处。", 
            "云里疏星，不共云流去。", 
            "闭置小窗真自误，人间夜色还如许。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "翠幕轻寒无著处，好梦初回，枕上惺忪语。", 
            "残夜小楼浑欲曙，四山积雪明如许。", 
            "莫遣良辰闲过去，起瀹龙团，对雪烹肥羜。", 
            "此景人间殊不负，檐前冻雀还知否。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "手剔银灯惊炷短，拥髻无言，脉脉生清怨。", 
            "此恨今宵争得浅，思量旧日恩情遍。", 
            "月影移帘风过院，待到归来，传尽中宫箭。", 
            "故拥绣衾遮素面，赚他醉里频频唤。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "春到临春花正妩，迟日阑干，蜂蝶飞无数。", 
            "谁遣一春抛却去，马蹄日日章台路。", 
            "几度寻春春不遇，不见春来，那识春归处。", 
            "斜日晚风杨柳渚，马头何处无飞絮。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "黯淡灯花开又落，此夜云踪，知向谁边著。", 
            "频弄玉钗思旧约，知君未忍浑抛却。", 
            "妾意苦专君苦博，君似朝阳，妾似倾阳藿。", 
            "但与百花相斗作，君恩妾命原非薄。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "急景流年真一箭，残雪声中，省识东风面。", 
            "风里垂杨千万线，昨宵染就鹅黄浅。", 
            "又是廉纤春雨暗，倚遍危楼，高处人难见。", 
            "已恨平芜随雁远，暝烟更界平芜断。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "月到东南秋正半，双阙中间，浩荡流银汉。", 
            "谁起水精帘下看，风前隐隐闻箫管。", 
            "凉露湿衣风拂面，坐爱清光，分照恩和怨。", 
            "苑柳宫槐浑一片，长门西去昭阳殿。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "忆挂孤帆东海畔，咫尺神山，海上年年见。", 
            "几度天风吹棹转，望中楼阁阴晴变。", 
            "金阙荒凉瑶草短，到得蓬莱，又值蓬莱浅。", 
            "只恐飞尘沧海满，人间精卫知何限。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "楼外秋千索尚悬，霜高素月慢流天。", 
            "倾残玉碗难成醉，滴尽铜壶不解眠。", 
            "人寂寂，夜厌厌。", 
            "北窗情味似枯禅。", 
            "不缘此夜金闺梦，那信人间尚少年。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "满地霜华浓似雪，人语西风，瘦马嘶残月。", 
            "一曲阳关浑未彻，车声渐共歌声咽。", 
            "换尽天涯芳草色，陌上深深，依旧年时辙。", 
            "自是浮生无可说，人间第一耽离别。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "山高路远坑深，大军纵横驰奔。", 
            "谁敢横刀立马？唯我彭大将军。"
        ], 
        "title": "六言诗·给彭德怀同志", 
        "type": "六言诗", 
        "yun": null
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "马家祠外柏枝坊，下马停车入会场。", 
            "工业未评评饮食，神仙不羡羡鸳鸯。"
        ], 
        "title": "花会竹枝词十二首 其一", 
        "type": "词", 
        "yun": null
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "鸳鸯不及秃鸧多，野鸭成群槛外过。", 
            "久坐茶棚看路口，游人如织不停梭。"
        ], 
        "title": "花会竹枝词十二首 其二", 
        "type": "词", 
        "yun": "歌"
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "游人宛似弄潮人，日午潮来散鞠尘。", 
            "认取酒旗寻伴侣，相逢都在浣花春。"
        ], 
        "title": "花会竹枝词十二首 其三", 
        "type": "词", 
        "yun": "真"
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "短棚欹处日初斜，遥指花农第一家。", 
            "忽地香风惊蝶舞，买花人更艳于花。"
        ], 
        "title": "花会竹枝词十二首 其四", 
        "type": "词", 
        "yun": "麻"
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "花开堪折满枝头，扳折由人不自由。", 
            "人不如花空色相，有时含笑又含羞。"
        ], 
        "title": "花会竹枝词十二首 其五", 
        "type": "词", 
        "yun": null
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "赏花人又赏音来，乘醉相携到舞台。", 
            "台上欢娱台下叹，伶官今日亦需才。"
        ], 
        "title": "花会竹枝词十二首 其六", 
        "type": "词", 
        "yun": null
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "天宝宫人鬓已斑，玉环久不在人间。", 
            "张徽法曲谁能记，不坠元音只二蛮。"
        ], 
        "title": "花会竹枝词十二首 其七", 
        "type": "词", 
        "yun": "删"
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "阜财解愠两茫茫，剧曲如何得改良。", 
            "欲借瑶琴传古调，人间只有凤求凰。"
        ], 
        "title": "花会竹枝词十二首 其八", 
        "type": "词", 
        "yun": "阳"
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "成品还从百邑寻，征来罗列古楠林。", 
            "阿侬不读考工记，犹是闺娃斗草心。"
        ], 
        "title": "花会竹枝词十二首 其九", 
        "type": "词", 
        "yun": "侵"
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "青羊宫里觅神仙，觅得神仙说化缘。", 
            "最爱西斋刘老道，只谈花事不谈玄。"
        ], 
        "title": "花会竹枝词十二首 其十", 
        "type": "词", 
        "yun": null
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "此会由来是劝工，有人相对叹商农。", 
            "金银气短狼㬻识，分水无犀古堰空。"
        ], 
        "title": "花会竹枝词十二首 其十一", 
        "type": "词", 
        "yun": null
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "又到年年修禊时，采兰赠芍本风诗。", 
            "蜀风久缺无人补，聊向花潭唱竹枝。"
        ], 
        "title": "花会竹枝词十二首 其十二", 
        "type": "词", 
        "yun": "支"
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "半奁残雪，有閒鸥、解讶讨春幽侣。", 
            "寒勒野梅开未遍，醉缬香屏无数。", 
            "曲岸连桡，短亭呼酒，多事閒风雨。", 
            "鹤天烟暝，晓窗来看题句。", 
            "朝暮。", 
            "黄阁前尘，青芝旧诺，梦与荒波去。", 
            "凄咽虎山桥畔笛，还为吹香别浦。", 
            "琼蕊重攀，翠禽如唤，投老双𡹮住。", 
            "轻阴无际，坠红休点帆路。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "要今年、沈醉到湘累，更番酹觞蒲。", 
            "甚骚心满纸，兰衰蕙变，章句荒芜。", 
            "照眼丹榴依旧，霜鬓与花疏。", 
            "陈似三年艾，人意何如。", 
            "湘水无情谁吊，又凄凉节物，流恨江鱼。", 
            "笑南风不竞，夺得锦标无。", 
            "问辟兵、赤灵谁画，剩小窗、儿女闹钗符。", 
            "■■■，■■■■，■■■■。"
        ], 
        "title": "八声甘州 甲寅闰端阳", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "飘断春镫，酒卮不抵残寒酽。", 
            "借人篱落酹横枝，消与流年感。", 
            "客意飞花共减。", 
            "费天涯、清铅数点。", 
            "画堂双燕，飞傍谁家，雕梁新占。", 
            "独卧沧江，旧盟寻到鸥群淡。", 
            "莫凭回雁诉乡心，满地惊波撼。", 
            "生茶春盘未餍。", 
            "两京梅、凝尘半糁。", 
            "岁寒情味，肯被邻家，东风轻赚。"
        ], 
        "title": "烛影摇红 止翁招集乙盦斋中，率赋", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "飘酒繁英如雪片。", 
            "摇荡游丝，那系流光转。", 
            "未必清歌弹指散。", 
            "急觞催拍谁能限。", 
            "涴地花尘生对面。", 
            "步障重重，未省春深浅。", 
            "烟语隔窗人不见。", 
            "解红新曲空排遍。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "故宫法曲冷朱弦。", 
            "倚龙吟、风雨潸然。", 
            "开宴记芳时，南薰韵入流泉。", 
            "河清慢、徵角重翻。", 
            "宸游处，仙籁层霄遍彻，仗合苍官。", 
            "和春雷别殿，笃耨御香前。", 
            "无端。", 
            "青城几千里，黄鹄谱、应指秋寒。", 
            "零乱杏花词，梦落万水千山。", 
            "问霓裳、几度飘烟。", 
            "知音少、枨触孤臣老泪，怨拨哀弹。", 
            "恨宫声不返，凄绝陇禽言。"
        ], 
        "title": "高山流水 宋徽宗松风琴", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "断魂事，说与残笺，倦墨能惆怅。", 
            "念鬓羞尘镜，泪灰蜡炬，吹箫谁唱。", 
            "记影娥池上，长条带月和烟荡。", 
            "倩素手，扶醉唤取，柔波双桨。", 
            "伫高楼望。", 
            "剩狂花歧路，飞莺未惜声声，芳草又长。", 
            "东风换绿林亭，暗梨云、慊梦来往。", 
            "费销凝，是急雨弦声，明霞佩响。", 
            "怨色西阑月，窥人昨夜薇帐。"
        ], 
        "title": "还京乐 其一 和庞檗子", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "呜咽丹棱水不波。", 
            "拍浮来赴小红螺。", 
            "临风坐接秋香近，擎露凉分太乙多。", 
            "从汗漫，日亡何。", 
            "霸陵醉尉不须诃。", 
            "白头野史亭前客，消得平生老茗柯。"
        ], 
        "title": "鹧鸪天 立秋夕同瞿庵过君直家饮海淀莲花白，元遗山有饮倪文仲家莲花白醉中之作，率同其调", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "倦怀抱，阅尽斜阳，稍觅微波语。", 
            "任坠香迷燕，乱红踏马，缄情无据。", 
            "问绛都花事，伤春泪泼閒风雨。", 
            "并万感，吟夜醉晓，蛮芳成谱。", 
            "旧销魂处。", 
            "傍珍丛千绕，而今涨笔狂尘，弦外调苦。", 
            "沈吟又拍阑干，荡云愁、海思如许。", 
            "坐沧洲，还赚得天涯，文章羁旅。", 
            "半箧秋萧瑟，兰成身世重赋。"
        ], 
        "title": "还京乐 其二 题况夔笙餐樱词", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "常娥不悔偷灵药。碧海孤秋约。", 
            "宝奁犹未是圆时。谁唤风前乱笛起参差。", 
            "纤云卷尽金波冷。破碎山河影。", 
            "言愁真欲问青天。可许今年明月复明年。"
        ], 
        "title": "虞美人 八月十四夕，同吴瞿庵赋", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "风力与吹垢，海日总明楼。", 
            "危阑笼袖无边，景物座中收。", 
            "变灭白衣苍狗，寂寞寒山虚牖，心定与天游。", 
            "吟望依南斗，吾道讵沧洲。", 
            "白符芝，碧筒酒，若为酬。", 
            "双声笛奏翩然，一鹤此衔筹。", 
            "早是夔龙耆旧，况复刘樊嘉耦，仙籍本双修。", 
            "佳语持相寿，羲驭伫回辀。"
        ], 
        "title": "水调歌头 寿沈子培七十", 
        "type": "词", 
        "yun": "尤"
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "镫黯春阴，瘗花铭罢空瑶想。", 
            "佩环无恙。", 
            "梦结归风响。", 
            "十载江春，与忆桃根桨。", 
            "仙云往。", 
            "费人惆怅。", 
            "多事千丝网。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "渊源蜀学，问灵衿谁托，鹤山一叟。", 
            "巨集觥觥天水刻，艺苑珍逾琼玖。", 
            "三箧云亡，一瓻许借，善本蕲无负。", 
            "元亭油素，古香擩染衫袖。", 
            "前事十七遗篇，纷纶要义，三写流传久。", 
            "说似芳椒排日课，几辈姜芽敛手。", 
            "金薤端书，瑶华副墨，操劵名山寿。", 
            "卮言日出，坠传期与宗守。"
        ], 
        "title": "念奴娇 题蒋孟蘋写书图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "惯醉长生酒。", 
            "是前身、安期飞舄，浮丘挹袖。", 
            "鼎鼎百年皆寂寞，肯负持螯双手。", 
            "问蛉蠃、二豪知否。", 
            "不喻茗柯微妙理，便三杯、两盏终多又。", 
            "持此意，为君寿。", 
            "羡君无事如犀首。", 
            "尽随宜、千场盘礴，月天花候。", 
            "此乐未须儿辈觉，此事今人稀有。", 
            "恁日涉、园林如绣。", 
            "四海子由真健者，定白须、红颊长厮守。", 
            "还起舞，对花侑。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "又是寻秋一度来。", 
            "十年城郭半蒿莱。", 
            "眼明屈曲镜流开。", 
            "出骨微嫌山偃蹇，折腰犹舞柳毰毸。", 
            "荻花抛雪点行杯。"
        ], 
        "title": "浣溪沙 其一 西溪泛舟，同病山、仁先、贞壮、吷盦、愔仲、伯完", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "今岁不闰夏，昨夕已中秋。", 
            "但期风月佳耳，何地不清游。", 
            "尽有婵娟花竹，难得肝肠冰雪，尔汝狎盟鸥。", 
            "胸次几丘壑，老子已菟裘。", 
            "我知君，君傲我，醉乡侯。", 
            "掀髯一笑，纵非吾土且登楼。", 
            "有弟相非食肉，有妇相呼谋酒，客至亦浮休。", 
            "扬觯论齐物，何必问黄州。"
        ], 
        "title": "水调歌头 壬戌七月十六日甘翰臣招同王息存、王病山、况夔笙、潘饼庵、劳敬修及令弟璧生、子季、闰生非园秋禊，赋此纪事", 
        "type": "词", 
        "yun": "尤"
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "角巾投老，依然是、抟控人生骨肉。", 
            "造化小儿空簸弄，随分寻得归宿。", 
            "老层三椽，良田二顷，高卧清湘曲。", 
            "荒湾织屦，老仙来伴幽独。", 
            "谁道倦羽安巢，惊尘连海，哀郢歌相续。", 
            "多难万方同一概，目断乡园松菊。", 
            "故国青山，沧洲白发，归梦愁成斛。", 
            "何年畏垒，大穰珍重遗祝。"
        ], 
        "title": "百字令 题余尧衢倦知山庐图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "带雨孤花支薄暮。", 
            "天际朱阑，隔著濛濛雾。", 
            "刻骨相思侬与汝。", 
            "东风计较閒言语。", 
            "得意红襟穿绣户。", 
            "但解呢喃，不省谁为主。", 
            "影事零星从细诉。", 
            "千头万绪君休误。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "冈上竹黄，祥云绚南国。", 
            "瀛海秋澄，闻道今年，蟠桃初实。", 
            "好是金英浥露处，劝觅醉、郦乡泉洁。", 
            "话春晖，子舍心情，云帆催发。", 
            "堂锦幂，萓翠茁。", 
            "驻凤翼，粲鲛额。", 
            "正紫禁仙郎，彩衣归也，亲祝春慈南极。", 
            "料得瑶台谱家庆，香入金觞暖仙液。", 
            "拜寿母年年，认幔纱霞赩。"
        ], 
        "title": "帝台春 寿词", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "望南云似盖，簇翠萱丛，亭亭堂北。", 
            "家庆屏开，㬉琼枝瑶席。", 
            "东海桑柔，南阳菊滟，万景澄秋夕。", 
            "寸草心情，瓣香亲拜，明星南极。", 
            "粉署仙郎，彩帆归去，桑浦山前，版舆登历。", 
            "乐府新声，下青鸾仙翼。", 
            "缥桂香浓，仙厨麟脯，有麻姑亲擘。", 
            "一曲陔兰，传觞遥羡，陶家宾客。"
        ], 
        "title": "醉蓬莱 寿词", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "祥云如盖簇南州。", 
            "双鹤更添筹。", 
            "遥知家庆屏开处，有新声、乐府相酬。", 
            "潋滟郦潭菊秀，葳蕤东海桑柔。", 
            "仙翁衿佩水云秋。", 
            "吟绪渺沧洲。", 
            "数椒梅蕊巡檐笑，盎洞天、春入琼瓯。", 
            "来岁鹊峰胜处，綵衣绕膝香浮。"
        ], 
        "title": "风入松 寿词", 
        "type": "词", 
        "yun": null
    }, 
    {
        "author": "方荣杲", 
        "era": "近现代", 
        "subtype": "七言律诗", 
        "text": [
            "朔吹萧萧万籁秋，乘槎直上蕊珠游。", 
            "烟波十里蟾光映，霜露一天雁字收。", 
            "长是仓皇追野马，几时闲静似沙鸥。", 
            "百年身世都为客，斗大珠盘自去留。"
        ], 
        "title": "中秋泛月", 
        "type": "律诗", 
        "yun": "尤"
    }, 
    {
        "author": "方荣杲", 
        "era": "近现代", 
        "subtype": "七言律诗", 
        "text": [
            "万顷鲸波天地动，神州谁是国忘家。", 
            "河山漫吊箕封碎，日影畴怜禹甸斜。", 
            "风色苍茫添怅恨，衣冠涂炭问夷华。", 
            "杖藜早入深山去，羞见中原鬼一车。"
        ], 
        "title": "次韵和钝根闻韩事有感", 
        "type": "律诗", 
        "yun": "麻"
    }, 
    {
        "author": "方廷楷", 
        "era": "近现代", 
        "subtype": "七言绝句", 
        "text": [
            "飘零一例老江乡，忍作寻常歌舞场。", 
            "难得多情柳亚子，苦挥热泪说冯郎。"
        ], 
        "title": "感春航事寄亚子", 
        "type": "绝句", 
        "yun": "阳"
    }, 
    {
        "author": "方廷楷", 
        "era": "近现代", 
        "subtype": "七言绝句", 
        "text": [
            "新诗一曲沥心肝，苦劝歌坛换杏坛。", 
            "绝胜当时袁简老，只知泪别陆才官。"
        ], 
        "title": "题亚子陆郎曲", 
        "type": "绝句", 
        "yun": "寒"
    }, 
    {
        "author": "方廷楷", 
        "era": "近现代", 
        "subtype": "七言绝句", 
        "text": [
            "何用黄金枉筑台，奇才不识识庸才。", 
            "世间真理无人悟，国色原从丑恶来。"
        ], 
        "title": "感事", 
        "type": "绝句", 
        "yun": "灰"
    }, 
    {
        "author": "方廷楷", 
        "era": "近现代", 
        "subtype": "七言绝句", 
        "text": [
            "蜕庵一集足千秋，万丈光芒笔底收。", 
            "海内共传狂兴侠，谁知此老亦风流。"
        ], 
        "title": "题蜕庵集", 
        "type": "绝句", 
        "yun": "尤"
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "高人有清裔，十载情相委。", 
            "昨来高人乡，怀古穿云履。", 
            "残冬天日暖，龙山与凤水。", 
            "灵鹤不归来，风流旷年纪。", 
            "高松万壑回，马鬣一邱美。", 
            "明德宜馨香，千春长兰芷。", 
            "贱子江头人，文翰羞罗绮。", 
            "仰止顾何能，徜徉聊可喜。", 
            "登高啸寒空，饮涧掬芳旨。", 
            "月出对苍苍，山中云雾起。"
        ], 
        "title": "冬日至绳侯家，谒完白先生墓，沿溪登山，候月而归", 
        "type": "古风", 
        "yun": "纸"
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "南国有孤鸿，悲鸣春江侧。", 
            "为苦网罗多，徘徊诉中臆。", 
            "微生岁月短，快意乘风力。", 
            "天路虽高寒，不惜弱羽翼。", 
            "山川万里远，云水情无极。", 
            "超摇大化中，欲往胡不得。", 
            "奈何纷纷世，使我天机抑。", 
            "空宇寄长声，聊为舒结轖。", 
            "伤哉此鸟意，闻者谁识测。", 
            "三叹抚清弦，冥冥知所息。"
        ], 
        "title": "闻雁", 
        "type": "古风", 
        "yun": "职"
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "陈子实经师，六艺学深造。", 
            "穷年坐讲席，诸生喜前绕。", 
            "恳恳君子怀，默默秋心抱。", 
            "馀事琢篇掌，风骚韵幽窈。", 
            "长沙几千里，作客人易老。", 
            "豺虎复纵横，室家不成好。", 
            "感彼虚舟意，名轩已闻道。", 
            "漫拟银汉游，将同沙鸥杳。", 
            "吾侪三数子，飞集嘤鸣鸟。", 
            "攀追若同情，题赠纷投稿。", 
            "予观庄叟书，寓言只自扰。", 
            "太虚何有哉，空明秋月皎。", 
            "更欲去君舟，无轩亦无恼。", 
            "净扫文字缘，金樽相与倒。"
        ], 
        "title": "题陈慎登不系舟轩", 
        "type": "古风", 
        "yun": null
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "立国天地间，常恐变为夷。", 
            "持较奴隶辱，为夷犹慕之。", 
            "哀哀黄炎冑，文明千载师。", 
            "山川物产丽，圣哲英豪奇。", 
            "风云从幻态，治乱循常轨。", 
            "神禹自为域，雄风无或雌。", 
            "如何昭昭姓，忽成冥冥骴。", 
            "岂伊失其性，一堕万世卑。", 
            "虎豺相噬吞，魑魅乘昏危。", 
            "鼎折宜餗覆，羊亡非路岐。", 
            "自古皆有死，壮哉比利时。"
        ], 
        "title": "立国", 
        "type": "古风", 
        "yun": null
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "大地不可居，腾身苦无术。", 
            "云中彼何人，高驾自超轶。", 
            "茫茫大海水，万里波横溢。", 
            "鲛鳄驰东西，龙蛇竞升黜。", 
            "哀哉天下溺，援手何能出。", 
            "旷宇一长嗟，悲风来飓䫻。", 
            "千秋屈正则，远游兴无匹。", 
            "故乡勿临睨，昆仑逝一日。"
        ], 
        "title": "题何子翔乘飞艇俯大海照片", 
        "type": "古风", 
        "yun": "质"
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "家山无限好，况此林馆鲜。", 
            "画图伊何人，能传淇澳天。", 
            "我家实咫尺，常对此中贤。", 
            "泉石坐潇洒，图书富丹铅。", 
            "高文述前辈，精灵三百年。", 
            "潜思极今古，万象窥云烟。", 
            "饥溺有素抱，声名每相牵。", 
            "出处亦偶尔，沧桑又纷然。", 
            "郁此世界悲，忍以独善全。", 
            "江河逝不返，冰霜寒已坚。", 
            "侧闻故山思，修修梧竹前。", 
            "惟竹有高节，惟梧荫清泉。", 
            "萧萧明月夜，泠泠太古弦。", 
            "题诗意不宣，待赋归来篇。"
        ], 
        "title": "通伯去年属题《碧梧翠竹山馆图》，久未成诗，今偶有触，赋此寄北京", 
        "type": "古风", 
        "yun": "先"
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "山林多幽兴，市声厌鸦雀。", 
            "我昨山中游，满眼桃花灼。", 
            "当年武陵人，避世亦云乐。", 
            "岂必皆神仙，丹霞起飞阁。", 
            "俯仰今何世，古人如可作。", 
            "希风结云巢，兹言徒为谑。", 
            "烽烟黯宇县，百年怀抱恶。", 
            "芜秽彼南山，不种谁为获。", 
            "荒亭草色静，吟思淡何若。", 
            "将老惜春光，诗才要量度。", 
            "汝昨尺书至，慰我情寂寞。", 
            "名花霄汉楼，佳句映蟾魄。", 
            "人生忽半百，啸傲凭江郭。", 
            "努力制篇章，诗人岂沦铄。", 
            "哀时事何补，千日酒共酌。", 
            "嘉会此可常，孤游予福薄。"
        ], 
        "title": "予游山中归，得深侄海棠巢集饮为寿诗篇，次韵寄和", 
        "type": "古风", 
        "yun": "药"
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "俗学纷纷茅塞径，慷慨惟余樽酒兴。", 
            "年来江郭拥皋比，先生高谈弟子听。", 
            "万古斯文自有真，六经糟粕岂陈陈。", 
            "后彫不改青松色，此是江崖独往人。"
        ], 
        "title": "丹石将赴皖校，过谈甚欢，观予元日观音崖看雪唱和诸诗，有同作意，即四叠韵奉赠", 
        "type": "古风", 
        "yun": null
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "鹿门偕隐行幽径，世外云烟想清兴。", 
            "仰首何日见清光，聒耳群鸦独愁听。", 
            "从来恶紫为乱真，好古常思禹鼎陈。", 
            "干将跃冶情须慎，好作山中木石人。"
        ], 
        "title": "十四叠看雪韵致晋化", 
        "type": "古风", 
        "yun": null
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "忧患因贤豪，憔悴入地狱。", 
            "九日强登高，藉解心桎梏。", 
            "繄此弦歌地，高亭倚城曲。", 
            "衰柳尚婆娑，苍山见晴旭。", 
            "萧条家国事，放言不可束。", 
            "九域看沉沦，信无地容足。", 
            "夫子嵇阮流，兀傲怀冰玉。", 
            "巢林营一枝，乃与魍魉触。", 
            "盛衰事偶尔，龙性实惊俗。", 
            "千驷死何称，首阳饿非酷。", 
            "吁嗟屈原居，就卜徒握粟。", 
            "茅屋破秋风，杜老情踯躅。", 
            "悠悠苍天昏，劳劳百年毒。", 
            "伫立起遐思，高飞双黄鹄。"
        ], 
        "title": "九日偕季野登中校爱景亭，时季野以移家之故，见厄匪人，慨斯贤偃蹇，为赋此诗", 
        "type": "古风", 
        "yun": "沃"
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "冻云暗江浦，短景侵霜颠。", 
            "哀心苦独抱，孑处疏华筵。", 
            "风雅道未歇，咸慕使君贤。", 
            "寒宵胜友集，文物仰苏仙。", 
            "肴酒殷与陈，遗像俨在悬。", 
            "谁云此好事，用情良独妍。", 
            "荣名有千载，金石寿难坚。", 
            "謦欬若可接，死生何间焉。", 
            "万感郁以兴，萧条贲初轩。", 
            "朋旧昔佳会，新诗众哦传。", 
            "安得家长公，逍遥无尽年。"
        ], 
        "title": "东坡生日用坡词“不知天上宫阙，今夕是何年”拈韵赋诗得年字", 
        "type": "古风", 
        "yun": null
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "惟古禹域年万亿，海外九州环历历。", 
            "洪荒世远文明辟，宝藏兴焉众生殖。", 
            "种族纷纭色其色，圣哲光辉昭八极。", 
            "大道为公心莫逆，有园一区纳万国。", 
            "缩地为图远可蹠，南北东西恣所适。", 
            "善其学兮大其识，整顿乾坤伊谁责。"
        ], 
        "title": "桐城公园引溪作海，造大地球形成，诗以铭之", 
        "type": "古风", 
        "yun": null
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "百感丛暮齿，秋怀惨不温。", 
            "青灯把书卷，兀若枯树根。", 
            "浊俗孰好我，素心情所奔。", 
            "澹澹岁寒花，飘摇几枝存。", 
            "风人开县李，世德抗高言。", 
            "能通老子学，亦眷佛氏恩。", 
            "晚节敦微尚，一篇醉心魂。", 
            "何时起病友，潘胡共开樽。"
        ], 
        "title": "次韵范之对菊花见怀之作", 
        "type": "古风", 
        "yun": "元"
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "梦里思君华发变，突兀玄髯今喜见。", 
            "家风道德五千言，大义疏陈藐时彦。", 
            "去官岁月不蹉跎，避地著书勇且多。", 
            "郫筒美酒欢今夕，海沸江翻奈世何。"
        ], 
        "title": "范之自沪返皖，招饮，以新注《老子》见示，即席有诗，次韵", 
        "type": "古风", 
        "yun": null
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "狂风海上来，伦理为之碎。", 
            "东鲁圣人书，仿佛惊群吠。", 
            "江河莫回挽，日月顿盲晦。", 
            "奈何孝友人，至性终奇异。", 
            "呼天血泪积，童稚殉亲爱。", 
            "此见皇降衷，万劫故炯在。", 
            "伤哉孝女情，作记得小戴。", 
            "其愚不可及，褒言圣所契。", 
            "沉痛一寸心，浑然极天地。", 
            "小人无忌惮，薄俗根本坏。", 
            "感愤万千端，闻者或愕眙。", 
            "我昨读斯文，遗墨烂然翠。", 
            "史馆有贤弟，纪之为国瑞。", 
            "秉彝民好德，作善天胡忌。", 
            "乱气腾八荒，高才不永世。", 
            "吁嗟曹娥碑，千古令人拜。", 
            "大戴弟兄情，持此可以慰。"
        ], 
        "title": "开县戴君海珊属题其弟君厚茂才记吴孝女事遗墨", 
        "type": "古风", 
        "yun": null
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "几闻鹤语尧年雪，古调不弹广陵绝。", 
            "祖龙祸起烧诗书，刑市终堪李斯裂。", 
            "可堪覆灭到神圣，刍狗寒儒谁复屑。", 
            "落落无侪冰雪人，江北江南聊点缀。", 
            "冯公白首道心清，胡子闇修易理彻。", 
            "豺狼丛中发啸歌，如此清风两不缺。", 
            "鲰生偃蹇龙眠嵔，心伤地灵失人杰。", 
            "故人道远梦魂殷，佳句缄来性情洁。", 
            "未须叹息吾道非，因风更发长沙热。"
        ], 
        "title": "冯汗老用雪字韵赋诗寄予，兼怀黟县胡君敬庵，谊古情多，叠韵报和，亦寄敬庵及长沙陈子慎登阅之，庶如围炉一聚，慨话千秋，不足为外人道也", 
        "type": "古风", 
        "yun": "屑"
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "苍苍竹覆经冬雪，穷阴冱寒天日绝。", 
            "孤松抱节冷愈青，玉梅含芳萼未裂。", 
            "此时乾坤但一冻，万险千威迫纤屑。", 
            "那能默默见天心，徒有哀哀苦语缀。", 
            "传闻江南新鬼众，冷入苍生骨透彻。", 
            "阴机喜舞最玄冥，吐火何当来列缺。", 
            "吾曹保命顺天时，不敢非俊复疑杰。", 
            "取暖速祝阳乌升，作废可怜阴兔洁。", 
            "汉腊还馀几辈欢，坐想江头文酒热。"
        ], 
        "title": "残岁久阴苦寒，独抱幽感，五叠雪字韵寄江上诸友", 
        "type": "古风", 
        "yun": "屑"
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "少时曾作岱宗游，久别名山梦魂绕。", 
            "蹉跎人间七十年，慨想寻仙百忧扫。", 
            "郁此孤怀无与适，昆仑阆风愁缥缈。", 
            "黄山奇绝旧知闻，一日天都落怀抱。", 
            "良辰车驱流电急，挟具兴飞游侣好。", 
            "纪游携得前贤书，按图志索宝山宝。", 
            "汤泉浴罢风雨急，万象云烟失昏晓。", 
            "奔雷壮激白龙潭，神物惊人何夭矫。", 
            "雨霁莲花峰挺出，一杖凌空入云表。", 
            "文殊院里古松迎，伫立已知天下小。", 
            "天梯石栈径险仄，攀跻不辞颜鬓槁。", 
            "轩辕峰顶更高瞻，指点匡庐认五老。", 
            "赏心最是狮子林，林峦图画苍烟深。", 
            "登危北望妙高测，瑶台琼鸟争崎嵚。", 
            "清凉台宜观日出，麒麟松值千黄金。", 
            "西海门惊神雾吐，始信峰立天风吟。", 
            "笋矼花坞怪丽薮，惜未三日恣窥寻。", 
            "归途独就云谷道，九龙之瀑天河临。", 
            "兹游十得三四耳，重来誓欲安幽襟。", 
            "吾闻黄山古仙宅，瑶草琪花猿鸟怿。", 
            "千门万户建章宫，出奇无穷境谁辟。", 
            "洪荒太古久幽閟，唐宋以来粗可觅。", 
            "高僧遗老晚明多，苦听啼鹃深匿迹。", 
            "迩来开通建置剧，士女冠盖纷游屐。", 
            "奥区一敞乱尘飞，正恐移山入异国。", 
            "烟霞非无板荡时，吁尔黄山应动色。", 
            "踯躅对景难成歌，回首仙云送客多。"
        ], 
        "title": "游黄山诗", 
        "type": "古风", 
        "yun": null
    }, 
    {
        "author": "方守敦", 
        "era": "近现代", 
        "subtype": null, 
        "text": [
            "桦皮岭在目，中有灵境晦。", 
            "匪赖地主劳，何缘踏其内。", 
            "湾流雨后急，百道冲烟霭。", 
            "迫隘一山横，斩划绝壁大。", 
            "飞龙滚雪舞，穹岩鬼神对。", 
            "瀑势悬沧溟，潭影澹清薱。", 
            "万钧投巨石，意使怪物碎。", 
            "气激清风高，地出陆沉外。", 
            "长虹或下饮，遥峰俨建旆。", 
            "重叠喷霜花，渟潆下石濑。", 
            "奇兹山水窟，来者羊求辈。", 
            "碾玉哂微名，披雪勿称最。", 
            "逃生叹年朽，快赏豁心碍。", 
            "多难济苍生，期与神龙会。"
        ], 
        "title": "龙潭观瀑次老杜集中《万丈潭》诗韵", 
        "type": "古风", 
        "yun": null
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "万顷荷花千顷莼，天光如镜水如银。", 
            "扁舟浩荡吾长往，江上狼烽正逼人。"
        ], 
        "title": "菱湖杂咏（四首录二） 其一", 
        "type": "绝句", 
        "yun": "真"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "摇落清秋万古怀，西风肃肃浪花排。", 
            "平湖道路真清浅，尚有鱼龙水底埋。"
        ], 
        "title": "菱湖杂咏（四首录二） 其二", 
        "type": "绝句", 
        "yun": "佳"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "风雨飘摇兴未孤，诗情一舸在西湖。", 
            "故乡万里愁云接，惨淡夔巫入梦无。"
        ], 
        "title": "开县李君范之以《西湖泛雨图》属题 其一", 
        "type": "绝句", 
        "yun": "虞"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "客岁游踪独后君，湖边残菊尚纷纷。", 
            "记逢微雨清光好，一径曾穿葛岭云。"
        ], 
        "title": "开县李君范之以《西湖泛雨图》属题 其二", 
        "type": "绝句", 
        "yun": "文"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "闻道湖山雪更奇，琼瑶倒影玉争姿。", 
            "何妨天地冰霜日，小艇凌寒再赋诗。"
        ], 
        "title": "开县李君范之以《西湖泛雨图》属题 其三", 
        "type": "绝句", 
        "yun": "支"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "莽莽乾坤大可愁，纵横狐免死难休。", 
            "从知鹰隼秋天上，意量犹营禹九州。"
        ], 
        "title": "闻光炯归湖上，赋此寄之（三首录一）", 
        "type": "绝句", 
        "yun": "尤"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "岩壑春浓绕翠鬟，山溪百道韵回环。", 
            "杜鹃花发最惊眼，红遍青松白石间。"
        ], 
        "title": "游山口号 其一", 
        "type": "绝句", 
        "yun": "删"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "世乱由来不损春，艳阳花鸟总宜人。", 
            "独怜古柏无颜色，头秃空山孰与亲。"
        ], 
        "title": "游山口号 其二", 
        "type": "绝句", 
        "yun": "真"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "前辈消沉后辈狂，别有怀抱古心伤。", 
            "好山好水空图画，墓冢高低似北邙。"
        ], 
        "title": "游山口号 其三", 
        "type": "绝句", 
        "yun": "阳"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "龙眠盘礴鲁谼幽，过岭穿云一杖遒。", 
            "年年辛苦江头在，输与樵人汗漫游。"
        ], 
        "title": "游山口号 其四", 
        "type": "绝句", 
        "yun": "尤"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "秋声浩荡古舒州，东南莽莽阵云愁。", 
            "重阳未就菊花饮，真负诗人李啸楼。"
        ], 
        "title": "予在桐，与范之有重阳就菊之约，因事迟来江上，昨垂示九日诗索和，并置酒招饮，即席次韵 其一", 
        "type": "绝句", 
        "yun": "尤"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "几辈论交抱古心，相逢能解百忧沉。", 
            "郁郁涧松岂凋落，良宵邀作白头吟。"
        ], 
        "title": "予在桐，与范之有重阳就菊之约，因事迟来江上，昨垂示九日诗索和，并置酒招饮，即席次韵 其二", 
        "type": "绝句", 
        "yun": "侵"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "愁眼山城倦看花，清宵梦远到诗家。", 
            "小园亦有芙蓉树，不种秋红照暮霞。"
        ], 
        "title": "范之寄近作咏三醉芙蓉绝句索和，三醉者，朝白色，日中嫩绿轻黄，暮即腥红，异种也，和者既多，予亦次韵，用意全非，恐使名花怒目耳 其一", 
        "type": "绝句", 
        "yun": "麻"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "孤愤年来惜祢衡，逢时变化鲁诸生。", 
            "拒霜谁锡佳名字，悦已为容且笑卿。"
        ], 
        "title": "范之寄近作咏三醉芙蓉绝句索和，三醉者，朝白色，日中嫩绿轻黄，暮即腥红，异种也，和者既多，予亦次韵，用意全非，恐使名花怒目耳 其二", 
        "type": "绝句", 
        "yun": "庚"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "堪叹关河战血红，偷生无计虎狼中。", 
            "径须烂醉一千日，万古消愁付太空。"
        ], 
        "title": "范之寄近作咏三醉芙蓉绝句索和，三醉者，朝白色，日中嫩绿轻黄，暮即腥红，异种也，和者既多，予亦次韵，用意全非，恐使名花怒目耳 其三", 
        "type": "绝句", 
        "yun": "东"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "故旧相思未肯忘，古心古貌敌新妆。", 
            "霜阶每把瑶华咏，寒翠诗词字字香。"
        ], 
        "title": "范之寄近作咏三醉芙蓉绝句索和，三醉者，朝白色，日中嫩绿轻黄，暮即腥红，异种也，和者既多，予亦次韵，用意全非，恐使名花怒目耳 其四", 
        "type": "绝句", 
        "yun": "阳"
    }, 
    {
        "author": "方守敦", 
        "era": "近现代", 
        "subtype": "七言绝句", 
        "text": [
            "归来泛月意凌云，清绝湖山入夜分。", 
            "一枕船头天广大，罗胸星斗灿高文。"
        ], 
        "title": "月夜渡菜子湖", 
        "type": "绝句", 
        "yun": "文"
    }, 
    {
        "author": "王易", 
        "era": "近现代", 
        "subtype": null, 
        "text": [
            "欲偿一岁苦，且尽今夕欢。", 
            "呼儿举明灯，粲粲罗杯盘。", 
            "村酤亦殊酽，薄饮聊辟寒。", 
            "语笑杂庄谐，中怀潜一叹。", 
            "自维瓠落姿，百忧催鬓残。", 
            "抵死固书城，外诱岂足干。", 
            "先公礼堂业，不坠良独难。", 
            "为学与作人，跬步虞冰渊。", 
            "丧乱惊接踵，屡逃锋镝端。", 
            "骨肉还乡园，托荫虚半椽。", 
            "儿长过我头，颇复知时艰。", 
            "娶妇更将雏，或解方衰颜。", 
            "豚蹄及菜根，随遇齐可安。", 
            "但期饱无愧，毋虑饥将殚。", 
            "朔陲蚩雾深，方邑血重殷。", 
            "吾辈信可修，幸民能苟全。", 
            "呵壁叩天心，福祸宜转关。", 
            "勉旃坚所守，长夜非漫漫。"
        ], 
        "title": "丁亥除夜感示诸儿", 
        "type": "古风", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "壶中九华迷行迹，却累涪翁嗟越壁。", 
            "邻笛曾闻吊故人，风烟何况怀先泽。", 
            "先公无鹤有琴书，洗心藏密矩不逾。", 
            "清摽尚友高友朱，疑接謦欬偕步趋。", 
            "七弦泠泠希太古，目送飞鸿落花雨。", 
            "莫问成亏昭氏鼓，自克饥寒缓辛苦。", 
            "归田宿愿追渊明，琴能有弦胜无声。", 
            "未办悬车辞逆旅，晓猿夜鹄空悲鸣。", 
            "承家坚子安庸鄙，拱载负薪惟守此。", 
            "金瓯顿缺阵云横，垩书伪报苍天死。", 
            "石马铜驼堕劫尘，敢云赪尾矜全鳞。", 
            "九鼎偏沉泗川水，双锋任跃延平津。", 
            "剧怜大雅沦狙驵，奚啻随珠投粪壤。", 
            "病骥经年伏枥愁，溟鹏甚日拿云上。", 
            "招先三绝壁千寻，百篇斗酒德愔愔。", 
            "忍令黄钟逐瓦釜，宜重神物轻兼金。", 
            "摩挲额尾窥池腹，绿篆银题森在目。", 
            "理轸低回味入禅，束刍想像人如玉。", 
            "吾宗旧契悦芝兰，风义相高蓬海山。", 
            "了知端士取端友，便托角里邀东园。", 
            "鲸波乍返鸱夷舸，龙椁终逃牧儿火。", 
            "稽首重翻抱膝吟，忘机祇合焚香坐。", 
            "竹洞寒泉思渺弥，鶤鸡欲舞雉朝飞。", 
            "好凭达者环中趣，长伴先生画里诗。"
        ], 
        "title": "尚友琴歌并序", 
        "type": "古风", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "植桐半亩荫，种竹一帘翠。", 
            "儿今皮骨坚，吾衰亦良慰。", 
            "三眼井边庐，是儿试啼地。", 
            "锦绷裹玉团，尤妙颔如意。", 
            "天命促文园，孤露才两岁。", 
            "当栗拜如仪，吊者叹其慧。", 
            "就学师不烦，临文哦易记。", 
            "恃宠骄友于，识大宥其细。", 
            "怒风卷重茅，千载偶然值。", 
            "信知忧患深，休休平旦气。", 
            "怜汝失怙恃，游方励汝志。", 
            "明发会有时，山辉岂终閟。"
        ], 
        "title": "己丑六月迪儿始壮为赋古风一章以勖之，时同客潭州", 
        "type": "古风", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "山空寂无言，流泉间琴筑。", 
            "伊难惬素心，推此一轮玉。", 
            "小坐石如冰，一雨树初沐。", 
            "清光万古青，为乐此宵独。", 
            "天造弥经纶，富媪宝川渎。", 
            "胡为惨不宁，四海沸羹粥。", 
            "日月不厌孤，临照几茅屋。", 
            "未许红尘人，来分处女烛。", 
            "平生志丘壑，苦自转车毂。", 
            "诘旦隔仙凡，徒留梦相续。"
        ], 
        "title": "莲谷对月", 
        "type": "古风", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "尘劳久何酬，随分聊看山。", 
            "傍风宿酲消，靧面朝霞殷。", 
            "高寒敝心目，渐觉稀绤单。", 
            "鸣空佩璆然，楚女低云鬟。", 
            "即此异人境，讵必穷跻攀。"
        ], 
        "title": "庐山道中（六首） 其一", 
        "type": "古风", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "回坡翳松阴，空翠入寥廓。", 
            "磴危单线悬，襟动野花落。", 
            "行客下笋舆，小步诩腰脚。", 
            "仆天邪许勤，未觉此间乐。", 
            "天地信不仁，此厚彼何薄。"
        ], 
        "title": "庐山道中（六首） 其二", 
        "type": "古风", 
        "yun": "药"
    }, 
    {
        "author": "王易", 
        "era": "近现代", 
        "subtype": null, 
        "text": [
            "断涧石磷峋，如虎复如兕。", 
            "何年推此中，万古永不起。", 
            "人言鸿濛初，是处即海底。", 
            "今看绕足云，昔叹极天水。", 
            "夺彼蛟鼍居，饷我溪山美。"
        ], 
        "title": "庐山道中（六首） 其三", 
        "type": "古风", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "险道割山腰，一径介然用。", 
            "累垂蚁行墙，迤逦蚤缘缝。", 
            "百丈悬晶帘，风严望期冻。", 
            "仙真闭重关，萝薜护酣梦。", 
            "庞公果可寻，行歌荷锄从。"
        ], 
        "title": "庐山道中（六首） 其四", 
        "type": "古风", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "万山簇如螺，离披著浓黛。", 
            "势亦自雄奇，朝昏变千态。", 
            "附庸蔚大邦，无名亦何害。", 
            "未容培塿骄，不与沧桑蜕。", 
            "求名乃亡名，敢持君子戒。"
        ], 
        "title": "庐山道中（六首） 其五", 
        "type": "古风", 
        "yun": null
    }, 
    {
        "author": "王易", 
        "era": "近现代", 
        "subtype": null, 
        "text": [
            "高冈楼观出，落落三四家。", 
            "动若鹳鸣垤，静如蜂罢衙。", 
            "百年门户开，天堑除戎华。", 
            "山灵岂媚夷，著意催岩花。", 
            "惊心为披发，含叹且回车。"
        ], 
        "title": "庐山道中（六首） 其六", 
        "type": "古风", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "画船载酒出阊门，携得如花伴玉樽。", 
            "灯影摇红人薄醉，销魂最是近黄昏。"
        ], 
        "title": "虎邱竹枝词二首 其一", 
        "type": "词", 
        "yun": "元"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "桐桥西去柳如烟，半是楼台半画船。", 
            "最好冶坊滨口住，美人箫管不论钱。"
        ], 
        "title": "虎邱竹枝词二首 其二", 
        "type": "词", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "北门近日好秋光，络绎游人来往忙。", 
            "银杏豆儿堆碧玉，桂花栗子劈鹅黄。"
        ], 
        "title": "北门竹枝词十首 其一", 
        "type": "词", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "孙祠堂内小勾留，花木萧疏景致幽。", 
            "对坐石台誇茗战，木樨香送晚风柔。"
        ], 
        "title": "北门竹枝词十首 其二", 
        "type": "词", 
        "yun": "尤"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "桃源碧涧日初斜，雅客来停卢陆车。", 
            "携得小团天上月，新泉活火试烹茶。"
        ], 
        "title": "北门竹枝词十首 其三", 
        "type": "词", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "鏖鸡松菌又尝新，野蔌山肴胜八珍。", 
            "正是酒阑佳客至，狂呼添个炒虾仁。"
        ], 
        "title": "北门竹枝词十首 其四", 
        "type": "词", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "黄纹鸡烂味新鲜，紫熟菱香嫩笋鞭。", 
            "踱到报慈桥下坐，逢人呼酒再开筵。"
        ], 
        "title": "北门竹枝词十首 其五", 
        "type": "词", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "拳声朗朗打雷台，酒冷重温月满杯。", 
            "预定佳肴约同伴，明朝须早出城来。"
        ], 
        "title": "北门竹枝词十首 其六", 
        "type": "词", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "女娃亦爱北门游，山轿纷纷过不休。", 
            "兴福回来孙祠歇，衣香更胜木樨珠。"
        ], 
        "title": "北门竹枝词十首 其七", 
        "type": "词", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "窄襟小扇及时妆，罗纺轻衫衬碧裳。", 
            "白雪乌云簪茉莉，风来隔坐犹闻香。"
        ], 
        "title": "北门竹枝词十首 其八", 
        "type": "词", 
        "yun": "阳"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "侬家生小住虞山，不记虞山几个湾。", 
            "今日才游四大寺，三峰吃得素斋还。"
        ], 
        "title": "北门竹枝词十首 其九", 
        "type": "词", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "野矾花胜杜鹃红，编出明灯巧样工。", 
            "风月留人归去晚，入门喧笑闹儿童。"
        ], 
        "title": "北门竹枝词十首 其十", 
        "type": "词", 
        "yun": null
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "乱后相逢一慨然，剑矛炊淅自烽烟。", 
            "已无春色资挥麈，稍促霜华欲堕颠。", 
            "为郡尚虚三斟酝，浮家应办五湖船。", 
            "斯人合作词仙老，我亦迷阳畏不前。"
        ], 
        "title": "乱后一首赠癸叔", 
        "type": "律诗", 
        "yun": "先"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "一清无过中宵茗，百感都乘岁暮心。", 
            "窥户风来驱昼暖，知音人远节闲吟。", 
            "蟫书共命关天幸，燕幕繁忧信海深。", 
            "稍喜冲寒得归客，满收山色自江浔。"
        ], 
        "title": "中宵偶成", 
        "type": "律诗", 
        "yun": "侵"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "斯人已逐黄农逝，百世犹闻夷惠风。", 
            "一角湖楼春未远，万言杯水意何穷。", 
            "孤忠异代成冥契，去日劳生负此翁。", 
            "四海及今看鼎沸，津桥心事更谁同。"
        ], 
        "title": "退庐侍御逝二年矣近闻潜园丈道其在日憾不常见感成遥奠兼呈潜园", 
        "type": "律诗", 
        "yun": "东"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "年光蛇尾已难持，日夕鸡埘会有期。", 
            "欲办枯蜗成小隐，几烦文鲤托新诗。", 
            "扶床但顾痴儿笑，揽镜能无壮士疑。", 
            "羡子临风一杯酒，不同惊枕听寒鸱。"
        ], 
        "title": "岁晚寄雪抱", 
        "type": "律诗", 
        "yun": "支"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "环阶花影日迟迟，此意惟堪圣者知。", 
            "似妒雕梁栖乳燕，乍听碧树绕黄鹂。", 
            "繁香是处春常在，憔悴频年鬓已丝。", 
            "沾袖馀芳归未隐，深心收拾欲传谁。"
        ], 
        "title": "园望一首", 
        "type": "律诗", 
        "yun": "支"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "久催春色去横塘，十日园亭草树香。", 
            "照户深灯维寤寐，隔城严柝隐仓皇。", 
            "可无好梦留仙枕，傥许灵芬接上方。", 
            "望古忧天逐年少，剩持青鬓守书堂。"
        ], 
        "title": "雨夜", 
        "type": "律诗", 
        "yun": "阳"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "家弟声光石火如，孤编能博万嗟吁。", 
            "漫天风雨都秋气，避地江湖感索居。", 
            "款语十年今古泪，相怜一啄乱离馀。", 
            "百家诗句牛毛密，似此微名得亦虚。"
        ], 
        "title": "酬容九读思斋遗集兼简伯远", 
        "type": "律诗", 
        "yun": null
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "堠亭烽火已经年，跬步仍安井底天。", 
            "早乞闲身在春庑，剩馀青眼对桑田。", 
            "文章性道心如节，花鸟云山兴傥蠲。", 
            "稍惜衮师成幻现，菩提无树亦无禅。"
        ], 
        "title": "寄慰艾畦", 
        "type": "律诗", 
        "yun": "先"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "为读回肠当哭歌，东流真欲泪江河。", 
            "便同短气嗟荆棘，尚许缘情赋薜萝。", 
            "一叶舟怀鸥梦乐，十年书检蠹尘多。", 
            "天人骨肉秋相喟，隔巷时容戴笠过。"
        ], 
        "title": "酬撷华", 
        "type": "律诗", 
        "yun": "歌"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "扶头鲁酒笑无为，点鬓吴霜悟有涯。", 
            "三日园林集裙屐，五风芬郁照沦漪。", 
            "自非落落枚乘笔，对此汪汪叔度陂。", 
            "千古新亭流恨永，危阑烟柳苦低垂。"
        ], 
        "title": "甲戌上巳禊集玄武湖分均得为字", 
        "type": "律诗", 
        "yun": "支"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "为念湘阴老居士，安心无地只逃禅。", 
            "行藏草草真成梦，云树沉沉各一天。", 
            "夜雨秋池留此夕，松风琴韵忆当年。", 
            "蓬蒿羡子能高卧，苦我犹矜泊宅编。"
        ], 
        "title": "浔阳共彭晓山话因吟潭感赠晓山", 
        "type": "律诗", 
        "yun": "先"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "弦歌不掩鼓鼙声，郤曲空山念此行。", 
            "梦泊乡园三径冷，愁飞鬓角二毛生。", 
            "藏书倘幸逃秦劫，压境终忧坏鲁城。", 
            "一事且酬西笑意，万峰琼玉照窗明。"
        ], 
        "title": "别匡庐", 
        "type": "律诗", 
        "yun": "庚"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "横流滚滚促归耕，乔木阴阴念故荣。", 
            "井里尚衔君子泽，乱离曾子暮年情。", 
            "斜阳巷陌成今古，华屋山邱隔死生。", 
            "常得桃源深隐意，可无清酒酹渊明。"
        ], 
        "title": "伯奇招避地前塘里弟追怀少坡先生", 
        "type": "律诗", 
        "yun": "庚"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "迤逦寻春不厌深，放牛今异向桃林。", 
            "百昌婉娩舒新绿，一棹夷犹破晚阴。", 
            "在莒宁忘忧患日，沿洄谁识咏归心。", 
            "舂怀二十年来事，未许神州竟陆沉。"
        ], 
        "title": "三村偕伯庐看桃记丁已春游廿一年矣", 
        "type": "律诗", 
        "yun": "侵"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "凉灯急雨据团蒲，此夕应怜客思孤。", 
            "前路艰难廿年语，弥天烽火一锥无。", 
            "闻鸡汝幸怀宗国，舐犊吾真愧丈夫。", 
            "省识倚闾凝望苦，晨昏长誓护桑榆。"
        ], 
        "title": "久不见二儿书长句遣怀", 
        "type": "律诗", 
        "yun": "虞"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "三年忧患持冰檗，九服风云泣鬼神。", 
            "点鬓无情惊换岁，回车何地不迷津。", 
            "深杯自泻哀时泪，环堵难留片刻春。", 
            "世难天涯悬骨肉，最怜孤烛异乡人。"
        ], 
        "title": "除夜独坐念诸儿女", 
        "type": "律诗", 
        "yun": "真"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "接天青碧绣崚嶒，骀荡芳韶醉不胜。", 
            "生事一春销药裹，年光百计误藜灯。", 
            "破愁但以吟为槊，感旧从教泪作冰。", 
            "袖却承明挥翰手，溪山杖策我犹能。"
        ], 
        "title": "春尽日望野", 
        "type": "律诗", 
        "yun": "蒸"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "汉家陵阙绝音尘，万井烟芜雉亦驯。", 
            "桃梗已输河上土，梅花空作岭头春。", 
            "西台有涕挥皋羽，吴市何心托子真。", 
            "漫忆小园芳草绿，收京犹得月重轮。"
        ], 
        "title": "感怀答步曾兼寄仲詹石军", 
        "type": "律诗", 
        "yun": "真"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "周生直道闻天下，迩岁韬光有适园。", 
            "夜雨闭门无客啄，秋堂邀月厌蛩喧。", 
            "端居忍负苍生望，失守犹多瘉野言。", 
            "我亦随缘安雾隐，江山如此谢轮轩。"
        ], 
        "title": "赠适园", 
        "type": "律诗", 
        "yun": "元"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "江海风波惜此生，长歌清酌谢尘缨。", 
            "匏瓜无匹原非恨，纨扇初捐尚有情。", 
            "乍可团圞傲新月，稍怜啜泣助秋声。", 
            "汉皋玉佩高唐雨，一例人天误旧盟。"
        ], 
        "title": "七夕风雨遣兴", 
        "type": "律诗", 
        "yun": "庚"
    }, 
    {
        "author": "文斐", 
        "era": "近现代", 
        "subtype": "七言绝句", 
        "text": [
            "无端烽火极天荒，遥忆潇湘欲断肠。", 
            "最是恼人天际雁，终宵连阵咽清霜。"
        ], 
        "title": "寄怀惠湘季弟湘潭四首 其一", 
        "type": "绝句", 
        "yun": "阳"
    }, 
    {
        "author": "文斐", 
        "era": "近现代", 
        "subtype": "七言绝句", 
        "text": [
            "达人从古贵知几，乱世何曾有是非。", 
            "记得去年今夜月，霓园高唱《不如归》。"
        ], 
        "title": "寄怀惠湘季弟湘潭四首 其二", 
        "type": "绝句", 
        "yun": "微"
    }, 
    {
        "author": "文斐", 
        "era": "近现代", 
        "subtype": "七言绝句", 
        "text": [
            "漫云吏隐即神仙，匏系终多物累牵。", 
            "浊酒一杯琴一曲，最宜人是远山巅。"
        ], 
        "title": "寄怀惠湘季弟湘潭四首 其三", 
        "type": "绝句", 
        "yun": "先"
    }, 
    {
        "author": "文斐", 
        "era": "近现代", 
        "subtype": "七言绝句", 
        "text": [
            "回首庭柯落日斜，乱山深处白云遮。", 
            "何时共遂归林愿，柑酒流莺度岁华。"
        ], 
        "title": "寄怀惠湘季弟湘潭四首 其四", 
        "type": "绝句", 
        "yun": "麻"
    }, 
    {
        "author": "文斐", 
        "era": "近现代", 
        "subtype": "七言绝句", 
        "text": [
            "蓬海飘零作浪游，月明同上会芳楼。", 
            "满斟绿蚁人如菊，谈笑风生故国秋。"
        ], 
        "title": "与同乡诸子欢饮会芳楼", 
        "type": "绝句", 
        "yun": "尤"
    }, 
    {
        "author": "文启灥", 
        "era": "近现代", 
        "subtype": "七言律诗", 
        "text": [
            "忽忽此生成过去，茫茫前事苦低徊。", 
            "旧栽乔木高于屋，三宿空桑劫有灰。", 
            "少日气吞云梦泽，中年哀入望思台。", 
            "无端万里长风兴，时作波涛卷梦来。"
        ], 
        "title": "戊午六月余生四十矣时，醴经兵燹，邑市为墟，余与钝安芸厂今希诸君勉处残城，商办善后事宜，俯仰身世，感赋二律 其一", 
        "type": "律诗", 
        "yun": "灰"
    }, 
    {
        "author": "文启灥", 
        "era": "近现代", 
        "subtype": "七言律诗", 
        "text": [
            "南中烽火未销兵，故旧传书问死生。", 
            "岂意秋蓬余断梗，尚携危涕到芜城。", 
            "诸公意气争雄长，天下疮痍忘姓名。", 
            "已分逃秦更无地，不须料理武陵行。"
        ], 
        "title": "戊午六月余生四十矣时，醴经兵燹，邑市为墟，余与钝安芸厂今希诸君勉处残城，商办善后事宜，俯仰身世，感赋二律 其二", 
        "type": "律诗", 
        "yun": "庚"
    }, 
    {
        "author": "巨赞", 
        "era": "近现代", 
        "subtype": null, 
        "text": [
            "人生天地间，扰扰竟何为？", 
            "强弱常苦斗，智愚时相欺。", 
            "乃至骨肉亲，浚井土掩之。", 
            "感慨发长叹，秋月为低迟。", 
            "昨朝开经箧，鼠溺透封皮。", 
            "偶置新书籍，背脊尽支离。", 
            "艺友赠佛像，肃穆仰高姿。", 
            "装裱勤供养，群蚁蚀之縻。", 
            "二虫岂有恨，夫亦便其私。", 
            "凭此论人事，枢要或可窥。", 
            "私为俱生惑，纵之由于痴。", 
            "星星如不灭，千愁万恨随。", 
            "佛陀开觉路，慧日破沉疑。", 
            "入门扫诸相，痴即无所施。", 
            "心光常皎皎，处境自得宜。", 
            "居家成孝悌，在位兼人师。", 
            "终日埋尘涅，终日未尝淄。", 
            "是以佛慈爱，永永无穷期。", 
            "卓哉圣言量，钻仰信可追。", 
            "感时心戚戚，蒿目陈芜辞。"
        ], 
        "title": "佛慈篇，时在民国三十三年秋", 
        "type": "古风", 
        "yun": "支"
    }, 
    {
        "author": "巨赞", 
        "era": "近现代", 
        "subtype": null, 
        "text": [
            "避寇入山围，游观尔已捐。", 
            "匈奴忽解甲，金瓯缺复全。", 
            "登高一舒啸，慷慨动乾坤。", 
            "崩榛纷塞路，荒寨壁尚坚。", 
            "乱离信已久，远溯卅年前。", 
            "今当时命改，生意满园田。", 
            "饶子饶清趣，当风喜欲颠。", 
            "新诗效敕勒，警句共冁然。", 
            "蒋子勤掇拾，情深木石缘。", 
            "二生亦矫健，绝尘道可传。", 
            "会当倩画笔，描写付归船。"
        ], 
        "title": "民国卅四年国庆，登北流山围之磐石山，用饶宗颐教授韵，时同执教于无锡国学专修学校", 
        "type": "古风", 
        "yun": null
    }, 
    {
        "author": "巨赞", 
        "era": "近现代", 
        "subtype": null, 
        "text": [
            "匡庐三叠飞千尺，泰岱初阳旋火轮。", 
            "未若黄山天削就，群峰一一展奇珍。", 
            "天都壁立冰川擦，探海松疑扪北辰。", 
            "皴法多般看不尽，始知画笔出天真。", 
            "玉屏一夜狂风雨，云海茫茫弥寰宇。", 
            "尘世风波一望平，心超物外忘今古。", 
            "莲花阅尽仙桃开，天海从知即玄圃。", 
            "历尽崎岖见平畴，我思于此构堂庑。", 
            "幽深西海极嵯岈，怪石奇峰映晚霞。", 
            "北海巍峨花生笔，清凉台上趣无涯。", 
            "皮蓬峰拥胸怀壮，云谷流清茶味嘉。", 
            "浴罢温泉消积累，玆游我欲向人誇。"
        ], 
        "title": "黄山之歌", 
        "type": "古风", 
        "yun": null
    }, 
    {
        "author": "巨赞", 
        "era": "近现代", 
        "subtype": "五言绝句", 
        "text": [
            "疑入蓬瀛路，浑忘岁月迁。", 
            "襟江澄碧濑，不用买山钱。"
        ], 
        "title": "庚辰秋徙桂林月牙山寺", 
        "type": "绝句", 
        "yun": "先"
    }, 
    {
        "author": "巨赞", 
        "era": "近现代", 
        "subtype": "五言绝句", 
        "text": [
            "凭岩吊丧乱，倚槛话行藏。", 
            "波影澄空碧，悠然此味长。"
        ], 
        "title": "辛巳元月三日与盛成、万仲文、阎宗临三教授纵谈影波楼作", 
        "type": "绝句", 
        "yun": "阳"
    }, 
    {
        "author": "巨赞", 
        "era": "近现代", 
        "subtype": "五言绝句", 
        "text": [
            "曲岸袅秋风，江枫叶叶红。", 
            "一篙当骇浪，无意到瀛蓬。"
        ], 
        "title": "题关山月所作画贺白虹书店开幕", 
        "type": "绝句", 
        "yun": "东"
    }, 
    {
        "author": "巨赞", 
        "era": "近现代", 
        "subtype": "五言绝句", 
        "text": [
            "人言黑龙江，我道印心处。", 
            "接木度悬崖，闲云任来去。"
        ], 
        "title": "又题关山月峨眉黑龙江图", 
        "type": "绝句", 
        "yun": "语"
    }, 
    {
        "author": "巨赞", 
        "era": "近现代", 
        "subtype": "五言绝句", 
        "text": [
            "牵连归败屋，未必是前愆。", 
            "酒肉朱门臭，饥寒只自怜。"
        ], 
        "title": "题尹瘦石盲群图", 
        "type": "绝句", 
        "yun": "先"
    }, 
    {
        "author": "巨赞", 
        "era": "近现代", 
        "subtype": "五言绝句", 
        "text": [
            "崎岖山下路，恻怛佛家情。", 
            "对镜憎华发，年来白几茎。"
        ], 
        "title": "壬午岁暮，寄怀田汉桂林", 
        "type": "绝句", 
        "yun": "庚"
    }, 
    {
        "author": "巨赞", 
        "era": "近现代", 
        "subtype": "五言绝句", 
        "text": [
            "难波存古谊，别绪涌心头。", 
            "待到明年健，名山处处留。"
        ], 
        "title": "赠别道端良秀长老", 
        "type": "绝句", 
        "yun": "尤"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "叱牛声里沟渠满，蛙鼓莺簧赚客听。", 
            "长板桥头村树密，碧流萦绕万山青。"
        ], 
        "title": "戊寅年初夏沩山道中", 
        "type": "绝句", 
        "yun": "青"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "闻道巫山天下奇，峨嵋西峙更嵚巇。", 
            "料嬴点染丹青笔，马尽临淄曼丽辞。"
        ], 
        "title": "送关山月画师入蜀", 
        "type": "绝句", 
        "yun": "支"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "亡羊自昔多歧路，脱俗方为中道行。", 
            "夏绿春红何足惜，要以冰雪验人生。"
        ], 
        "title": "友朋中有以罢道为劝者，诗以答之", 
        "type": "绝句", 
        "yun": "庚"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "枇杷树下泪如绳，柳絮沾泥只自矜。", 
            "色见声求无一是，耻为人唤作诗僧。"
        ], 
        "title": "林素园居士以诗僧见称却赋", 
        "type": "绝句", 
        "yun": "蒸"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "名实未分白二毛，悬牌表刹亦徒劳。", 
            "中行自昔归平易，僧在真修不要高。"
        ], 
        "title": "林素园居士和章有“只缘分别恼高僧”句，再却赋", 
        "type": "绝句", 
        "yun": "豪"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "塔影波光映远村，平畴万顷接山根。", 
            "春风习习春云淡，一路花香到寺门。"
        ], 
        "title": "桂平西山山居即事十首 其一", 
        "type": "绝句", 
        "yun": "元"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "倦抛心力逐无涯，山色溪声属自家。", 
            "吏隐洞壁馀隙地，秋来更欲补梅花。"
        ], 
        "title": "桂平西山山居即事十首 其二", 
        "type": "绝句", 
        "yun": "麻"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "莫谓山居百事捐，清闲未许抱云眠。", 
            "松阳趺坐读书罢，手采新茶供佛前。"
        ], 
        "title": "桂平西山山居即事十首 其三", 
        "type": "绝句", 
        "yun": "先"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "空林滴露夜犹香，一片清溶入浩茫。", 
            "横笛几番吹折柳，已无残梦到潇湘。"
        ], 
        "title": "桂平西山山居即事十首 其四", 
        "type": "绝句", 
        "yun": "阳"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "烟雨凄迷春意阑，鸟啼花落篆香残。", 
            "惊涛拍岸东流急，极目云天独倚栏。"
        ], 
        "title": "桂平西山山居即事十首 其五", 
        "type": "绝句", 
        "yun": "寒"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "朝暾初上影横斜，叶底轻凉透碧纱。", 
            "定起关心惟一事，春归到处落山花。"
        ], 
        "title": "桂平西山山居即事十首 其六", 
        "type": "绝句", 
        "yun": "麻"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "鲁阳未必回三舍，誇父空怀恨满腔。", 
            "晚课香沉归鸟寂，看移山影过南江。"
        ], 
        "title": "桂平西山山居即事十首 其七", 
        "type": "绝句", 
        "yun": "江"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "林隙流光月影明，山门寂寂夜澄泓。", 
            "扶筇峭立浑无语，恐扰枝头鸟梦清。"
        ], 
        "title": "桂平西山山居即事十首 其八", 
        "type": "绝句", 
        "yun": "庚"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "久雨炎威已敛藏，游人渐少午风凉。", 
            "秋来更觉山居好，日满长林黄叶香。"
        ], 
        "title": "桂平西山山居即事十首 其九", 
        "type": "绝句", 
        "yun": "阳"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "油茶种罢点花生，茄子黄瓜芽已萌。", 
            "谁谓僧家多俗事，真诠原不隔躬耕。"
        ], 
        "title": "桂平西山山居即事十首 其十", 
        "type": "绝句", 
        "yun": "庚"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "山门两载赖维持，缘尽思灵未忍离。", 
            "此去好研真佛理，男儿贵不负相期。"
        ], 
        "title": "赠别觉光法师", 
        "type": "绝句", 
        "yun": "支"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "卅里浮香云叆叇，一泓澄碧影斜横。", 
            "丰干何必多饶舌，留待梅花自品评。"
        ], 
        "title": "超山观梅", 
        "type": "绝句", 
        "yun": "庚"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "石壁峥嵘禅净融，他方此土久相通。", 
            "秋容不减春容盛，佛号声中慧业丰。"
        ], 
        "title": "玄中寺法会和高阶珑仙长老", 
        "type": "绝句", 
        "yun": "东"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "南越同仁苦难中，十方援手此心通。", 
            "今逢胜会情怀壮，化释凶残道不穷。"
        ], 
        "title": "和越南释智度法师原韵", 
        "type": "绝句", 
        "yun": "东"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "胜会圆成似日中，因缘研计已相通。", 
            "降魔伐恶肩期责，法运绵绵永不穷。"
        ], 
        "title": "再叠前韵庆祝会议圆满", 
        "type": "绝句", 
        "yun": "东"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "风月同天法运长，闲邪存正耀辉光。", 
            "年高九秩心犹壮，过海东来遗德芳。"
        ], 
        "title": "风月同天法运长二首 其一 赠日本大西良庆长老", 
        "type": "绝句", 
        "yun": "阳"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "风月同天法运长，圆融真谷境生光。", 
            "天台立本情无隔，一树花开两地芳。"
        ], 
        "title": "风月同天法运长二首 其二 赠日本莲宗立本寺细井友晋贯主", 
        "type": "绝句", 
        "yun": "阳"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "蓦地苍穹降九天，姮娥点点舞红鲜。", 
            "薰风解温香生海，报导昌时猛著鞭。"
        ], 
        "title": "北海观荷", 
        "type": "绝句", 
        "yun": "先"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "覆载象天地，日月并光芒。", 
            "春风吹煦万物生意各轩昂。", 
            "既有及时雨露，又有惊雷破敌，魑魅影潜藏。", 
            "举世共翘首，卓立此新邦。", 
            "尧谓舜，天之合，出蒙庄。", 
            "我道天人合德，尧舜岂能当。", 
            "彻底翻新社会，再造山河大地，功在党中央。", 
            "六亿讴歌起，主席寿无疆。"
        ], 
        "title": "水调歌头 建党三十九周年颂", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "珠穆高峰，拔海起、几千万尺。", 
            "算终古、鸟飞不到，断无人迹。", 
            "吸气岂用高世术，凿冰只作梯山级。", 
            "看闯然、三影逼天来，天惊裂。", 
            "亚欧队，纷似织。", 
            "先与后，俱消失。", 
            "笑长埋雪下，但留遗骨。", 
            "矫矫中华新建制，健儿身手谁能敌。", 
            "伴歌声、浩荡拂云霄，旗翻掣。"
        ], 
        "title": "满江红", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "毕世难忘此日，高秋不动纤埃。", 
            "新华门内广场开。", 
            "叠作千层人垒。", 
            "领袖光同日月，群仙簇下蓬莱。", 
            "绕场蓦地起春雷。", 
            "一片欢呼万岁。"
        ], 
        "title": "西江月 各民主党派代表先后集北京开扩大会议，八月二十二日毛主席暨国家诸领导人于怀仁堂畔亲予接见，并合摄一影。预会者谈论自由，心情舒畅，故称之为神仙会", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "黄尘扑面。走尽长街稀一见。", 
            "欲叩荆扉。槐柳纵横路亦迷。", 
            "故交轻绝。不识侬心明似月。", 
            "何怨何恩。往事从今莫再论。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "生产连年高速度。", 
            "十一逢双，万众同欢舞。", 
            "屈指中秋期日五。", 
            "昂头又见银蟾吐。", 
            "革命涛翻风更怒。", 
            "桂殿高寒，料亦殊今古。", 
            "一箭飞来深著土。", 
            "吴刚笑掷千年斧。"
        ], 
        "title": "蝶恋花 国庆后五日中秋", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "愤气冲胸娇叱咤。", 
            "歌声如火烧林野。", 
            "皇帝低头官府怕。", 
            "淋漓骂。", 
            "直凭喉舌摧强霸。", 
            "一舸乘流风送乍。", 
            "五湖四海传歌罢。", 
            "暴力总归黄土下。", 
            "乾坤大。", 
            "至今容得刘三姐。"
        ], 
        "title": "渔家傲 广西僮族歌剧团演刘三姐故事", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "诗翁捻断霜髭白。", 
            "句推敲，费心力。", 
            "大战粮钢盛奇迹。", 
            "况团圆佳夕。", 
            "新词自憾无高格。", 
            "忽听清歌起渔笛。", 
            "脚踏粮山访吴刚，早抵人千百。"
        ], 
        "title": "滴滴金", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "南畦北垄青无际。", 
            "社社忙供蔬果市。", 
            "芥姜接叶长儿孙，瓜豆缠藤成姊妹。", 
            "不教寸土轻抛弃。", 
            "人力偏能穷地利。", 
            "农家一语味深长，只有懒人无懒地。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "薄雾笼晴，层阴蔽月，何曾小误农时。", 
            "列队云屯，争看四野幡旂。", 
            "盈仓夺得丰收后，吴盘蔬、佐馔相宜。", 
            "遍经营、屋角篱边，位置如棋。", 
            "小园隙地三弓在，指青青菜甲，落落瓜畦。", 
            "抱瓮辛勤，胜他雨露潜滋。", 
            "从前只说躬耕好，有谁人、亲把锄犁。", 
            "晚方知、四体须勤，老圃堪师。"
        ], 
        "title": "高阳台", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "黄花匝地披如锦，随处游遨。", 
            "不用登高。", 
            "说著东风便自豪。", 
            "红旗三面高高举，立志坚牢。", 
            "若再登高。", 
            "珠穆峰头把酒邀。"
        ], 
        "title": "采桑子 重九日作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "鼓声迸处弦声逗。小屋中、雨狂风骤。", 
            "蹈厉民兴言自旧。几亿众志干星斗。", 
            "往往俗移风厚。在声音、感人深透。", 
            "欲赋新篇翻缩手。怕绮思、驱除仍有。"
        ], 
        "title": "鼓笛令 听扩音机播送歌乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "向道流光如电促。", 
            "万事功成，更比流光速。", 
            "创革诸端新面目。", 
            "转头已入陈编读。", 
            "为拯全民求幸福。", 
            "唯党英明，奠定寰区局。", 
            "歌颂不辞霜鬓秃。", 
            "判教前画南山竹。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绿叶翻藏朱实底，果农哗报年丰。", 
            "丰收无语可形容。", 
            "宝珠层塔垒，林立万千丛。", 
            "戴笠肩锄亲入队，一舟来往西东。", 
            "烟云缥缈画图中。", 
            "写生添双采，双袖洞庭红。"
        ], 
        "title": "临江仙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一夜吹霜薄似敷。", 
            "十边新绿更鲜腴。", 
            "谁编北塔齐民术，应胜东郊种树书。", 
            "儿织竹，妇淹菹。", 
            "家家勤俭作冬储。", 
            "老人自扫阶前叶，也抵茅柴一稛余。"
        ], 
        "title": "鹧鸪天 行北塔区，书所见", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "摇摇欲坠临深谷。单干如行桥独木。", 
            "雨打风吹。互助桥犹石板危。", 
            "铁桥合作规模小。不及人民公社好。", 
            "社是金桥。通向天堂路一条。"
        ], 
        "title": "偷声木兰花 括上海近郊农民歌", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "楼台新起。", 
            "看倒映、清溪水。", 
            "水边栏楯，曲廊修影，半遮花里。", 
            "春入东园，红破数枝梅蕊。", 
            "离家千里。", 
            "问书札、应堪寄。", 
            "整装归到，此时未阻，关河百二。", 
            "芳景依然，不见故人行李。"
        ], 
        "title": "品令 次梅苑词韵寄远", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "晚烟无极，乱山围郭，登眺长记儿时。", 
            "楼名多景，江涵残照，迁客是处留题。", 
            "自童年去国，■■■、谁异同归。", 
            "萦怀处，想前史，风流人物襟期。", 
            "朱家船、看漫张尺幅，云蒸纸素淋漓。", 
            "苔攒千树，风来疑动，江山愈感雄奇。", 
            "问蕲王战鼓，争便似、芒角星旗。", 
            "想君更写新图，扫空万古遗规。"
        ], 
        "title": "双声子 题湖帆仿宋海岳北固云山图", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "市声喧。镫影繁。", 
            "广会宏开气万千。争听捷报传。", 
            "六零年。六一年。", 
            "快马如飞共著鞭。超腾直上天。"
        ], 
        "title": "长相思 一九六零年除夕联欢会作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "人辐凑，物昌熙。", 
            "吴中风土应清时。", 
            "新蔬盎盎方充圃，嘉实累累又满枝。", 
            "研黛墨，缀胭脂。", 
            "都来收拾画中宜。", 
            "石田本自君家出，风味南田亦可思。"
        ], 
        "title": "金错刀 湖帆仿沈石田蔬果长卷，为徐玥题", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "破网高飞仍比翼，两情终始绸缪。", 
            "却缘艳色起奸谋。", 
            "珠郎遭陷阱，血溅剑湾头。", 
            "头欢头来身抵命，秦娘誓压深秋。", 
            "一锄挥处动群讴。", 
            "扫除阶级恨，岂独为私仇。"
        ], 
        "title": "临江仙 观黔剧团演侗族少女秦娘美为其夫珠郎复仇故事", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "绛蜡红梅竞作花，客中惊又度年华。", 
            "离离长柄垂天斗，隐隐轻雷隔巷车。", 
            "斟醁醑，和尖叉。", 
            "新词飞寄舍人家。", 
            "可将平日丝纶手，系取今宵赴壑蛇。"
        ], 
        "title": "鹧鸪天 庚申除夕和吴伯宛舍人", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "莫斗婵娟弓样月，只坐蛾眉，消得千谣诼。", 
            "臂上宫砂那不灭，古来积毁能销骨。", 
            "手把齐纨相诀绝，懒祝西风，再使人间热。", 
            "镜里朱颜犹未歇，不辞自媚朝和夕。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "谁道江南秋已尽，衰柳毵毵，尚弄鹅黄影。", 
            "落日疏林光炯炯，不辞立尽西楼暝。", 
            "万点栖鸦浑未定，潋滟金波，又幂青松顶。", 
            "何处江南无此景，只愁没个閒人领。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "帘幕深深香雾重，四照朱颜，银烛光浮动。", 
            "一霎新欢千万种，人间今夜浑如梦。", 
            "小语灯前和目送，密意芳心，不放罗帏空。", 
            "看取博山闲袅凤，濛濛一气双烟共。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "斗觉宵来情绪恶，新月生时，黯黯伤离索。", 
            "此夜清光浑似昨，不辞自下深深幕。", 
            "何物尊前哀与乐，已坠前欢，无据他年约。", 
            "几度烛花开又落，人间须信思量错。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "百尺朱楼临大道，楼外轻雷，不间昏和晓。", 
            "独倚阑干人窈窕，闲中数尽行人小。", 
            "一霎车尘生树杪，陌上楼头，都向尘中老。", 
            "薄晚西风吹雨到，明朝又是伤流潦。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "落日千山啼杜宇，送得归人，不遣居人住。", 
            "自是精魂先魄去，凄凉病榻无多语。", 
            "往事悠悠容细数。", 
            "见说他生，又恐他生误。", 
            "纵使兹盟终不负，那时能记今生否。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "落落盘根真得地，涧畔双松，相背呈奇态。", 
            "势欲拚飞终复坠，苍龙下饮东溪水。", 
            "溪上平岗千叠翠，万树亭亭，争作拿云势。", 
            "总为自家生意遂，人间爱道为渠媚。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "窈窕燕姬年十五，惯曳长裾，不作纤纤步。", 
            "众里嫣然通一顾，人间颜色如尘土。", 
            "一树亭亭花乍吐。", 
            "除却天然，欲赠浑无语。", 
            "当面吴娘誇善舞，可怜总被腰肢误。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "绝顶无云，昨宵有雨，我来此地闻天语。", 
            "疏钟暝直乱峰回，孤僧晓度寒溪去。", 
            "是处青山，前生俦侣，招邀尽入閒庭户。", 
            "朝朝含笑复含颦，人间相媚争如许。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "绰约衣裳，凄迷香麝，华灯素面光交射。", 
            "天公倍放月婵娟，人间解与春游冶。", 
            "乌鹊无声，鱼龙不夜，九衢忙杀闲车马。", 
            "归来落月挂西窗，邻鸡四起兰釭灺。"
        ], 
        "title": "踏莎行 元夕", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "阁道风飘五丈旗，层楼突兀与云齐。", 
            "空馀明月连钱列，不照红葩倒井披。", 
            "频摸索，且攀跻。", 
            "千门万户是耶非。", 
            "人间总是堪疑处，惟有兹疑不可疑。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "万项蓬壶，梦中昨夜扁舟去。", 
            "萦回岛屿，中有舟行路。", 
            "波上楼台，波底层层俯。", 
            "何人住。", 
            "断崖如锯，不见停桡处。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "列炬归来酒未醒，六街人静马蹄轻。", 
            "月中薄雾漫漫白，桥外渔灯点点青。", 
            "从醉里，忆平生。", 
            "可怜心事太峥嵘。", 
            "更堪此夜西楼梦，摘得星辰满袖行。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "姑苏台上乌啼曙，剩霸业，今如许。", 
            "醉后不堪仍吊古。", 
            "月中杨柳，水边楼阁，犹自教歌舞。", 
            "野花开遍真娘墓，绝代红颜委朝露。", 
            "算是人生赢得处。", 
            "千秋诗料，一抔黄土，十里寒螀语。"
        ], 
        "title": "青玉案", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "水抱孤城，雪开远戍，垂柳点点栖鸦。", 
            "晚潮初落，残日漾平沙。", 
            "白鸟悠悠自去，汀州外，无限蒹葭。", 
            "西风起，飞花如雪，冉冉去帆斜。", 
            "天涯。", 
            "还忆旧，香尘随马，明月窥车。", 
            "渐秋风镜里，暗换年华。", 
            "纵使长条无恙，重来处、攀折堪嗟。", 
            "人何许，朱楼一角，寂寞倚残霞。"
        ], 
        "title": "满庭芳", 
        "type": "词", 
        "yun": "麻"
    }, 
    {
        "author": "王国维", 
        "era": "近现代", 
        "subtype": null, 
        "text": [
            "阅尽天涯离别苦，不道归来，零落花如许。", 
            "花底相看无一语，绿窗春与天俱暮。", 
            "待把相思灯下诉，一缕新欢，旧恨千千缕。", 
            "最是人间留不住，朱颜辞镜花辞树。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "天末同云黯四垂，失行孤雁逆风飞。", 
            "江湖寥落尔安归。", 
            "陌上金丸看落羽，闺中素手试调醯。", 
            "今朝欢宴胜平时。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "沉沉戍鼓，萧萧厩马，起视霜华满地。", 
            "猛然记得别伊时，正今日、邮亭天气。", 
            "北征车辙，南征归梦，知是调停无计。", 
            "人间事事不堪凭，但除却、无凭两字。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "天公应自嫌寥落，随意著幽花。", 
            "月中霜里，数枝临水，水底横斜。", 
            "萧然四顾，疏林远渚，寂寞天涯。", 
            "一声鹤唳，殷勤唤起，大地清华。"
        ], 
        "title": "人月圆 梅", 
        "type": "词", 
        "yun": null
    }, 
    {
        "author": "尹爟", 
        "era": "近现代", 
        "subtype": "七言绝句", 
        "text": [
            "纸鸢风急越台西，白草黄花没马蹄。", 
            "汉冢消沉三尺剑，乱山愁煞鹧鸪啼。"
        ], 
        "title": "九月上越王台二首 其一", 
        "type": "绝句", 
        "yun": "齐"
    }, 
    {
        "author": "尹爟", 
        "era": "近现代", 
        "subtype": "七言绝句", 
        "text": [
            "短发还羞落帽时，危楼独倚不胜悲。", 
            "空教陆贾降雄策，此日佗城属阿谁。"
        ], 
        "title": "九月上越王台二首 其二", 
        "type": "绝句", 
        "yun": "支"
    }, 
    {
        "author": "尹爟", 
        "era": "近现代", 
        "subtype": "七言绝句", 
        "text": [
            "斜风细雨未寒时，卅里梅花香入卮。", 
            "索笑孤亭成独赏，半帘疏影淡于诗。"
        ], 
        "title": "梦峰探梅题钟瓦索笑亭壁", 
        "type": "绝句", 
        "yun": "支"
    }, 
    {
        "author": "尹爟", 
        "era": "近现代", 
        "subtype": "七言律诗", 
        "text": [
            "一领羊裘冻不禁，短擎欲灺拥孤吟。", 
            "冰凝断砚毫难著，风入残瓶酒懒斟。", 
            "窗下梅花前夜梦，窗前月色故园心。", 
            "明朝试上榕楼望，独秀峰头雪满林。"
        ], 
        "title": "桂林客次寒夜感怀", 
        "type": "律诗", 
        "yun": "侵"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "万里寄良箴，常惭道未深。", 
            "达生空有愿，避世岂无心？", 
            "窗外波光定，岩前古木森。", 
            "遥闻市井闹，时或发长吟。"
        ], 
        "title": "南岳明真法师成都徐季广居士来书勉以脚跟下事，感赋", 
        "type": "律诗", 
        "yun": "侵"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "长空留雁影，展卷几沉吟。", 
            "业绩终成幻，声华何处寻。", 
            "难求不死药，幸有救时心。", 
            "肝胆传千古，跫然觉世音。"
        ], 
        "title": "又题尹瘦石百寿图卷", 
        "type": "律诗", 
        "yun": "侵"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "毁誉寻常事，难舒饥溺容。", 
            "从来羞舞鹤，宁悔学屠龙。", 
            "焰宅伤芝艾，荒园咽寒蛩。", 
            "储看明月上，不觉过前峰。"
        ], 
        "title": "辛巳中秋书感", 
        "type": "律诗", 
        "yun": "冬"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "滞云笼古寺，宿雨涨山泉。", 
            "策杖探经藏，怀诗酬隐贤。", 
            "炎威禅榻外，游兴碧峰巅。", 
            "细认岩前路，重来又一年。"
        ], 
        "title": "重游南岳", 
        "type": "律诗", 
        "yun": "先"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "皎皎初冬月，悠悠古柏心。", 
            "故都怜草莽，桂岭可登临。", 
            "方外缘偏熟，吟怀蕴更深。", 
            "思灵松竹茂，何日共探寻？"
        ], 
        "title": "酬柳亚子见赠", 
        "type": "律诗", 
        "yun": "侵"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "至理原非二，横分疵与醇。", 
            "物心谁造作，善恶漫陶钧。", 
            "天国知何处，人间故有春。", 
            "辞家为表法，上帝亦孤身。"
        ], 
        "title": "与耶回两教徒论人生", 
        "type": "律诗", 
        "yun": "真"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "言入西山路，和风发籁音。", 
            "泉甘堪涤虑，茶淡自清心。", 
            "隐几双汇合，开轩万木森。", 
            "难忘饯别意，于月每沉吟。"
        ], 
        "title": "壬午年孟春再至西山寄怀桂林诸友", 
        "type": "律诗", 
        "yun": "侵"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "坡公迁岭外，此杖独随行。", 
            "坚过仙人杞，文如紧玉英。", 
            "灵山分得种，净手自雕成。", 
            "世路犹崎仄，扶持步履轻。"
        ], 
        "title": "桄榔杖寄赠李任仁议长", 
        "type": "律诗", 
        "yun": "庚"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "风月谁为主，山河壮客心。", 
            "春随巴水出，秋傍桂江吟。", 
            "浩唱归黄鹤，覃思倚碧林。", 
            "遥知松菊茂，愿托白云岑。"
        ], 
        "title": "赠别朱蕴山", 
        "type": "律诗", 
        "yun": "侵"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "大地无寸土，开轩斗玉卮。", 
            "璇花时入座，怪语不攒眉。", 
            "天际洞然朗，途中坦复夷。", 
            "扶筇归灵隐，峰下矗琼枝。"
        ], 
        "title": "丙戌岁首中印庵赏雪记事", 
        "type": "律诗", 
        "yun": "支"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "禹颜非异辙，真俗本相依。", 
            "国运隆前古，梵葩香益奇。", 
            "抑扬除旧垢，澹泞指新机。", 
            "不作两头话，披衣得坐时。"
        ], 
        "title": "和陈真如居士庆祝中国佛教协会成立原韵", 
        "type": "律诗", 
        "yun": null
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "漓江清澈底，巨象卫关津。", 
            "一任封姨妒，终逢万木春。", 
            "壮怀辉艺苑，辣手洗嚣尘。", 
            "饥溺同人已，昭苏及眇身。"
        ], 
        "title": "昭雪谢沈公端先", 
        "type": "律诗", 
        "yun": "真"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "君山怀故国，旧雨见新姿。", 
            "矍铄公真健，期颐值盛时。", 
            "险夷何足道，忧乐几人知？", 
            "南海归来后，操觚再献诗。"
        ], 
        "title": "祝于澄（味青）八十大寿", 
        "type": "律诗", 
        "yun": "支"
    }, 
    {
        "author": "巨赞", 
        "era": "近现代", 
        "subtype": "五言律诗", 
        "text": [
            "苍萃睿山道，和风发籁音。", 
            "猿群近远客，旭日耀虔心。", 
            "古刹游观胜，同行耳目新。", 
            "会当倩画笔，助我发长吟。"
        ], 
        "title": "比睿山纪游", 
        "type": "律诗", 
        "yun": null
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "为厌浮沉湖海梦，来傍僧舍结蓬庐。", 
            "岳云千絮凝檐碧，沩水一泓映座舒。", 
            "楼外诸山无捷径，室中万卷间梵书。", 
            "回看车马纷驰迹，袖手高吟意豁如。"
        ], 
        "title": "丁丑年冬题宁乡寒铁生馀楼二首 其一", 
        "type": "律诗", 
        "yun": "鱼"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "九洲沉陆滋蛇豕，绝脰刳肠亿万夫。", 
            "文物忍看沦敌手，江山默祝复康衢。", 
            "挥戈反日思良将，袒臂高呼待硕儒。", 
            "寄语山林深密处，倾危大厦要君扶。"
        ], 
        "title": "丁丑年冬题宁乡寒铁生馀楼二首 其二", 
        "type": "律诗", 
        "yun": "虞"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "期颐预祝除腥腻，活火添薪煮嫩菘。", 
            "雅谑不嫌京海派，清谈竞辩色心空。", 
            "掀髯拟古情犹热，走笔成诗句独雄。", 
            "更卜花朝同一醉，未知今是几番风。"
        ], 
        "title": "辛巳八日，与方孝宽、盛成、徐值松、李焰生、雷震林、林半觉、唐伟、余维炯、关山月、林爱民诸公，为龙翁积之预祝期颐于月牙山纪事，步方孝宽韵", 
        "type": "律诗", 
        "yun": "东"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "空王原不计行藏，种福无田实可伤。", 
            "舍利函空秋露冷，金刚碑仆月华凉。", 
            "难凭胜侣穷生死，孰认残灰体断常。", 
            "极目神州无限泪，桂江日夜泻汪浪。"
        ], 
        "title": "经桂林开元寺废址", 
        "type": "律诗", 
        "yun": "阳"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "道高一尺魔千丈，吠怪憎贤古已然。", 
            "尼父周游曾削迹，达摩面壁辍谈禅。", 
            "精金岂却炉锤鍊，大任须从穷饿肩。", 
            "独倚江楼观万汇，春来无处不芳妍。"
        ], 
        "title": "感赋", 
        "type": "律诗", 
        "yun": "先"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "偶学赵州露爪牙，洞庭波送桂江涯。", 
            "倚虹风月随人领，满室诗书属自家。", 
            "静里阿谁论党籍？闲来犹事灌山花。", 
            "春深帘重侵浓绿，客至惟斟一味茶。"
        ], 
        "title": "白下张仙搓月牙山远眺一律，梅根山樵赵叔冶和之，凡十八叠，搜奇集胜，为吾门生色不少，爰亦勉和一章", 
        "type": "律诗", 
        "yun": "麻"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "袈娑不掩伤时泪，每对中流发浩歌。", 
            "衡岳耸对惊夏雨，湘江风起皱春波。", 
            "增从八桂瞻文范，且喜三车蕴太和。", 
            "酬答未能还奉约，山花争发可相过。"
        ], 
        "title": "汨罗张健甫先生以古风见赠，雅健雄深未能和也，勉成七律一章报之", 
        "type": "律诗", 
        "yun": "歌"
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "玉树悬秋，蜜沈烬暖馀香袅。", 
            "银台双引绕花行，宿宴连清晓。", 
            "数点官梅信早。", 
            "占年光、琼箫缥缈。", 
            "春风无定，过却重阳，蟠桃正饱。", 
            "野阔天宽，赋情合载鸱夷棹。", 
            "身閒犹耿寸心丹，阆苑芝仙猊。", 
            "同抚云根一笑。", 
            "彩毫飞、朱弦古调。", 
            "双鸾共跨，已㬉天香，红萸乌帽。"
        ], 
        "title": "烛影摇红 寿词，集梦窗句", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "南云似盖笼澄晓。", 
            "簇翠萱丛春暗袅。", 
            "郦潭斟过菊花期，庾岭香迎梅蕊好。", 
            "佳儿整顿诗篇了。", 
            "瀛海归艎秋满抱。", 
            "■■■■■■■，■■■■■■■。"
        ], 
        "title": "玉楼春 寿词", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "井梧一夜惊秋早。月底南鸿少。", 
            "金猊香篆不禁风。遮得天涯路断画屏中。", 
            "帕罗费尽年时泪。欢怨浑忘记。", 
            "秋更二十五声长。谁伴不眠人背合欢床。"
        ], 
        "title": "虞美人 题费晓楼秋镫忆梦图，和渔川", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "扣角发高歌，谁把道书同读。", 
            "不作羡鱼痴计，对溪光如玉。", 
            "江湖犹是未归人，亡羊笑臧谷。", 
            "早晚上彊山下，买春蓑黄犊。"
        ], 
        "title": "好事近 题前溪散牧图（渔川先德），儗曹珂雪", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "放杖翩然，问谁是、高霞真逸。", 
            "有尘外、浮丘袖把，洪厓肩拍。", 
            "隔郡笺筒分日递，连峰屏障排云出。", 
            "信肝肠、如雪两诗翁，机同息。", 
            "浔阳郭，香炉色。", 
            "记曾挂，西风席。", 
            "老生涯只欠，苍烟双屐。", 
            "出世扁舟谁净侣，入山他日犹生客。", 
            "剩岁寒、风雪梦匡君，空头白。"
        ], 
        "title": "满江红 其一 为病山、梦湘题匡庐笠屐图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "小熨芳笺。", 
            "烟根露蕊，倩影亲传。", 
            "粉本双身，黄絁一梦，薄负婵娟。", 
            "年年听雨空山。", 
            "消不得、天花妙鬘。", 
            "休问东风，色香多少，叶叶情禅。"
        ], 
        "title": "柳梢青 题韵香道女画兰，儗厉樊榭", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "门对青山，称旧隐、东皋亭馆。", 
            "临玩有、绯桃黦浪，缃梅连岸。", 
            "小筑最宜鸿案隐，十年未结鸥波券。", 
            "问何时、著论效潜夫，先生懒。", 
            "胸磊块，愁湔盥。", 
            "销磨与，书千卷。", 
            "笑修椽空寄，年年海燕。", 
            "长策无如河朔饮，短歌休和南山矸。", 
            "好趋班、青琐莫从容，沧江晚。"
        ], 
        "title": "满江红 其二 赋吴伯宛甘遁村居，时君将之官北行", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "无情湘水。摇落芳蓠秋色里。", 
            "冷月回桡。自倚清琴谱大招。", 
            "平生风义。江汉愁心成屑涕。", 
            "雪鬓霜髯。胸次先收一华山。"
        ], 
        "title": "减字木兰花 送黄小鲁", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "飘簟烛花凉，阑外水荭风急。", 
            "箫罢忽催归去，有万千怜惜。", 
            "铭心百遍许云英，料理寸肠直。", 
            "别有当筵廋语，是红鹅不食。"
        ], 
        "title": "好事近 和梅缘韵", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "黄金台古。百不怜人游猎赋。", 
            "醉帽攲斜。忍看灵均九畹花。", 
            "玉箫风起。小展簟纹融似水。", 
            "咄汝青衫。夜冷春葱下几签。"
        ], 
        "title": "减字木兰花 题辛仿苏青衫捧砚图，集迦陵句", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "五陵旧梦，五湖新约，并作天涯流浪。", 
            "尊前点检去年人，半经卷、药炉供养。", 
            "先生有道，隐囊纱帽，一笑都无我相。", 
            "翠眉新作捧心颦，漫描得、远山相向。"
        ], 
        "title": "鹊桥仙 次珊席上戏示白琴", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "蝉翼单绡不道轻。", 
            "粉清朱薄转盈盈。", 
            "唤来羞障垂鸾扇，别去佯抛小雁筝。", 
            "云护惜，月将迎。", 
            "众中最得可怜名。", 
            "花花相对相当惯，未要尊前意不平。"
        ], 
        "title": "思佳客 代赠", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "画帘官舫清秋，五湖对酒平如掌。", 
            "簪萸节过，觞梅信远，溪山无恙。", 
            "金虎荒烟，紫鸿新驾，连情散赏。", 
            "问荒池剑气，消沈何处，一泓底，笙竽响。", 
            "谁酹祠堂丞相，费勾留、中兴怀想。", 
            "东风战鼓，悤悤换与，西塘菱唱。", 
            "一局沧桑，九能词赋，几回怊怅。", 
            "愿明年更健，重摩翠壁，倒黄花酿。"
        ], 
        "title": "水龙吟 展重阳，虎阜李公祠小集，呈子异", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "役眼红芳容易歇。", 
            "风雨沉沉，送了清明节。", 
            "添尽罗衣寒更怯。", 
            "旋灰香印无人爇。", 
            "短睡却偎山枕热。", 
            "梦里愁心，不放双眉缬。", 
            "漏水半乾街鼓绝。", 
            "夜鹃啼上梨花月。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "驱马烛斜，背沤笛起，半罥空波花雾。", 
            "被霜黄柳著愁多，绾离情、卧桥沙堍。", 
            "闻鸡漫舞。", 
            "尽商略、閒云去住。", 
            "梦封侯，是锦鞯茸帽，玉箫亲许。", 
            "英游误。", 
            "岁晚瞢腾，射虎荒山去。", 
            "几回酾酒拭吴钩，夜沈沈、照残乡树。", 
            "萧关健句，换江表、登楼一赋。", 
            "黯襟痕，不负当筵泪雨。"
        ], 
        "title": "西子妆 题张白琴侬汀宴月图，用君特韵", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "留不住。簇蝶仙裙微步。", 
            "滴断巫峰天外路。画帘连夜雨。", 
            "泪点黄花新谱。写作婵嫣忆语。", 
            "待唤仙山双翠羽。深情凭寄与。"
        ], 
        "title": "谒金门 题张■■■■图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "蜀国冰弦，胡沙尘柱，双檀离合千场。", 
            "春风几曲，乐府小沧桑。", 
            "内宴倾杯趁拍，亲曾傍、红袖眧阳。", 
            "伤心是，玉宸零落，一例委霓裳。", 
            "东塘。", 
            "曾识曲，六么按出，孤咽清商。", 
            "又比翼鹍鸡，飞下彫堂。", 
            "安得双声绛树，琉璃甲、对拨龙香。", 
            "人间世，惊雷破柱，重与话兴亡。"
        ], 
        "title": "满庭芳 赋刘聚卿所藏大小忽雷", 
        "type": "词", 
        "yun": "阳"
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "一澹从天放。", 
            "尽区中、秕糠尘垢，了无我相。", 
            "身是凤皇池上客，彩笔曾干气象。", 
            "但赢得、白头吟望。", 
            "世变轮云千万态，算故山、猿鹤犹无恙。", 
            "资格称，五湖长。", 
            "森森风骨长松样。", 
            "羡今朝、紫芝餐罢，葳蕤自养。", 
            "谁奏鹤南飞一曲，神与臞仙俱王。", 
            "似行入、玉山朗朗。", 
            "此老胸中无块磊，笑谈閒、况有高歌荡。", 
            "浑不用，瓮头酿。"
        ], 
        "title": "金缕曲 其一 寿恽澹翁六十", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "未是师种放。", 
            "更休休、松风满听，山中宰相。", 
            "兴到试拈如神笔，悟入渡河香象。", 
            "正不免、高丘怅望。", 
            "小示维摩居士疾，要众生、与我俱无恙。", 
            "閒问讯，药苗长。", 
            "休嫌枯木形骸样。", 
            "总不消、嵇生高论，道机能养。", 
            "说到补天填海事，泽雉依然神王。", 
            "问何日、三光重朗。", 
            "半醉每依南斗看，酒波中、那得西风荡。", 
            "愁尽扫，抵千酿。"
        ], 
        "title": "金缕曲 其二 芸巢病起，赋此柬之", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "自解嫌疏放。", 
            "尽安排、黄齑注籍，酸寒骨相。", 
            "此子最宜丘壑置，不称凌烟画象。", 
            "有散髻、斜簪相望。", 
            "同拜散人新封号，要江湖、终古长无恙。", 
            "沧洲趣，日应长。", 
            "头巾懒学周家样。", 
            "伴诸公、吟尊料理，炉烟供养。", 
            "手把离骚须痛饮，耳热酒酣神王。", 
            "更难得、风云开朗。", 
            "任尔安期灵气尽，武陵源、何物能摇荡。", 
            "行荷锸，坐倾酿。"
        ], 
        "title": "金缕曲 其三 题中吴吴老行看子", 
        "type": "词", 
        "yun": null
    }, 
    {
        "author": "文斐", 
        "era": "近现代", 
        "subtype": "七言律诗", 
        "text": [
            "谪居篷岛又经年，马齿虚随岁月迁。", 
            "往事重论余劫火，壮怀何处觅尧天。", 
            "伤时相国然商陆，愤世诗僧入醉颠。", 
            "无限骚愁逼今夕，漏钟敲断未成眠。"
        ], 
        "title": "甲寅除夕", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "庭前有丹桂，绿叶发华光。", 
            "一任春风吹，不共桃李狂。", 
            "桃李先秋雕，丹桂乃含芳。", 
            "草木有本性，亦期耐久长。", 
            "忆昔游梁溪，时登君子堂。", 
            "见君心欢悦，别君心徬徨。", 
            "同心而离居，落月梦屋梁。", 
            "古人车笠盟，斯道今已亡。", 
            "愿言持赠君，永矢毋相忘。"
        ], 
        "title": "刘石香来虞，留宿旬日，握手言欢，因作古歌赠之二首 其一", 
        "type": "古风", 
        "yun": "阳"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "明月出天涯，清光常皎洁。", 
            "来照庭户间，令我心怡悦。", 
            "独念素心人，会少多离别。", 
            "离别不足忧，但忧鬓成雪。", 
            "君今惠然来，狂喜屐齿折。", 
            "美酒倾百壶，新诗吟满箧。", 
            "持诗发啸歌，清商惊月窟。", 
            "欢会既不多，归思毋切切。"
        ], 
        "title": "刘石香来虞，留宿旬日，握手言欢，因作古歌赠之二首 其二", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "游子客为家，妻孥不相顾。", 
            "年年尚湖滨，行尽虞山路。", 
            "夕阳明水村，沙岸摇烟树。", 
            "山光扑面来，水势随船去。", 
            "山水若有情，来往诚何故。", 
            "踪迹溯鸿泥，可以浮生悟。", 
            "秧歌起四野，众绿洗一雨。", 
            "愿得买山钱，筑室此间住。", 
            "遐哉葛天民，不为饥驱误。"
        ], 
        "title": "客游十载，竟无可述，年来寄迹虞山，时往来尚湖之滨，途中有感，赋此", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "东风一夜檐前吼，早日杲杲照窗牖。", 
            "出门携杖何所之，春光满眼惊梅柳。", 
            "梅柳年年更著花，故人一别三年久。", 
            "我欲乘舟上梁溪，脚健心忙不能走。", 
            "忆昔高斋问奇字，得月楼头日携手。", 
            "即今知己两寂寞，混迹时人成老丑。", 
            "侧闻精爽苦著书，名山事业今曾有。", 
            "安得临风堕我前，与尔同饮千日酒。"
        ], 
        "title": "有怀刘子石香即以代简", 
        "type": "古风", 
        "yun": "有"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "贫士如贫女，素无脂粉钱。", 
            "不肯倚门笑，焉得取人怜。", 
            "翠袖日复日，金线年复年。", 
            "世无鸱夷子，空浣越溪边。"
        ], 
        "title": "贫士行二首 其一", 
        "type": "古风", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "人生皆有死，而我独不然。", 
            "既无金石固，胡不名利捐。", 
            "名利非不捐，无奈饥与寒。", 
            "不遇赤松子，焉能作达观。"
        ], 
        "title": "贫士行二首 其二", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "默坐闭柴扉，琴书清百虑。", 
            "处世亦有何，静观终须悟。", 
            "富贵不可求，吾行有吾素。", 
            "朝来新雨足，懒绿生嘉树。", 
            "扰扰竟何为，生机天所具。", 
            "对此小庭间，幽禽自来去。"
        ], 
        "title": "默坐", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "持螯醉归来，天气欲昏黑。", 
            "瞥见篱下花，笑我意得得。", 
            "问花花无语，寒禽弄秋色。"
        ], 
        "title": "题寒禽弄菊画帧", 
        "type": "古风", 
        "yun": "职"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "袅袅春风歇，萋萋孟夏迫。", 
            "仰看条上禽，俛念同怀客。", 
            "佳人期不来，虚馆日已夕。", 
            "归鸟赴遥岑，浮云安所适。", 
            "缅波万类驰，引领心兹戚。", 
            "携手喜临存，相见弥年隔。", 
            "壶觞岂云乐，芙蓉未堪擿。", 
            "怀抱各今古，翰墨相赏析。", 
            "叹息知音稀，莫负斯良觌。"
        ], 
        "title": "久迟石香不来，忽然莅止，喜甚。谈宴之余，示以新诗，为仿谢灵运南楼望所迟客韵，赋赠", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "昊天张火盖，挥汗作雨流。", 
            "中途热如炙，曾子招我游。", 
            "逍遥适虚郭，且以驾方舟。", 
            "方舟何容与，神仙相与俦。", 
            "携手上蓬莱，蒸暑变清秋。", 
            "春辉荣萱草，明瑟交荆柯。", 
            "瞻彼仁智居，未若山林多。", 
            "文章即经济，廊庙亦岩阿。", 
            "俯仰在曾酒，结欢到烟萝。", 
            "怀此醉饱德，发我下里歌。"
        ], 
        "title": "访曾君静于明瑟山庄，读杨赵两先生诗。明日，君静同令史圣与招饮虚郭园，极宾主之乐，为赋小诗简谢", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "我公吟妙句，思入碧云深。", 
            "雨过风生竹，天清月满林。", 
            "但求性情至，不论宋唐音。", 
            "谬许知己者，相其惬素心。", 
            "失学从年少，疏狂恋酒杯。", 
            "家贫轻作客，身拙独怜才。", 
            "未有惊人句，何因访草莱。", 
            "君如用幽意，莫使笑陈雷。"
        ], 
        "title": "题曾君静中翰湛清华阁诗卷兼述鄙怀", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "思君如思酒，一日不饮即不欢。", 
            "尔来别君已两载，那得不使中肠干。", 
            "今朝忽得梁溪招我书，呼舟火急如追逋。", 
            "舟子不知行徐徐，而我心中辗转如车渠。", 
            "明朝划然见君面，握手纵谈不知晏。", 
            "酌君瓮中香美之葡萄，洗我胸中万斛之牢骚。", 
            "龙山久别愈岧峣，芦芽怒发菖蒲高。", 
            "岁寒始识松凋后，安得尽毁车与棹。", 
            "天地为庐室为袄，百壶努力日倾倒，世无别离人不老。"
        ], 
        "title": "丙戌仲夏往梁于舟中作诗怀石芗", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "骄阳不停晷，一月作炎暑。", 
            "挥扇汗如漏，默念农夫苦。", 
            "我乡旱尤甚，有水不能取。", 
            "前日殷其雷，密云竟无雨。", 
            "坐看苗叶槁，官长聋且瞽。", 
            "今夏麦虽登，前岁不足补。", 
            "河天照夜明，残月入窗户。", 
            "起步中庭中，床席不得处。", 
            "东邻儿啼急，忽闻鼕鼕鼓。", 
            "街市声哝哝，竟夜有人语。", 
            "安得雨师怒，天上蛟龙舞。", 
            "秋风括地来，田家足仓庾。", 
            "祈望深野人，生意活穷宇。"
        ], 
        "title": "苦旱热", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "侧身天地间，俯仰无一是。", 
            "既非祝鮀佞，又无宋朝美。", 
            "直道事世人，焉得不谗毁。", 
            "谗毁日以来，我心日以哀。", 
            "仰视双飞翼，引领空徘徊。", 
            "徘徊不能去，忽忽事多故。", 
            "往者不足论，来者亦何据。", 
            "知音不存我，兰苕伤白露。", 
            "已矣何所悲，且读渊明句。"
        ], 
        "title": "拟古", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "西湖湖水平如掌，小艇恰受人三两。", 
            "山光叆叇天无云，落日双丸波荡漾。", 
            "天风浪浪水鸟飞，双桨划碎红玻璃。", 
            "琼楼贝阙出复没，回视城头烟树犹迷离。", 
            "行行已至湖当中，孤山涌出金银宫。", 
            "明霞万道光祝融，四围奇景来无穷。", 
            "有客啸歌阳春曲，手摇兰桨声戛玉。", 
            "水底蛟龙不敢听，前歌未竟后歌续。", 
            "吾侪放浪本天真，贫贱未足穷其身。", 
            "安得持杯三万六千朝，日日放歌湖上遨。", 
            "青山如友酒如胶，王侯将相等弁髦。", 
            "头上惟见酒星摇，足根踏破青琼瑶。", 
            "千言下笔风捲涛，淋漓元气兴逾豪。", 
            "客谓子言太无赖，人世谁出利名外。", 
            "逃名弃利作达观，饥驱寒迫愁无奈。", 
            "何如今朝放棹来湖边，湖中风月不论钱。", 
            "归来饱饭且醉眠，心无挂碍身即仙。", 
            "客闻我言哑然笑，白堤新柳馀残照。", 
            "堤边骢马倦游归，山色湖光更入妙。"
        ], 
        "title": "涌金门渡湖歌", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "邵生苦吟诗，得句辄共赏。", 
            "晤言不三日，颇涉分手想。", 
            "一雨十日淫，素愿违心怏。", 
            "堂堂朱明移，星星白发上。", 
            "时既不我与，学亦无所长。", 
            "顾念贫贱士，入世惭俯仰。", 
            "川滋百草媚，山悦众禽响。", 
            "万类各有得，吾道何惝恍。", 
            "排闷强言欢，临觞叹孤掌。", 
            "安得屏翳归，去挹西山爽。"
        ], 
        "title": "梅雨浃旬，有怀邵培才", 
        "type": "古风", 
        "yun": "养"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "昔我未识君，谓君贵介士。", 
            "顾念烟萝人，所好或非是。", 
            "晋接杯酒间，乃知同调耳。", 
            "大篇捆载来，琳琅诗满纸。", 
            "猥云加斧斤，予则岂敢尔。", 
            "题诗卷之端，畅谈诗中旨。", 
            "觞咏既往还，情好两不訾。", 
            "方谓翰墨缘，此乐终无涘。", 
            "岂意故人身，去似东流水。", 
            "叹息隔平生，悲歌安能已。"
        ], 
        "title": "丁亥六月挽曾中翰君静二首 其一", 
        "type": "古风", 
        "yun": "纸"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "去岁游燕都，今春复来归。", 
            "遥遥千里别，执手重徘徊。", 
            "徘徊出西郭，竞渡照斜晖。", 
            "笙歌沸十里，珠翠水中围。", 
            "酌君一尊酒，劝君行且迟。", 
            "至今思陈迹，一一令人悲。", 
            "宁知撤琴瑟，此去亦胡为。", 
            "岂以王事靡，畏兹简书催。", 
            "岂以志士心，终与林泉违。", 
            "梁木伤斧柯，幽兰当暑萎。", 
            "令德虽不泯，空传万口碑。", 
            "谁谓仁者寿，天道洵难推。"
        ], 
        "title": "丁亥六月挽曾中翰君静二首 其二", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "晨起理游屐，寻山穿古松。", 
            "径折岚翠合，岩秀云阴重。", 
            "拨云陟古寺，忽睹鸾鹤踪。", 
            "虬枝表地灵，摩天飞两龙。", 
            "惭余非渊明，嗜酒远公容。", 
            "妙偈开人天，奇句荡心胸。", 
            "诗情与禅理，欲辨竟无从。", 
            "听流俯绝壑，倚树眺远峰。", 
            "初篁解春箨，幽籁鸣秋蛩。", 
            "览兹节物理，绀殿起晚钟。"
        ], 
        "title": "戊子春暮偕萧云门游三峰寺归君云林俞君金门先至药公置酒云林出金门追和常尉诗拉云门与予同和次韵答之", 
        "type": "古风", 
        "yun": "冬"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "虞阳画苑天下绝，前王翚后吴历。", 
            "潘公夙抱奇英姿，接迹前贤称巨擘。", 
            "读书万卷不得意，画得峰峦秀在骨。", 
            "兴酣落笔动风雷，使我高堂素壁生光辉。", 
            "岩深谷静松子落，抱琴携杖山人归。", 
            "画师载车斗，何处觅好手。", 
            "画罢新诗手自题，郑虔老去只谋酒。", 
            "门外白衣担酒来，庭前昨夜菊花开。", 
            "倾美酒，对花酌，左手持螯右杯杓。", 
            "酩酊倒，不知时，明月东升日沈阁。", 
            "安得一麾白羽正乾坤，绘出苍生真面目。"
        ], 
        "title": "潘公幼南赠山水屏幛，以长歌报谢之", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "司徒庙前四老柏，枝化虬龙根化石。", 
            "千年灵物卧深山，风雨雷霆劫不拔。", 
            "一株清而臞，便便硕腹如醇儒。", 
            "一株古而秀，肌理盘旋皮锦绣。", 
            "一株斧劈碎条条，离奇老干驾虹桥，枝末腾空干碧霄。", 
            "更有一株形容古怪出人意，双龙怒斗身跌地。", 
            "一爪撑空不著尘，蜿蜒天矫明珠戏。", 
            "苍鳞翠鬣耀眼鲜，昂头皆欲升青天。", 
            "崔巍郁律洵神物，栖鸾巢凤烘云日。", 
            "缅想司徒东汉功，昆阳血战土花红。", 
            "何为香火庙社兹山中，自从高宗睿赏题四字，直与孔明庙前老柏争英风。"
        ], 
        "title": "邓司徒祠清奇古怪四老柏歌（四字为高禦题）", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "缓步上穹窿，峰峦如合掌。", 
            "石径曲萦回，一步一俯仰。", 
            "松际乱泉鸣，泉声答松响。", 
            "契坐危石间，人语忽变两。", 
            "松风扑面来，岚翠惬心赏。", 
            "山中无所有，但有山供养。", 
            "移步上云霄，宫殿兹宏敞。", 
            "神圣尽威严，道人多俗莽。", 
            "一笑出门来，贾勇奇峰上。", 
            "太湖三万顷，乘风发奇想。", 
            "落日湖山红，归舟荡双桨。"
        ], 
        "title": "游穹窿山道馆", 
        "type": "古风", 
        "yun": "养"
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "种松花园阡，森森望其长。", 
            "仰体祖父心，视同子孙养。", 
            "辛苦四十年，颇作江涛响。", 
            "虽非合抱材，已有虬龙象。", 
            "何来恶少年，出没如豺鼠。", 
            "白日不见形，宵深从斤斧。", 
            "前年数大衍，今又失其五。", 
            "两株削项皮，脰断不能补。", 
            "忽忽十年后，鲜不成荒圃。", 
            "哀予不肖子，橐笔远谋糈。", 
            "不能时瞻省，焉能日禦侮。", 
            "愿我同怀人，巡省要勤苦。", 
            "擒获豺鼠类，惩罚须用武。", 
            "难保百年坟，此言闻自古。", 
            "日落眠狐狸，灯前笑儿女。", 
            "所赖有儿孙，儿孙竟何取。", 
            "徘徊邱陇间，泪滴不能语。"
        ], 
        "title": "哀松诗（甲辰五月作）", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": "五言排律", 
        "text": [
            "矫矫云中鹤，刘郎天骨高。", 
            "文章驾杨马，诗句迈刘曹。", 
            "意气同明月，交情似浊醪。", 
            "鼓盆休戚戚，扣角且陶陶。", 
            "材力矜予薄，襟期羡尔豪。", 
            "读书俨剥茧，作画快挥毫。", 
            "得意晨忘食，研求夜继膏。", 
            "郑虔难再得，潘岳志何劳。", 
            "秋水怀良友，春风恋绨袍。", 
            "楼头已绿柳，洞口欲红桃。", 
            "良觌渺难慰，离思释愈牢。", 
            "挹青开宴会，诗伯树风骚。", 
            "昨日欢携手，今朝叹二毛。", 
            "流光弦上箭，人事海中涛。", 
            "贫也何妨达，时哉不我操。", 
            "贾生悲献策，庄子乐观濠。", 
            "赋命诚前定，忧心空自忉。", 
            "好携几两屐，去泛五湖舠。", 
            "白袷人无恙，青山我待遨。", 
            "何当重剪烛，细酌碧葡萄。"
        ], 
        "title": "奉寄刘子石香兼赋索居五排二十韵", 
        "type": "排律", 
        "yun": "豪"
    }, 
    {
        "author": "方仁渊", 
        "era": "近现代", 
        "subtype": "五言排律", 
        "text": [
            "当代文章伯，谁为最擅场。", 
            "古人今不作，夫子世称扬。", 
            "虎榜名齐射，鹏程志早翔。", 
            "弟兄双桂折，孙子尽兰芳。", 
            "政绩棠阴茂，官声琴韵长。", 
            "宁辞升斗禄，为爱菊松凉。", 
            "游泮逢周甲，歌萍再举觞。", 
            "欢情欣闾邑，喜气动宫墙。", 
            "柱史传周德，商山佐汉昌。", 
            "耆年过杖国，硕德重珂乡。", 
            "儿子肩舆候，亲朋叶戏忙。", 
            "后生瞻景仰，佳话遍虞阳。", 
            "寡陋微生学，徒增齿发苍。", 
            "功名终蹭蹬，诗酒佐清狂。", 
            "五夜沧桑感，频年战斗务。", 
            "空怀忧国泪，不必问行藏。"
        ], 
        "title": "殷芝阶先生今春奉朝命重游泮宫，征诗奉贺，率成十六韵呈正（辛亥）", 
        "type": "排律", 
        "yun": null
    }, 
    {
        "author": "方仁渊", 
        "era": "近现代", 
        "subtype": "五言绝句", 
        "text": [
            "探幽穿岭外，石壁掩禅扉。", 
            "湖影连天阔，山光捲浪飞。"
        ], 
        "title": "游石壁精舍二首 其一", 
        "type": "绝句", 
        "yun": "微"
    }, 
    {
        "author": "方仁渊", 
        "era": "近现代", 
        "subtype": "五言绝句", 
        "text": [
            "云中双鹤去，松际一僧归。", 
            "日暮游人尽，钟声出翠微。"
        ], 
        "title": "游石壁精舍二首 其二", 
        "type": "绝句", 
        "yun": "微"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "茶罢焚香静闭关，捲帘乳燕认巢还。", 
            "云笺铺好磨新墨，学画南窗一角山。"
        ], 
        "title": "夏日偶成", 
        "type": "绝句", 
        "yun": "删"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "红杏花开燕子飞，韭芽正好河豚肥。", 
            "江南二月足美馔，莫辞呼酒典寒衣。"
        ], 
        "title": "漫兴", 
        "type": "绝句", 
        "yun": "微"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "入秋雅兴竟何如，不见东来双鲤鱼。", 
            "为问先生诗酒外，搜奇近日读何书？"
        ], 
        "title": "寄锡山石香刘君二首 其一", 
        "type": "绝句", 
        "yun": "鱼"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "道子丹青工部诗，生花双管一人持。", 
            "瓣香雅愿低头拜，集益多师是我师。"
        ], 
        "title": "寄锡山石香刘君二首 其二", 
        "type": "绝句", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "木落蓉湖冷暗催，众芳寂寂待春回。", 
            "朔风恐扫诗人兴，吹遍琪花一夜开。"
        ], 
        "title": "锡山秦缦卿方伯家遇雪二首 其一", 
        "type": "绝句", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "轻于柳絮白于盐，远树瑶阶取次添。", 
            "最好大千银界里，九龙都化玉为尖。"
        ], 
        "title": "锡山秦缦卿方伯家遇雪二首 其二", 
        "type": "绝句", 
        "yun": "盐"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "飒飒西风洒面凉，新诗吹到木樨香。", 
            "樗材也荷如椽笔，应是先生善善长。"
        ], 
        "title": "吴儒卿先生来寓读述怀诗蒙赠大篇成绝奉答（录三首） 其一", 
        "type": "绝句", 
        "yun": "阳"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "偶经小劫谪尘寰，不食丹砂自驻颜。", 
            "伏枥休嫌无伯乐，天留名士住名山。"
        ], 
        "title": "吴儒卿先生来寓读述怀诗蒙赠大篇成绝奉答（录三首） 其二", 
        "type": "绝句", 
        "yun": "删"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "晴窗馀事写黄庭，换得鹅群满蓼汀。", 
            "分付小童安笔砚，墨池深对远山青。"
        ], 
        "title": "吴儒卿先生来寓读述怀诗蒙赠大篇成绝奉答（录三首） 其三", 
        "type": "绝句", 
        "yun": "青"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "记得相逢正麦秋，连宵话旧挹青楼。", 
            "与君别后诗千首，半属怀人半胜游。"
        ], 
        "title": "九月初六日寄怀刘石香二首 其一", 
        "type": "绝句", 
        "yun": "尤"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "莲子青青绝妙章，传来佳句遍虞阳。", 
            "刘郎本是诗中杰，莫似方回冷锦囊。"
        ], 
        "title": "九月初六日寄怀刘石香二首 其二", 
        "type": "绝句", 
        "yun": "阳"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "荒草离离空自春，一抔谁复吊诗人。", 
            "山隈幸有遗碑在，姓字依稀古逸民。"
        ], 
        "title": "赠冯钝吟先生四首 其一", 
        "type": "绝句", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "歌哭穷途若个知，独清浊醒自言痴。", 
            "美人香草多哀怨，半出行吟泽畔时。"
        ], 
        "title": "赠冯钝吟先生四首 其二", 
        "type": "绝句", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "伊谁香火有前缘，秋谷才名竟世传。", 
            "独向牙琴托心契，墓门焚刺一凄然。"
        ], 
        "title": "赠冯钝吟先生四首 其三", 
        "type": "绝句", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "我生已晚愿难偿，望古徒思爇瓣香。", 
            "愿学昔贤私淑意，频将诗律细评量。"
        ], 
        "title": "赠冯钝吟先生四首 其四", 
        "type": "绝句", 
        "yun": "阳"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "谢庭疏影已横斜，玉树先开绿萼花。", 
            "愿乞一枝清供养，春光分插到寒家。"
        ], 
        "title": "乞梅词", 
        "type": "绝句", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "络绎邮筒递小奴，开缄朗诵锦模糊。", 
            "不知岁杪催租外，添个诗人尚索逋。"
        ], 
        "title": "不和三叠戏作三绝句呈培才一噱 其一", 
        "type": "绝句", 
        "yun": "虞"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "诙谐臣朔本星精，老凤声高小凤清。", 
            "连战骚坛推健将，勇如方叔也曳兵。"
        ], 
        "title": "不和三叠戏作三绝句呈培才一噱 其二", 
        "type": "绝句", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "叠韵从来是蔗渣，笑他坡老作尖叉。", 
            "先生尽有惊人句，莫向时人学画蛇。"
        ], 
        "title": "不和三叠戏作三绝句呈培才一噱 其三", 
        "type": "绝句", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "光比凝脂烂若霞，移根瑶圃植仙家。", 
            "玉环去后魂犹艳，化作倾城一树花。"
        ], 
        "title": "虚廓园海棠烂若朝霞，归有感呈园主人三首 其一", 
        "type": "绝句", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "翠袖朱唇日暮时，纷纷桃李尽无姿。", 
            "夜深应梦烧银烛，春影婆娑系我思。"
        ], 
        "title": "虚廓园海棠烂若朝霞，归有感呈园主人三首 其二", 
        "type": "绝句", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "十二琼楼缥渺身，绛云出岫绝轻尘。", 
            "汉庭不少陈思笔，一赋何能竟感甄。"
        ], 
        "title": "虚廓园海棠烂若朝霞，归有感呈园主人三首 其三", 
        "type": "绝句", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "绿阴如画暖风徐，豆子尝新四月初。", 
            "最是东君归去后，满街樱笋卖鲥鱼。"
        ], 
        "title": "初夏", 
        "type": "绝句", 
        "yun": "鱼"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "王君妙笔本翩翩，瘦石孤松拟散仙。", 
            "自笑酸寒无此福，画图聊结小因缘。"
        ], 
        "title": "自题孤松独立图四首 其一", 
        "type": "绝句", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "少日无闻老更聋，自惭入世百无功。", 
            "平生尽有飞腾想，多半销磨故纸中。"
        ], 
        "title": "自题孤松独立图四首 其二", 
        "type": "绝句", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "一卷经方苦相皮，也随人后学名医。", 
            "灵芝未起膏肓病，浪说仓公饮上池。"
        ], 
        "title": "自题孤松独立图四首 其三", 
        "type": "绝句", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "须眉未到十分真，问暖煦寒五十春。", 
            "留与儿孙补窗纸，算从历劫再来身。"
        ], 
        "title": "自题孤松独立图四首 其四", 
        "type": "绝句", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "高山流水写知音，万叠峰峦一寸心。", 
            "从此不愁腰脚懒，卧游终日坐云岑。"
        ], 
        "title": "比部更送立轴折扇，赋四绝简读（录二首） 其一", 
        "type": "绝句", 
        "yun": "侵"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "题词谬许浣花翁，欲借天鸡喻蠛蠓。", 
            "识得此中真意趣，近来诗笔学灵空。"
        ], 
        "title": "比部更送立轴折扇，赋四绝简读（录二首） 其二", 
        "type": "绝句", 
        "yun": "董"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "万树柔桑万树梅，纷纷都属济时材。", 
            "就中谁是调羹者，莫隐深山烂缦开。"
        ], 
        "title": "邓尉探梅即景二首 其一", 
        "type": "绝句", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "鸡犬声中笑语温，寒香万树映柴门。", 
            "此间合有林逋宅，行过溪桥第几村。"
        ], 
        "title": "邓尉探梅即景二首 其二", 
        "type": "绝句", 
        "yun": "元"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "一路探幽到石楼，连山修竹拂云浮。", 
            "万峰台上登高望，红日沈湖紫翠收。"
        ], 
        "title": "石楼", 
        "type": "绝句", 
        "yun": "尤"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "花木亭台次第新，灵岩山色倍精神。", 
            "名园幸脱沧桑劫，且喜今番得主人。"
        ], 
        "title": "游木渎镇钱氏端园，园严姓所得，修葺尚未毕工也二首 其一", 
        "type": "绝句", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "奇花瘦石两清幽，为爱池塘半日留。", 
            "天与闲身春不老，白头敢望再来游。"
        ], 
        "title": "游木渎镇钱氏端园，园严姓所得，修葺尚未毕工也二首 其二", 
        "type": "绝句", 
        "yun": "尤"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "风月秦淮自古清，春光淡荡柳丝轻。", 
            "桃根桃叶今犹在，不见王郎打桨迎。"
        ], 
        "title": "梦游秦淮", 
        "type": "绝句", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "望仙桥上望群仙，鸾鹤翩翩下碧天。", 
            "我似道人殷七七，也随仙袂落琼筵。"
        ], 
        "title": "甲寅立春前一日，庞聱叟招饮，座中九人，合六百十三岁，醉归赋四绝句简谢 其一", 
        "type": "绝句", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "新醅腊酒柏枝浓，恰好迎春更饯冬。", 
            "醉后高谈惊四座，须眉最古让元龙。"
        ], 
        "title": "甲寅立春前一日，庞聱叟招饮，座中九人，合六百十三岁，醉归赋四绝句简谢 其二", 
        "type": "绝句", 
        "yun": "冬"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "请得侏儒不倒翁，回波舞雪笑春风。", 
            "似将红袖殷勤劝，劝得东家酒瓮空。"
        ], 
        "title": "甲寅立春前一日，庞聱叟招饮，座中九人，合六百十三岁，醉归赋四绝句简谢 其三", 
        "type": "绝句", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "七言绝句", 
        "text": [
            "大好虞山似洛中，九人白发照颜红。", 
            "何时再集颍川老，共醉襄阳庞德公。"
        ], 
        "title": "甲寅立春前一日，庞聱叟招饮，座中九人，合六百十三岁，醉归赋四绝句简谢 其四", 
        "type": "绝句", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "残腊巳将尽，蹉跎胡不归。", 
            "瓮头春酒熟，墙角野梅肥。", 
            "门巷依然昔，田园未尽非。", 
            "遥知小儿女，镇日候柴扉。"
        ], 
        "title": "思归", 
        "type": "律诗", 
        "yun": "微"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "日落沧波暝，晴霞散半天。", 
            "乱山初过雨，野水不生烟。", 
            "宿鹭冲船去，寒蝉绕树旋。", 
            "客心正愁绝，窗外月钩妍。"
        ], 
        "title": "晚舟即景", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "日出海门曙，西风送客还。", 
            "帆樯江上市，楼阁水中山。", 
            "地势控三楚，涛声撼百蛮。", 
            "扁舟图画里，天险渡重关。"
        ], 
        "title": "壬午正月自瓜洲渡江至丹徒镇即景", 
        "type": "律诗", 
        "yun": "删"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "惘惘辞家去，西风送短桡。", 
            "碧山新过雨，红树晚归樵。", 
            "短发经秋落，华年逐水消。", 
            "他乡如可托，敢畏路迢遥。"
        ], 
        "title": "秋晚由香麓至虞山即景", 
        "type": "律诗", 
        "yun": "萧"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "云气遮窗黑，山光敛树昏。", 
            "莫愁风破屋，会看雨倾盆。", 
            "稚子欢盈室，农夫笑倚门。", 
            "明朝秧把贵，忙煞杏花村。"
        ], 
        "title": "五月十六日喜雨有作", 
        "type": "律诗", 
        "yun": "元"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "诸子自修禊，怜予独远行。", 
            "只因身世贱，转觉别离轻。", 
            "碧树故乡色，白云游子情。", 
            "那堪烟雨里，啼尽子规声。"
        ], 
        "title": "上巳日别香麓诸子", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "风紧岸移速，舟行水拍堤。", 
            "雨收篷背重，春暖柳丝低。", 
            "言语初闻越，人家半枕溪。", 
            "鳜鱼烹正熟，沽酒宿塘栖。"
        ], 
        "title": "舟泊塘栖", 
        "type": "律诗", 
        "yun": "齐"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "一径穿云上，来寻石洞幽。", 
            "竹高峰露顶，村远树平头。", 
            "泉味媚佳客，山容点晚秋。", 
            "尚书留妙墨，我意与俱留。"
        ], 
        "title": "次韵吴品三吴叔明游小云栖老石洞", 
        "type": "律诗", 
        "yun": "尤"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "早起焚香坐，窗前雨乍晴。", 
            "半庭红日漏，满径绿烟生。", 
            "身世云无定，功名梦未成。", 
            "枝头多好鸟，得意自飞鸣。"
        ], 
        "title": "雨后作", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "晨起驾柔橹，宿雾犹冥冥。", 
            "晓日冲波白，遥山带郭青。", 
            "鱼盐喧小市，鹜雁聚寒汀。", 
            "自笑谋生拙，孤舟未敢停。"
        ], 
        "title": "早出小东门至藕渠镇", 
        "type": "律诗", 
        "yun": "青"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "林尽水淙淙，寒泉泻百重。", 
            "云根飞素练，石罅走吟龙。", 
            "活火因风响，新茶浥露浓。", 
            "桃源何处是，碧涧绕晴峰。"
        ], 
        "title": "游虞山八咏 其一 桃源涧", 
        "type": "律诗", 
        "yun": "冬"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "仙人居石屋，涧水响潺潺。", 
            "绿绮奏当牖，白云常闭关。", 
            "幽花随意放，好鸟自知还。", 
            "欲觅松乔迹，涛声满碧山。"
        ], 
        "title": "游虞山八咏 其二 石屋涧", 
        "type": "律诗", 
        "yun": "删"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "儿女千秋恨，诗人莫漫题。", 
            "至今封赤土，犹说望青齐。", 
            "日落江涛远，云归墓木低。", 
            "我来春已晚，怕听子规啼。"
        ], 
        "title": "游虞山八咏 其三 齐女墓", 
        "type": "律诗", 
        "yun": "齐"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "此门何日辟，宝剑掣风雷。", 
            "石状白云乱，崖分青嶂开。", 
            "奇峰从地起，灵穴透天来。", 
            "欲写崔嵬势，惭无谢朓才。"
        ], 
        "title": "游虞山八咏 其四 剑门", 
        "type": "律诗", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "绝顶忽逢涧，巍然驾石梁。", 
            "水从何处拂，山到此中央。", 
            "芳树笼城碧，晴川入海黄。", 
            "登临因尽兴，随意坐禅房。"
        ], 
        "title": "游虞山八咏 其五 拂水岩", 
        "type": "律诗", 
        "yun": "阳"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "觅路下中峰，松阴翠霭浓。", 
            "寺围山四面，云暗树千重。", 
            "花气曛晴日，尘心洗晚钟。", 
            "旧时常尉句，呵护两苍龙。"
        ], 
        "title": "游虞山八咏 其六 三峰寺", 
        "type": "律诗", 
        "yun": "冬"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "郁郁破山寺，琳宫入翠微。", 
            "暮烟迷竹径，新燕叩禅扉。", 
            "谷静鸟栖少，春深客到稀。", 
            "归途趁晚色，落日照征衣。"
        ], 
        "title": "游虞山八咏 其七 兴福寺", 
        "type": "律诗", 
        "yun": "微"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "石洞何年辟，山灵变幻奇。", 
            "垂岩开异境，裂石见深池。", 
            "啜茗云生岫，寻诗藓没碑。", 
            "林泉如有待，回首欲何之。"
        ], 
        "title": "游虞山八咏 其八 小云栖（又名小石洞）", 
        "type": "律诗", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "陆生思却疾，斸药此山巅。", 
            "花莳金钱菊，茶烹玉蟹泉。", 
            "地幽邻古佛，心远即游仙。", 
            "语及尘寰事，悠然不记年。"
        ], 
        "title": "严氏别墅逢隐士陆竹亭留茗却赠", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "畏病常疏酒，持杯又复醺。", 
            "只因怜皓月，不敢薄秋云。", 
            "桂影当阶写，箫声隔院闻。", 
            "今宵刘梦得，诗句定超群。"
        ], 
        "title": "八月十六夜玩月因怀刘石芗", 
        "type": "律诗", 
        "yun": "文"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "苦吟争一字，难撼岳家军。", 
            "丽句飞红叶，遥情想白云。", 
            "伯阳龙自隐，稽绍鹤离群。", 
            "说项频年意，幽兰春日曛。"
        ], 
        "title": "次韵答邵培才见赠之作", 
        "type": "律诗", 
        "yun": "文"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "东陵多妙句，气压鲍参军。", 
            "旗鼓知无敌，推敲兴不群。", 
            "君方歌白雪，天亦酿彤云。", 
            "三复盥薇罢，芬芳齿颊曛。"
        ], 
        "title": "培才再和叠韵奉答", 
        "type": "律诗", 
        "yun": "文"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "一别无多日，兰花今已开。", 
            "欲持杯酒共，不见故人来。", 
            "虞麓悲游子，河汾想异才。", 
            "馆餐当旧雨，心迹两无猜。"
        ], 
        "title": "寄怀王馨吾茂才二首 其一", 
        "type": "律诗", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "捲帘迎燕子，得句笑东风。", 
            "落日春山外，伊人秋水中。", 
            "去时苔未绿，昨夜杏初红。", 
            "节序惊寒食，相思两地同。"
        ], 
        "title": "寄怀王馨吾茂才二首 其二", 
        "type": "律诗", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "执卷篷窗坐，披襟对好风。", 
            "孤舟明镜里，落日浪花中。", 
            "远树连天黑，残霞映水红。", 
            "江乡时雨足，蛙鼓闹年丰。"
        ], 
        "title": "湖塘晚归即景", 
        "type": "律诗", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "我爱潘夫子，轩轩天半霞。", 
            "才情艳红叶，风骨淡黄花。", 
            "洒翰称三绝，为文继八家。", 
            "岁寒徵益友，君外更谁誇。"
        ], 
        "title": "赠潘幼南比部二首 其一", 
        "type": "律诗", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "世乱多豺虎，乾坤吾道非。", 
            "艰难谋旅食，辛苦泣莱衣。", 
            "看剑心犹壮，饮冰气不肥。", 
            "读书终有用，莫叹赏音稀。"
        ], 
        "title": "赠潘幼南比部二首 其二", 
        "type": "律诗", 
        "yun": "微"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "黯黯看春去，阴阴日易斜。", 
            "春归犹可复，儿去不还家。", 
            "忍泪翻遗籍，伤心对落花。", 
            "最怜汝母苦，哀恸正无涯。"
        ], 
        "title": "乙巳清明日哭三儿二首 其一", 
        "type": "律诗", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "事母甘旨奉，恭兄梨枣推。", 
            "读书知大义，爱好不争财。", 
            "余念尚可慰，母心不尽哀。", 
            "今朝一滴酒，能否到泉台。"
        ], 
        "title": "乙巳清明日哭三儿二首 其二", 
        "type": "律诗", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "邵生好滑稽，于我性情真。", 
            "藏智偏如拙，怀才不厌贫。", 
            "春风吹丽日，秋水想伊人。", 
            "潇洒看君去，梅花几度新。"
        ], 
        "title": "五君咏 其一 邵君裴才", 
        "type": "律诗", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "一尉山西去，为贫去不回。", 
            "呕心吟秀句，作意写寒梅。", 
            "儿女随芳草，田园转劫灰。", 
            "宁知萧寺酒，竟作别离杯。"
        ], 
        "title": "五君咏 其二 萧君云门", 
        "type": "律诗", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "宗子今时秀，才名满海虞。", 
            "老骐终峻阪，雏凤已高梧。", 
            "对酒气愈壮，谈言心欲无。", 
            "照人肝胆碧，坐老一醇儒。"
        ], 
        "title": "五君咏 其三 宗君思柔", 
        "type": "律诗", 
        "yun": "虞"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "居君我师友，于学无不精。", 
            "家无半年蓄，笔落千人惊。", 
            "李贺呕心血，刘蕡泣榜名。", 
            "墓门荒麦饭，谁复吊先生。"
        ], 
        "title": "五君咏 其四 居君敬之", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "倜傥梁溪老，长鳏志可哀。", 
            "身怀三绝艺，胸贯九通才。", 
            "侠骨甘终隐，雄心老未衰。", 
            "至今惠山月，双照到泉台。"
        ], 
        "title": "五君咏 其五 刘君石香", 
        "type": "律诗", 
        "yun": null
    }, 
    {
        "author": "方守敦", 
        "era": "近现代", 
        "subtype": "五言律诗", 
        "text": [
            "为家随地好，主客一身专。", 
            "灯火思儿日，风霜感暮年。", 
            "危楼千卷寄，残月五更悬。", 
            "寂寞江城夜，清吟只惘然。"
        ], 
        "title": "皖寓楼夜独坐 其一", 
        "type": "律诗", 
        "yun": "先"
    }, 
    {
        "author": "方守敦", 
        "era": "近现代", 
        "subtype": "五言律诗", 
        "text": [
            "萧瑟儒生意，真为众所嗤。", 
            "塞鱼安穴隙，危鸟任风枝。", 
            "望古心期杳，忘机世论疑。", 
            "微茫有孤愤，天地一长唏。"
        ], 
        "title": "皖寓楼夜独坐 其二", 
        "type": "律诗", 
        "yun": null
    }, 
    {
        "author": "方守敦", 
        "era": "近现代", 
        "subtype": "五言律诗", 
        "text": [
            "世变生如寄，江寒浪未收。", 
            "孤灯成坐啸，万感怯登楼。", 
            "对酒友青眼，论诗兄白头。", 
            "清游能几度，聚散等浮沤。"
        ], 
        "title": "皖寓楼夜独坐 其三", 
        "type": "律诗", 
        "yun": "尤"
    }, 
    {
        "author": "方守敦", 
        "era": "近现代", 
        "subtype": "五言律诗", 
        "text": [
            "聚散寻常事，离忧空自歌。", 
            "不堪三季后，无奈百年何。", 
            "山雨新晴爽，江云变态多。", 
            "故园独秋夜，搔首看明河。"
        ], 
        "title": "季野之江上，赋此赠别，兼致雪楼、慎登 其一", 
        "type": "律诗", 
        "yun": "歌"
    }, 
    {
        "author": "方守敦", 
        "era": "近现代", 
        "subtype": "五言律诗", 
        "text": [
            "乡国论文友，高才独见君。", 
            "秋心万木叶，诗思一山云。", 
            "白酒经年共，黄花此日分。", 
            "臧陈江上客，吟啸去为群。"
        ], 
        "title": "季野之江上，赋此赠别，兼致雪楼、慎登 其二", 
        "type": "律诗", 
        "yun": "文"
    }, 
    {
        "author": "方守敦", 
        "era": "近现代", 
        "subtype": "五言律诗", 
        "text": [
            "万象愁何极，家山空月明。", 
            "聊为少年兴，相与放歌行。", 
            "疏柳诗人宅，高城故国声。", 
            "天涯起遥思，仰首桂华清。"
        ], 
        "title": "中秋月夜偕艺叔，伯秀出游访季野，复登西城远眺有怀", 
        "type": "律诗", 
        "yun": "庚"
    }, 
    {
        "author": "方守敦", 
        "era": "近现代", 
        "subtype": "五言律诗", 
        "text": [
            "几年江上客，吟啸起风烟。", 
            "怀旧人长往，披图意黯然。", 
            "瘴乡云似墨，瀛海浪无边。", 
            "北望孤亭在，乾坤事可怜。"
        ], 
        "title": "题李范之陶然亭话别图", 
        "type": "律诗", 
        "yun": "先"
    }, 
    {
        "author": "方守敦", 
        "era": "近现代", 
        "subtype": "五言律诗", 
        "text": [
            "久客君怀旷，吟诗倚枕斜。", 
            "同心有姚合，弟子是侯芭。", 
            "万象愁蛟鳄，千军噪雀鸦。", 
            "未应亡国泪，滴向上林花。"
        ], 
        "title": "次韵寄和寸梅北京，兼怀慎思", 
        "type": "律诗", 
        "yun": "麻"
    }, 
    {
        "author": "方守敦", 
        "era": "近现代", 
        "subtype": "五言律诗", 
        "text": [
            "高绝中方寺，双髯策杖来。", 
            "江湖左右顾，村落万千开。", 
            "怪石撑天壮，秋风入竹哀。", 
            "未能一长啸，鸾鹤一惊猜。"
        ], 
        "title": "同光炯游花山中方寺", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "五言律诗", 
        "text": [
            "病起公应健，悬知杖不扶。", 
            "梅花香已动，宾饮兴多娱。", 
            "讲学须髯古，伤时兵甲无。", 
            "新词好自慰，手写字如苏。"
        ], 
        "title": "怀李范老", 
        "type": "律诗", 
        "yun": "虞"
    }, 
    {
        "author": "方守敦", 
        "era": "近现代", 
        "subtype": "五言律诗", 
        "text": [
            "怪绝乾坤事，伤哉君子心。", 
            "白头湖上友，万里忽分襟。", 
            "豺虎苍生困，江山八阵寻。", 
            "草堂遗迹在，杜老共哀吟。"
        ], 
        "title": "光炯避难蜀中，闻有峨嵋之行，赋此奉怀（录一）", 
        "type": "律诗", 
        "yun": "侵"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "一别千秋奈此心，凄凉往事细追寻。", 
            "高秋仙侣蓬山曲，皓月楼船碧海深。", 
            "国事纷纭长太息，人才摇落几悲吟。", 
            "潮声天地今横激，洒泪西风合醉沉。"
        ], 
        "title": "悼吴摰父", 
        "type": "律诗", 
        "yun": "侵"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "悲愤无因吁帝门，神州摇落似荒村。", 
            "愁看大地千年劫，坐听灵潮万里喧。", 
            "辽海乘槎真浪迹，新亭洒泪寄狂魂。", 
            "高秋风雨横江去，莫问擎天有柱存。"
        ], 
        "title": "东瀛归来闻近事，书愤一律，用门存韵和三兄", 
        "type": "律诗", 
        "yun": "元"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "黑龙天堑竟投鞭，太息中朝尚醉眠。", 
            "岂分河山成断臂，直牵豺虎共蹊田。", 
            "从今瀛海波横甚，崛起英雄事或然。", 
            "差喜同洲唇齿谊，犹将北向控鸣弦。"
        ], 
        "title": "俄据奉天，早川君有感事之作，依韵和之", 
        "type": "律诗", 
        "yun": "先"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "曲突徙薪真过计，不知非笑客何来。", 
            "江湖双影几千里，风雨同心三百杯。", 
            "杳冥云容山鬼泣，迢遥蚕路蜀丁开。", 
            "群公衮衮方酣宴，且愿王郎歌莫哀。"
        ], 
        "title": "甲辰秋，光炯为兴皖学，往来湘沪间，与予晤皖上，江头对饮，感而有作，依韵和之", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "世事难论果与因，苍茫瀛海不成春。", 
            "高楼黄鹤空千载，搔首青天思古人。", 
            "过眼鲸鲵山作浪，横流江汉禹无神。", 
            "乾坤澒洞曷归去，与尔扁舟浊酒新。"
        ], 
        "title": "登黄鹤楼偕叔节和因字韵", 
        "type": "律诗", 
        "yun": "真"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "一鸣未得值孙阳，辛苦求诗敌老苍。", 
            "匹练澄江秋兴好，西风落日雁天长。", 
            "摩挲杜曲情千转，仿佛龟堂墨数行。", 
            "萧瑟乾坤独吟眺，北窗空有梦羲皇。"
        ], 
        "title": "铁华以晚眺诗见示，自谓不减放翁，因和韵代简奉答", 
        "type": "律诗", 
        "yun": "阳"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "一棹沧浪歌浊清，向来青眼为谁横。", 
            "苍茫天地惟兄弟，摇落江山寄死生。", 
            "秋色无边霜树老，雁行数点晚峰晴。", 
            "百年心事扁舟载，坐倚高樯看月明。"
        ], 
        "title": "移家归桐，舟中偶咏二律寄三兄，叠清字韵（录一）", 
        "type": "律诗", 
        "yun": "庚"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "杰阁瞰江吾数子，平生歌啸气如虹。", 
            "当窗绿酒迎山色，远渚黄花送晚风。", 
            "袖手每成沧海思，擎天难觅钜人功。", 
            "登临枉用生愁感，看取云霄万古同。"
        ], 
        "title": "春日饮长啸阁，慎思有感时之作，和韵奉答", 
        "type": "律诗", 
        "yun": "东"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "挂帆曾记昔东游，万里银涛海上秋。", 
            "蓬岛烟霞天外见，霸图人物座中收。", 
            "滔滔身世成千劫，莽莽乾坤幻一沤。", 
            "此际送君惊旧梦，空馀搔首叹神州。"
        ], 
        "title": "送章锡卿广文游日本", 
        "type": "律诗", 
        "yun": "尤"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "离合相看成白首，平生风谊举千觞。", 
            "无端作客天南极，此去伤心古越裳。", 
            "雄笔正宜驱魍魉，神州可忍弃岩疆。", 
            "清宵幕府能怀旧，万里诗情说点苍。"
        ], 
        "title": "光炯将赴云南制府幕，泛海取道越南，赋此赠别", 
        "type": "律诗", 
        "yun": "阳"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "惨淡神州不可居，苍茫携手与君初。", 
            "未堪热血回东海，剩有高情薄太虚。", 
            "蜃市楼台千变幻，龙山风物一庭除。", 
            "独惭宿谊甘蜷伏，老向人间万事疏。"
        ], 
        "title": "寄赠光炯，即用其帆影楼诗韵 其一", 
        "type": "律诗", 
        "yun": "鱼"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "水芰山花次第开，劳人风雨未归来。", 
            "微生冤愤空填海，盖世文章属上台。", 
            "药灶藏身非负国，龙蛇起陆自能才。", 
            "云关休影嗟宜早，一醉从教万劫裁。"
        ], 
        "title": "寄赠光炯，即用其帆影楼诗韵 其二", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "大泽投竿未是迟，一编陶杜说吾师。", 
            "吟成抱膝千秋待，听取奔潮万国隳。", 
            "圣伏神徂天地尽，山崩钟应古今奇。", 
            "风芦鱼蟹君堪醉，好泛枯槎与论诗。"
        ], 
        "title": "寄怀光炯", 
        "type": "律诗", 
        "yun": "支"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "结交愁忆少年场，无计能疏鬓上苍。", 
            "旧国莫忘三户在，东篱犹挺一枝强。", 
            "多情笔砚真催老，万劫图书孰补亡。", 
            "传语故人勤护惜，小山丛桂待君芳。"
        ], 
        "title": "以近照寄贻仲詹题句", 
        "type": "律诗", 
        "yun": "阳"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "十幅蒲帆上暮江，二年云木照疏窗。", 
            "自非臣朔饥难死，便使奴星气已降。", 
            "万里鸿嗷歌怨咽，三秋蚁穴梦纷庞。", 
            "乌衣门巷人谁识，孤负春来燕子双。"
        ], 
        "title": "来澄江一年矣追念袁山偶成", 
        "type": "律诗", 
        "yun": "江"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "坰野诛茅客有家，蟫编犹守旧生涯。", 
            "移山似入愚公谷，挂席何劳长者车。", 
            "陇上牛羊齐一饱，乱馀桃李已三华。", 
            "虫天蚁梦休回首，坐拥熏炉到日斜。"
        ], 
        "title": "杏岭閒居", 
        "type": "律诗", 
        "yun": "麻"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "齿脱初惊老渐临，江潭摇落感同深。", 
            "冯夷鼓怒昏东海，誇父淩虚弃邓林。", 
            "食肉本无飞虎相，知天聊隐候虫吟。", 
            "守玄尚白吾何择，愁绝虞卿去国心。"
        ], 
        "title": "脱齿", 
        "type": "律诗", 
        "yun": "侵"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "长星杯酒劝无应，苦荈劳新乐有朋。", 
            "至此尚为娱老计，半生真笑在家僧。", 
            "一庐梅隐君能健，万壑松涛我欲冰。", 
            "乞与岁阑分锦字，海天云树碧层层。"
        ], 
        "title": "寄阜西吴门后梅隐庐", 
        "type": "律诗", 
        "yun": "蒸"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "久从东海想成连，失喜南云落锦笺。", 
            "地绾双江看蚁聚，天留一曲俾龙眠。", 
            "披裘倘谢渔竿手，走笔应除玉局仙。", 
            "分取听秋庐畔绿，小窗春意得油然。"
        ], 
        "title": "学庵居虔州听秋草庐画竹见贻却寄", 
        "type": "律诗", 
        "yun": "先"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "江流入海万波鳞，谁识庐山面目真。", 
            "十上建言关大计，千秋谬解作词人。", 
            "琼楼玉宇终馀梦，芳草天涯忍送春。", 
            "锋隙三冬逋客泪，瓣香今又及兹辰。"
        ], 
        "title": "宛社十一集祝坡公第九百十一生日", 
        "type": "律诗", 
        "yun": "真"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "业尘共堕三千界，吾弟长行廿五年。", 
            "垂老已枯思旧泪，孤吟频触落花天。", 
            "鹃啼蝶梦封初合，女嫁儿婚事半悬。", 
            "地下有闻宜莞尔，在阴雏鹤唳晴鲜。"
        ], 
        "title": "暮春旬又三日思斋逝世二十五周年", 
        "type": "律诗", 
        "yun": "先"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "至此沉冥百忧尽，酿空烟雨压秋头。", 
            "刺天万木争先出，刮眼千岗翠欲收。", 
            "泉语詈人心怯怯，云衣随步影浮浮。", 
            "山游便拟长安乐，西笑三年许竟酬。"
        ], 
        "title": "登牯岭", 
        "type": "律诗", 
        "yun": "尤"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "相怜往日柳依依，憔悴年光觉渐非。", 
            "诗酒佯狂吾岂敢，风云自奋子能希。", 
            "群龙野战悲神陆，一雁孤飞下落机。", 
            "省识忧天怀旧意，知君重减沈腰围。"
        ], 
        "title": "得步曾书并诗", 
        "type": "律诗", 
        "yun": "微"
    }, 
    {
        "author": "王易", 
        "era": "近现代", 
        "subtype": "七言律诗", 
        "text": [
            "三尺犹堪口晦明，独怜萧屑满商声。", 
            "登临共拟劳壶榼，羁旅谁期各弟兄。", 
            "夜气初严琴席冷，微吟真谢茗瓯清。", 
            "块然似我终成梦，怕近中秋客意惊。"
        ], 
        "title": "秋窗坐雨感赋寄忏庵瘦弟", 
        "type": "律诗", 
        "yun": "庚"
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "长蛟巨蟒舞前津，豺狼当道兽食人。", 
            "此时方是仁义塞，古人告我今知真。", 
            "吮血吸髓犹未息，虎之攫拿亦其职。", 
            "催科既为虎作伥，招安又为虎傅翼。", 
            "骨穷肉薄笑寒素，山君吐弃不一顾。", 
            "君之入穴徒有名，润下由来誇蜀富。", 
            "虎既得食知敬贤，君非幸生是有天。", 
            "风生虎啸达市廛，千门万户谁安眠。", 
            "欲往深山友麋鹿，又恐秋风吹破屋。"
        ], 
        "title": "虎口馀生歌为林蔚文作", 
        "type": "古风", 
        "yun": null
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "腰悬龙泉剑，足踏龙泉山。", 
            "雄心若宝刀，寒光照人寰。", 
            "征夫苦行役，日暮相追攀。", 
            "谁知鸿鹄志，已在霄汉间。", 
            "当时初发难，振起病夫孱。", 
            "志在除秦法，破觚以为圜。", 
            "讴料二十载，榛莽未能删。", 
            "秉钧规自利，畴则悯痌瘝。", 
            "壮士海外归，善刀复投闲。"
        ], 
        "title": "为夏亮功题龙泉起义图", 
        "type": "古风", 
        "yun": "删"
    }, 
    {
        "author": "方鹤斋", 
        "era": "近现代", 
        "subtype": null, 
        "text": [
            "宋有太守清且明，慎重民命通民情。", 
            "化装侦探躬微行，罪人斯得民乃生。", 
            "传奇一曲鬼神惊，观者当知保赤诚。", 
            "吁嗟下考逐阳城，盗臣窃位鞭蚩氓。", 
            "千贯万贯恣取盈。", 
            "多少中人产已倾。", 
            "宋之冤狱东窗成。", 
            "近有作者燕哀鸣。", 
            "欲推宋史宏汉京，舞台烦演弘市烹。"
        ], 
        "title": "戏题十五贯画扇", 
        "type": "古风", 
        "yun": "庚"
    }, 
    {
        "author": "方鹤斋", 
        "era": "近现代", 
        "subtype": "五言绝句", 
        "text": [
            "微云不凝月，舒卷任天风。", 
            "岂复去行雨，閒心散碧空。"
        ], 
        "title": "微云", 
        "type": "绝句", 
        "yun": "东"
    }, 
    {
        "author": "方鹤斋", 
        "era": "近现代", 
        "subtype": "五言绝句", 
        "text": [
            "皓月入疏云，美人珠箔里。", 
            "银河澹欲无，清浅玻璃水。"
        ], 
        "title": "皓月", 
        "type": "绝句", 
        "yun": "纸"
    }, 
    {
        "author": "方鹤斋", 
        "era": "近现代", 
        "subtype": "五言绝句", 
        "text": [
            "鸣泉静里闻，琅然琴筑响。", 
            "独坐怀故人，清风入虚幌。"
        ], 
        "title": "鸣泉", 
        "type": "绝句", 
        "yun": "养"
    }, 
    {
        "author": "方鹤斋", 
        "era": "近现代", 
        "subtype": "五言绝句", 
        "text": [
            "疏雨洒桐树，庭阴生夕凉。", 
            "流萤两三点，叶底漏秋光。"
        ], 
        "title": "疏雨", 
        "type": "绝句", 
        "yun": "阳"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "从此孤山鹤不孤，有人南岳梦西湖。", 
            "年年雪后江春渡，艳说彭郎夺小姑。"
        ], 
        "title": "题彭刚直画梅二首 其一", 
        "type": "绝句", 
        "yun": "虞"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "月下梅花雪里琴，难传丰格少知音。", 
            "可怜一鹤天涯老，犹见寒香铁石心。"
        ], 
        "title": "题彭刚直画梅二首 其二", 
        "type": "绝句", 
        "yun": "侵"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "司马穷时犊鼻裈，乐天老爱敝裘温。", 
            "青袍底事如春草，常带泥痕与烧痕。"
        ], 
        "title": "鹤斋四咏 敝衣", 
        "type": "绝句", 
        "yun": "元"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "自笑年来老笔纷，草书飞白缕烟云。", 
            "画家学得披麻法，幻作双钩折带纹。"
        ], 
        "title": "破笔", 
        "type": "绝句", 
        "yun": "文"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "古瓶雅称老梅枝，瓶口香风入砚池。", 
            "横出一枝斜更好，宛如墙缺见仙姿。"
        ], 
        "title": "缺瓶", 
        "type": "绝句", 
        "yun": "支"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "柔毛似草绿芊绵，熨贴平铺亲砚田。", 
            "多少画图尘迹在，乱鸦万点入松烟。"
        ], 
        "title": "旧毡", 
        "type": "绝句", 
        "yun": "先"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "玉山自倒触愁因，痼疾讹传竟失真。", 
            "肥马轻裘皆腐草，病夫天与鹤精神。"
        ], 
        "title": "内子姚夫人七十初度 其一", 
        "type": "绝句", 
        "yun": "真"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "手镯亲除购米薪，嫁衣典钞付舟人。", 
            "六珈象服还崇俭，一品夫人惯食贫。"
        ], 
        "title": "内子姚夫人七十初度 其二", 
        "type": "绝句", 
        "yun": "真"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "姑射仙人爱淡妆，淩波小立缟衣凉。", 
            "百花到此皆无色，雨过风微自在香。"
        ], 
        "title": "白莲花二绝 其一", 
        "type": "绝句", 
        "yun": "阳"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "鹤立银塘且不飞，吹笙仙侣几时归。", 
            "清风明月谁为主，不许纤尘落羽衣。"
        ], 
        "title": "白莲花二绝 其二", 
        "type": "绝句", 
        "yun": "微"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "梦回堂外日初斜，风动帘波似水涯。", 
            "不是荷丛来白鹭，疏茎大叶玉簪花。"
        ], 
        "title": "玉簪花", 
        "type": "绝句", 
        "yun": "麻"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "巨叶临风摇宝扇，繁英映日系荷包。", 
            "榴花落后朱明寂，火齐星星碧玉梢。"
        ], 
        "title": "荷包花", 
        "type": "绝句", 
        "yun": "肴"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "碧栏杆外雨丝丝，掩阁垂帘插柳枝。", 
            "飞絮满城花似雪，人间第一断肠时。"
        ], 
        "title": "清明", 
        "type": "绝句", 
        "yun": "支"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "隔年竹笋干霄出，竟日杨花似雪飞。", 
            "欲脱缊袍还恋恋，怕开箱锁检春衣。"
        ], 
        "title": "春暮", 
        "type": "绝句", 
        "yun": "微"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "垂老犹营一亩宫，庆云西角桂桥东。", 
            "春风杨柳知谁属，自写幽情唱永丰。"
        ], 
        "title": "新居 其一", 
        "type": "绝句", 
        "yun": "东"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "不学儿童捉柳花，荒园自理爱春华。", 
            "莫教错比扬雄宅，履道坊前白叟家。"
        ], 
        "title": "新居 其二", 
        "type": "绝句", 
        "yun": "麻"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "闲来书画自陶情，南北玻窗照眼明。", 
            "问字有人时送酒，年家子弟小门生。"
        ], 
        "title": "新居 其三", 
        "type": "绝句", 
        "yun": "庚"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "寂寥幽巷似山村，春昼客稀常掩门。", 
            "一缕箫声落庭院，卖饧人到舞雏孙。"
        ], 
        "title": "新居 其四", 
        "type": "绝句", 
        "yun": "元"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "坐君斗室挹天香，久对芝兰暮亦忘。", 
            "归去却逢儿女笑，阿翁花气满衣裳。"
        ], 
        "title": "天香室", 
        "type": "绝句", 
        "yun": "阳"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "可有渔人来问津，萧森林壑静无人。", 
            "不知村落在何处，如此溪山好避秦。"
        ], 
        "title": "为丽江画扇题二绝句 其一", 
        "type": "绝句", 
        "yun": "真"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "林表孤烟生翠微，溪边列岫送斜晖。", 
            "小桥通过渔樵路，应有幽人带月归。"
        ], 
        "title": "为丽江画扇题二绝句 其二", 
        "type": "绝句", 
        "yun": "微"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "锦江流寓卅三年，江水盟心未有田。", 
            "多少宦游归不得，空教此地有啼鹃。"
        ], 
        "title": "杜鹃", 
        "type": "绝句", 
        "yun": "先"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "任尔青年笑旧寮，胸无愧怍自逍遥。", 
            "三人二百五十岁，摇曳清风话隔朝。"
        ], 
        "title": "辜云若为达贯之画扇曰必鹤叟书乃称，为书二绝句 其一", 
        "type": "绝句", 
        "yun": "萧"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "人称三绝画书诗，自喜倪迂与顾痴。", 
            "付与良朋莫捐弃，秋藏尚有夏行时。"
        ], 
        "title": "辜云若为达贯之画扇曰必鹤叟书乃称，为书二绝句 其二", 
        "type": "绝句", 
        "yun": "支"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "七十经过又一年，年年春到绮窗前。", 
            "久交独有当阶竹，去日真如下水船。", 
            "著手条枚成老树，庞眉荆布供吟笺。", 
            "慰情今岁屠苏饮，椒酒诒孙作卺筵。"
        ], 
        "title": "癸亥元旦", 
        "type": "律诗", 
        "yun": "先"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "交到忘形敬益加，古稀当更惜春华。", 
            "长身早食六年粟，合手曾栽四县花。", 
            "梦醒前朝同水逝，老偕良友住天涯。", 
            "肩柴付与儿孙代，买醉无钱君莫嗟。"
        ], 
        "title": "寿杨葆生", 
        "type": "律诗", 
        "yun": "麻"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "北道惊闻杼轴空，万家蚕食竟成丛。", 
            "只馀鸦影飞残日，无复鸡声透晓风。", 
            "搜粟令悬都尉宅，卖瓜人住故王宫。", 
            "牛羊到此皆狐兔，井里萧条猎火红。"
        ], 
        "title": "即事感怀八首 其一", 
        "type": "律诗", 
        "yun": "东"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "有吏催租夜捉人，南园华屋敢辞贫。", 
            "六州铸错因思蜀，千万买邻难避秦。", 
            "按籍择肥成俎肉，潜渊离网泣金鳞。", 
            "可怜白发禁拖曳，况有惊心九十亲。"
        ], 
        "title": "即事感怀八首 其二", 
        "type": "律诗", 
        "yun": "真"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "壮夫满路暗吞声，缧系如猴伺发兵。", 
            "弃甲于思监众役，挟辀走卒叹孤行。", 
            "郊游俊物栖豚栅，市远樵翁怯雉城。", 
            "惟有捧舆诸髦士，纷纷献策议纵横。"
        ], 
        "title": "即事感怀八首 其三", 
        "type": "律诗", 
        "yun": "庚"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "草檄淋漓恨未休，绿林豪杰赋同仇。", 
            "墦间狡兔欺功狗，梦里非罴似沐猴。", 
            "探海灯光惊月出，摩天帆影带云收。", 
            "西川旧有奇才誉，不向军前运木牛。"
        ], 
        "title": "即事感怀八首 其四", 
        "type": "律诗", 
        "yun": "尤"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "丝管嗷嗷太息声，愁云漠漠锦官城。", 
            "忍饥执戟嘲臣朔，抱火厝薪哭贾生。", 
            "纾难惟凭三等户，食毛先责九年耕。", 
            "司勋梦入扬州路，散尽腰缠鹤背轻。"
        ], 
        "title": "即事感怀八首 其五", 
        "type": "律诗", 
        "yun": "庚"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "转饷萧何仰屋嗟，唱筹声彻自量沙。", 
            "穷民不解歌风操，健客犹乘贯月槎。", 
            "万户捣衣悲出塞，几人弹铗叹无家。", 
            "漫漫长夜空惆怅，北斗阑干南斗斜。"
        ], 
        "title": "即事感怀八首 其六", 
        "type": "律诗", 
        "yun": "麻"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "水满池鱼跃上阶，门关路藓绿侵柴。", 
            "伤心又听连宵雨，翻手都成匝地霾。", 
            "涸辙馀生供獭祭，筑堙政策笑狐埋。", 
            "仓储卖尽还筹账，慈善同胞劝孔怀。"
        ], 
        "title": "即事感怀八首 其七", 
        "type": "律诗", 
        "yun": "佳"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "罢官胡不买归舟，泛梗回波去复留。", 
            "草阁听秋来阵马，蓬居近水狎群鸥。", 
            "故人万里仍青眼，今日三公尽黑头。", 
            "莫向山林问深浅，白云如海入边愁。"
        ], 
        "title": "即事感怀八首 其八", 
        "type": "律诗", 
        "yun": "尤"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "谁将无闷号先生，最喜诗名怕富名。", 
            "蓬户久关如避虎，槐阴深密好潜莺。", 
            "始知在市隐为大，莫以催租句不成。", 
            "草帽赠君成谑谶，记持茶盖问青城。"
        ], 
        "title": "柬臧三", 
        "type": "律诗", 
        "yun": "庚"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "久无消息到江城，欲问推敲亦好名。", 
            "苦盼鱼书嫌道远，强为蝇楷喜窗明。", 
            "荷风带雨鸣苍佩，竹露承曦耀赤瑛。", 
            "应笑此翁不知老，犹怀东海待时清。"
        ], 
        "title": "寄怀赵尧生", 
        "type": "律诗", 
        "yun": "庚"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "佳节重逢感废兴，青禽消息总难凭。", 
            "满城自洒重阳雨，近市谁看双十灯。", 
            "赵孟含嗔因用犬，曹瞒久欲杀饥鹰。", 
            "国民相庆知何日，劫后虫沙问老僧。"
        ], 
        "title": "双十节", 
        "type": "律诗", 
        "yun": "蒸"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "锦里新年景物幽，重围深锁万家愁。", 
            "旧桃符在疑空宅，爆竹声多只戍楼。", 
            "东郭旌旗似迎虎，中城歌舞不鞭牛。", 
            "棘门灞上真儿戏，曼衍鱼龙尚未休。"
        ], 
        "title": "立春围城纪事", 
        "type": "律诗", 
        "yun": "尤"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "米罄方愁罍耻瓶，饴含又笑雀开屏。", 
            "诗人老去知梅格，稚子生来有桂馨。", 
            "淡墨作书空即色，酽茶当酒醉还醒。", 
            "吾生如寄天涯老，手植松槐照眼青。"
        ], 
        "title": "抱曾孙一笑", 
        "type": "律诗", 
        "yun": "青"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "栖迟菊隐柳边门，坐想桃源松下村。", 
            "病枕钟呼千里梦，征衫尘涴十年痕。", 
            "风摇雾竹连愁扫，日近寒葩带笑温。", 
            "游骑寥寥花市冷，不须春去始销魂。"
        ], 
        "title": "正月二十日约游未果用东坡女王城韵", 
        "type": "律诗", 
        "yun": "元"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "我欲迎春门未开，东皇城外久徘徊。", 
            "醉乡亦在亡何有，诗窟真如归去来。", 
            "静卧梅龙无客扰，新编灯虎待谁猜。", 
            "出游未与遨头会，独坐先尝婪尾杯。"
        ], 
        "title": "新年城闭摊书独酌", 
        "type": "律诗", 
        "yun": "灰"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "醉乡雅近白云乡，千岁须臾七日长。", 
            "羯鼓催花歌一曲，鹿鸣思草赋三章。", 
            "民因耻鲜常瓶罄，世患才多费斗量。", 
            "常侍新诗何处寄，驻兵已借杜公堂。"
        ], 
        "title": "人日", 
        "type": "律诗", 
        "yun": "阳"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "万里桥西枇杷门，若耶溪上苧萝村。", 
            "鸟啼花落无颜色，鸿去雪消空爪痕。", 
            "自扫蛾眉裁锦艳，不教龟手浣纱温。", 
            "美人消息今安在，木客山灵杜宇魂。"
        ], 
        "title": "忆旧", 
        "type": "律诗", 
        "yun": "元"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "雕鞍何处带禽归，再向闾阎杀一围。", 
            "猎骑不因擒贼去，饥鹰只解傍人飞。", 
            "生儿豚犬名堪借，占岁鳏鱼梦已非。", 
            "搜粟岂烦囷自指，将军有令莫轻违。"
        ], 
        "title": "春日杂感和程佛肩陈佐卿原韵八首 其一", 
        "type": "律诗", 
        "yun": "微"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "遨头婪尾失佳期，憔悴江头旧酒旗。", 
            "笳角繁喧笙磬寂，鸱鸮欢喜燕莺悲。", 
            "渭川脂水无清浊，洛浦神光乍合离。", 
            "容易阑珊春事过，看花已是落花时。"
        ], 
        "title": "春日杂感和程佛肩陈佐卿原韵八首 其二", 
        "type": "律诗", 
        "yun": "支"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "驱滇健将令如山，早播威声到百蛮。", 
            "六诏待寻金马迹，五峰飞夺玉蟾关。", 
            "便当扫穴缨先请，可惜临河驾已还。", 
            "外患未除中祸起，英雄几辈泪潸潸。"
        ], 
        "title": "春日杂感和程佛肩陈佐卿原韵八首 其三", 
        "type": "律诗", 
        "yun": "删"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "河山破碎成三国，金粉迷离误六朝。", 
            "国粹已同敝帚弃，民膏尽向短檠消。", 
            "流萤过眼惊飞电，吊蚓何心泣暗潮。", 
            "浅土栽花根未稳，打头风急又飘摇。"
        ], 
        "title": "春日杂感和程佛肩陈佐卿原韵八首 其四", 
        "type": "律诗", 
        "yun": "萧"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "经纶只在诈虞中，盟誓都如过耳风。", 
            "马齿不归中厩宝，鹿皮买尽蜀山铜。", 
            "抚摩盗贼难为子，饱死侏儒败乃公。", 
            "安得长谋纾魏绛，八音调叶似和戎。"
        ], 
        "title": "春日杂感和程佛肩陈佐卿原韵八首 其五", 
        "type": "律诗", 
        "yun": "东"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "蛟雷蠛雾扰神州，雌伏犹将胜一筹。", 
            "满地黄巾馀虎口，一隅皂帽属龙头。", 
            "翩翩浊世空延誉，落落青天独抱忧。", 
            "壮志未销应有待，莫疑王粲久依刘。"
        ], 
        "title": "春日杂感和程佛肩陈佐卿原韵八首 其六", 
        "type": "律诗", 
        "yun": "尤"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "琴因调古知音少，诗以愁工选句难。", 
            "澹泊襟怀似城府，老成文字有波澜。", 
            "门眉雀网谢尘客，篙眼蜂窝见险滩。", 
            "自课园丁芸菊圃，秋来尚有好花看。"
        ], 
        "title": "春日杂感和程佛肩陈佐卿原韵八首 其七", 
        "type": "律诗", 
        "yun": "寒"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "劫灰堆里著闲身，补缀青袍自浣尘。", 
            "聊与齐民存汉腊，不闻在位礼虞宾。", 
            "儒生车服谁稽古，老妇琵琶愧感春。", 
            "甚事干卿吟竞病，一池风漾碧鳞鳞。"
        ], 
        "title": "春日杂感和程佛肩陈佐卿原韵八首 其八", 
        "type": "律诗", 
        "yun": "真"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "去年春到战云收，稳睡蓬庐岁一周。", 
            "未见赤符服铜马，徒占紫气望青牛。", 
            "车行流水新驰道，瓦解荒台古戍楼。", 
            "莫问苍生歌与泣，锦城丝管已无愁。"
        ], 
        "title": "乙丑元旦", 
        "type": "律诗", 
        "yun": "尤"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "欲向青城寻石室，一峰灵鹫忽飞来。", 
            "书声金石连宵听，竹影琅玕借月栽。", 
            "卜筑早期元九宅，隔篱待举少陵杯。", 
            "故人谈罢还相过，屐齿君家径里苔。"
        ], 
        "title": "林山腴移居东邻有诗志喜和而贺之二首 其一", 
        "type": "律诗", 
        "yun": "灰"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "君似黄莺求旧友，我为白鹤贺新居。", 
            "宛如合璧今连屋，岂愿高轩频顾庐。", 
            "聚德尽多三益侣，移春况有五车书。", 
            "待看三展重阳日，蓬矢桑弧照比闾。"
        ], 
        "title": "林山腴移居东邻有诗志喜和而贺之二首 其二", 
        "type": "律诗", 
        "yun": "鱼"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "惝恍迷离此岁中，昙花开落太匆匆。", 
            "窃钩竖子终归狱，带剑豪奴竟入宫。", 
            "春去秋来闻塞雁，朝南暮北试樵风。", 
            "登场傀儡难提挈，孤负维藩一世雄。"
        ], 
        "title": "甲子除夕书感四首 其一", 
        "type": "律诗", 
        "yun": "东"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "戎马书生气爽森，将军韬略出儒林。", 
            "指麾再捷雄威霸，拜赐三年积虑深。", 
            "东国谋夫工相背，北门重寄误推心。", 
            "翻云覆雨嗟何及，京洛尘缁泪染襟。"
        ], 
        "title": "甲子除夕书感四首 其二", 
        "type": "律诗", 
        "yun": "侵"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "奇货能居最上头，铜山臭气满神州。", 
            "玉弓美器资阳虎，床榻馀生托竖牛。", 
            "优孟台高坐黄屋，王孙金尽别青楼。", 
            "新华门外南冠客，尽是清谈第一流。"
        ], 
        "title": "甲子除夕书感四首 其三", 
        "type": "律诗", 
        "yun": "尤"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "斯人已出为苍生，大旱云霓属老成。", 
            "海外早钦参战策，山中不列奏书名。", 
            "岂容社鼠藏金穴，好逐天狼出玉京。", 
            "若解倒悬期月可，欲从来岁卜升平。"
        ], 
        "title": "甲子除夕书感四首 其四", 
        "type": "律诗", 
        "yun": "庚"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "庭花窗竹足清娱，破屋犹堪著腐儒。", 
            "风约青萍池皱面，雨肥红藓石生肤。", 
            "阶前细草翻蝴蝶，林外晴烟响鹧鸪。", 
            "绢纸渐堆书画懒，砚田时复怕催租。"
        ], 
        "title": "遣兴", 
        "type": "律诗", 
        "yun": "虞"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "此夜江城爆竹多，老来无复悔蹉跎。", 
            "送穷妇作呻吟语，守藏翁潜安乐窝。", 
            "蚕食易消筐里叶，鸡鸣难止枕边戈。", 
            "鸟声不是催归去，似为苍生唤奈何。"
        ], 
        "title": "除夕不寐感事口占", 
        "type": "律诗", 
        "yun": "歌"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "与闲与健谢天公，久假江城寄此翁。", 
            "乐在不知来日短，诗工或是老年穷。", 
            "惯听春去秋来雁，不管朝南暮北风。", 
            "忽被高声惊午梦，小儿多事说鸡虫。"
        ], 
        "title": "闻警", 
        "type": "律诗", 
        "yun": "东"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "老眼苍茫似夕晖，黄昏虽近兴难违。", 
            "崖幽石误青猿坐，江迥帆疑白鹭飞。", 
            "矮屋观书晴后喜，秃豪作画雾中挥。", 
            "欲呼木客弄明月，人静山空未掩扉。"
        ], 
        "title": "老眼", 
        "type": "律诗", 
        "yun": "微"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "一上炉峰未觉难，再登游旅喜相看。", 
            "仰天大笑风云变，始信吾华道路宽。"
        ], 
        "title": "再登香炉峰顶口占", 
        "type": "绝句", 
        "yun": "寒"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "西山景色近如何，犹记当年爱国歌。", 
            "噩耗屡传余仍健，殷切申请萨婆诃。"
        ], 
        "title": "寄怀桂平西山宽能法师", 
        "type": "绝句", 
        "yun": "歌"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "京都五月飞花雨，旧识新知笑语暄。", 
            "护法情怀系砥砺，从来盛举出真源。"
        ], 
        "title": "京都欢宴志感", 
        "type": "绝句", 
        "yun": "元"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "维摩说法超群彦，丈室宏开不二门。", 
            "天女飞花缘底事，只因二谛本同源。"
        ], 
        "title": "维摩四说法", 
        "type": "绝句", 
        "yun": "元"
    }, 
    {
        "author": "巨赞", 
        "era": "近现代", 
        "subtype": "七言绝句", 
        "text": [
            "法隆久已著乐国，一见方知宝积门。", 
            "维护周详诚匪易，名标教史耀清源。"
        ], 
        "title": "题赠高田信良长老", 
        "type": "绝句", 
        "yun": "元"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "迎春鞭土。", 
            "旧俗还堪取。", 
            "电溉云喷三万亩。", 
            "不碍土洋并举。", 
            "支农号彻神州。", 
            "纪岁欣逢铁牛。", 
            "黄犊与人并力，朝朝踏遍春畴。"
        ], 
        "title": "清平乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "怒发冲冠裂。", 
            "正全球、风云俶扰，亚非尤烈。", 
            "反帝声威涛喷涌，又似燎原火发。", 
            "直使得、群魔惊绝。", 
            "一手擎枝标橄榄，暗挥兵、一手相屠割。", 
            "头可断，志难遏。", 
            "天骄自古终须灭。", 
            "看昂然、成仁者去，卓为英杰。", 
            "千万卢蒙巴继起，民族花开似血。", 
            "笑鼠辈、垂涎三尺。", 
            "铁干银丫坚强甚，比玫瑰、多刺松多节。", 
            "刚果在，岂容折。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "万家镫火庆元宵，听佳音传报。", 
            "道绿云、无数将田绕。", 
            "预知是、丰年兆。", 
            "嫦娥亦助人欢笑。", 
            "遣圆蟾分照。", 
            "会散时、迤逦还家去，又先我、窗间到。"
        ], 
        "title": "探春令", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "兀兀车摇。", 
            "谈谐锋起，鬓雪潜消。", 
            "酝酿韶光，莺犹噤舌，柳未舒条。", 
            "春于何处偏饶。", 
            "望不极、青青远郊。", 
            "半日行程，淡晴微雨，都长新苗。"
        ], 
        "title": "柳梢青 偕潘慎明、陶叔南、范烟桥诸老赴南京，中途雨霁", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "险道平如砥，奔湍缓作溪。", 
            "山川灵怪任鞭笞。", 
            "直使黄河千曲更无泥。", 
            "宿愿从头补，新图下笔迟。", 
            "峨嵋山顶滑车飞。", 
            "不信此中兼有上天梯。"
        ], 
        "title": "南歌子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "发乱纵横新绣。", 
            "绣罢两眉舒绉。", 
            "徙倚小窗明，窗外一株荑柳。", 
            "晴昼。", 
            "晴昼。", 
            "光映玉容如酒。"
        ], 
        "title": "宴桃源 观刺绣。清真韵作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "众星围聚，忽惊看、尘世抛来何物。", 
            "箭动船飞，中自有、一室严封窗壁。", 
            "绕地成弧，裁虹作带，照眼明于雪。", 
            "加加林氏，伟哉生此奇杰。", 
            "前事休道奇肱，东方号起，人与飘风发。", 
            "点勘舆图如指掌，何者当兴当灭。", 
            "空际遨游，归来故处，不损身豪发。", 
            "史编新纪，大书今岁今月。"
        ], 
        "title": "百字令 一九六二年四月十二日，苏联放宇宙飞船东方号，载人上天，环匝地球一周，遵时著陆，乘之而上者为加加林少校，用东坡韵用其事", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "阑畔。阑畔。", 
            "一树绣球花满。盈盈握雪团酥。", 
            "绝似徐黄画图。图画。", 
            "图画。未抵阳春高价。"
        ], 
        "title": "转应曲", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "春到人间百态奇。", 
            "美人未觉与春宜。", 
            "惊风不偃炎荒树，败局空投劫子棋。", 
            "勤炳烛，罢题诗。", 
            "闲来唯唱鹧鸪词。", 
            "因君人日传佳句，忽向高楼动远思。"
        ], 
        "title": "鹧鸪天 其一 尹默有人日诗，用其韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "汉武唐宗绩未奇。", 
            "乾坤整顿协时宜。", 
            "十年早定千秋局，万事先争一著棋。", 
            "吾击缶，子吟诗。", 
            "诗成络绎有新词。", 
            "江山人物歌难尽，才捷东坡亦费思。"
        ], 
        "title": "鹧鸪天 其二 得尹默和词，再次韵寄", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "谁道春随景物迁。", 
            "百花长是斗春妍。", 
            "生香活色更嫣然。", 
            "离合神光留镜影，琤瑽清韵落歌弦。", 
            "吴中星聚又今年。"
        ], 
        "title": "浣溪沙 上影剧团、上影乐团在苏州联合演出，观后复举行座谈联欢，索为词，即席赋赠", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "三日匆匆来又去，去时先办归程。", 
            "蒜山如墨惠山青。", 
            "江南梅熟候，倏忽变阴晴。", 
            "窗外跳珠过急雨，溪声怒作雷声。", 
            "傍溪村舍画难成。", 
            "盈盈桑葚湿，两两水禽鸣。"
        ], 
        "title": "临江仙 自南京还苏州道中作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "歌动梁尘。", 
            "剑器公孙。", 
            "惯描摹、儿女英雄态，看丰容盛鬋，娇横罗绮，怒起风云。", 
            "杯茗偶然相聚，古今事、与评论。", 
            "待携君、更上高台望，指雁门关外，黄天荡口，西子湖滨。"
        ], 
        "title": "好女儿 赠胡芝枫", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "湘屏棐几炉烟袅。独坐含微笑。", 
            "閒选乐府寄深心。谱得满江红曲作元音。", 
            "四条弦上涛翻滚。洗尽浔阳恨。", 
            "江山助我气豪雄。只在跳珠泻玉数声中。"
        ], 
        "title": "虞美人 李庄为宪民女彭令范画琵琶仕女扇面。宪民属题", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "辞乡国。", 
            "张绮席。", 
            "有花笺四折，佳句连璧。", 
            "霎时分手，于今头白。", 
            "犹恐他年，泉路相失。", 
            "痛芳兰，晞露滴。", 
            "想停歌罢乐，天为无色。", 
            "旧家张绪情尤恻。", 
            "追数生平，和泪研墨。"
        ], 
        "title": "惜琼花 悼梅畹华", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "向落红亭畔小徘徊，相携更支筇。", 
            "历松厓藓径，雕甍琳宇，直上高峰。", 
            "回宿香光深处，檐铎语秋风。", 
            "一塔斜阳外，烟水空濛。", 
            "老去依然矍铄，数蒲团围坐，大半成翁。", 
            "笑当年玉局，二客未能从。", 
            "又何须、耽求净土，纵眼看、净土即寰中。", 
            "留余想，指天平路，几点丹枫。"
        ], 
        "title": "八声甘州 从文物管理委员会诸君赴灵岩山，观所陈列佛教文物，紫德赓、朱公亮亦同行，一宿而返", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "剧艺争雄势似潮。", 
            "苏昆旧种育新苗。", 
            "岂因北曲张南曲，合有吴骚续楚骚。", 
            "歌宛转，态娇娆。", 
            "英华承继价增高。", 
            "商量位置群花列，二月春含豆蔻梢。"
        ], 
        "title": "思佳客 赠江苏省苏昆剧团", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "一编偶向荒摊拾，贵若连城。", 
            "劫后余生。", 
            "犹叹其文误箧扃。", 
            "滑稽玩世谁能及，电舌纵横。", 
            "恍睹遗型。", 
            "箬帽棕鞋柳敬亭。"
        ], 
        "title": "丑奴儿", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绿凋红碎。", 
            "荏苒芳华悴。", 
            "犹忆杯盘兄弟会。", 
            "各擅坛场千载。", 
            "骅骝汗血纷纷。", 
            "挥鞭直指昆仑。", 
            "一骑霜蹄先蹶，未妨来者超群。"
        ], 
        "title": "清平乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "容我丹黄勤校阅。", 
            "凤吹吟成，便是鸳鸯牒。", 
            "载酒蓝庄时一瞥。", 
            "隔墙曾听高歌彻。", 
            "无计舒君肠百结。", 
            "但道情缘，两字须分别。", 
            "缘比明蟾元易缺。", 
            "海枯石烂情无竭。"
        ], 
        "title": "蝶恋花 吴研因属定其凤吹集，并题", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "相见不须臾，去去同漂梗。", 
            "海水极天流，那似方圆井。", 
            "剖将心底看，中有人人影。", 
            "心血未乾时，此影长依并。"
        ], 
        "title": "生查子", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "辛苦钱唐江上水，日日西流，日日东趋海。", 
            "两岸越山澒洞里，可能消得英雄气。", 
            "说与江潮应不至，潮落潮生，几换人间世。", 
            "千载荒台麋鹿死，灵胥抱愤终何是。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "开时不与人看，如何一霎濛濛坠。", 
            "日长无绪，回廊小立，迷离情思。", 
            "细雨池塘，斜阳院落，重门深闭。", 
            "正参差欲住，轻衫掠处，又特地，因风起。", 
            "花事阑珊到汝，更休寻、满枝琼缀。", 
            "算来只合，人间哀乐，者般零碎。", 
            "一样飘零，宁为尘土，勿随流水。", 
            "怕盈盈一片春江，都贮得，离人泪。"
        ], 
        "title": "水龙吟 杨花用章质夫苏子瞻唱和韵", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "连岭去天知几尺，岭上秦关，关上元时阙。", 
            "谁信京华尘里客，独来绝塞看明月。", 
            "如此高寒真欲绝，眼底千山，一半溶溶白。", 
            "小立西风吹素帻，人间几度生华发。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "海漘倦客，是赤明延康，旧日衣冠。", 
            "坡老黎村，冬郎闽峤，中年陶写应难。", 
            "醉乡尽宽。", 
            "更茱萸、黄菊尊前。", 
            "剩沧江、梦绕觚棱，斗边槎外恨高寒。", 
            "回首凤城花事，便玉河烟柳，总带栖蝉。", 
            "写艳霜边，疏芳篱下，消磨十样蛮笺。", 
            "载将画船。", 
            "荡素波、凉月娟娟。", 
            "倩郦泉、与驻秋容，重来扶醉看。"
        ], 
        "title": "霜花腴 用梦窗韵补寿彊村侍郎", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "厚地高天，侧身颇觉平生左。", 
            "小斋如舸，自许回旋可。", 
            "聊复浮生，得此须臾我。", 
            "乾坤大，霜林独坐，红叶纷纷堕。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "垂杨深院，院落双飞燕。", 
            "翠幕银灯春不浅，记得那时初见。", 
            "眼波靥晕微流，尊前却按凉州。", 
            "拚取一生肠断，消他几度回眸。"
        ], 
        "title": "清平乐", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "倦凭阑，低拥髻，丰颊秀眉，犹是年时意。", 
            "昨夜西窗残梦里，一霎幽欢，不似人间世。", 
            "恨来迟，防醒易。", 
            "梦里惊疑，何况醒时际。", 
            "凉月满窗人不寐，香印成灰，总作回肠字。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "王国维", 
        "era": "近现代", 
        "subtype": null, 
        "text": [
            "回廊小立秋将半，婆娑树影当阶乱。", 
            "高树是东家，月华笼露华。", 
            "碧阑干十二，都作回肠字。", 
            "独有倚阑人，断肠君不知。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "嘤其鸣矣，求其友声。", 
            "暴虎入门，懦夫奋臂。"
        ], 
        "title": "四言诗", 
        "type": "四言诗", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "春草碧色，春水绿波。", 
            "送君延安，快如之何！"
        ], 
        "title": "四言诗", 
        "type": "四言诗", 
        "yun": "歌"
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "呜呼吾母，遽然而死。", 
            "寿五十三，生有七子。", 
            "七子余三，即东民覃。", 
            "其他不育，二女二男。", 
            "育吾兄弟，艰辛备历。", 
            "摧折作磨，因此遘疾。", 
            "中间万万，皆伤心史。", 
            "不忍卒书，待徐温吐。", 
            "今则欲言，只有两端：一则盛德，一则恨偏。", 
            "吾母高风，首推博爱。", 
            "远近亲疏，一皆覆载。", 
            "恺恻慈祥，感动庶汇。", 
            "爱力所及，原本真诚。", 
            "不作诳言，不存欺心。", 
            "整饬成性，一丝不诡。", 
            "手泽所经，皆有条理。", 
            "头脑精密，擘理分情。", 
            "事无遗算，物无遁形。", 
            "洁净之风，传遍戚里。", 
            "不染一尘，身心表里。", 
            "五德荦荦，乃其大端。", 
            "合其人格，如在上焉。", 
            "恨偏所在，三纲之末。", 
            "有志未伸，有求不获。", 
            "精神痛苦，以此为卓。", 
            "天乎人欤，倾地一角。", 
            "次则儿辈，育之成行。", 
            "如果未熟，介在青黄。", 
            "病时揽手，酸心结肠。", 
            "但呼儿辈，各务为良。", 
            "又次所怀，好亲至爱。", 
            "或属素恩，或多劳瘁。", 
            "大小亲疏，均待报赍。", 
            "总兹所述，盛德所辉。", 
            "必秉悃忱，则效不违。", 
            "致于所恨，必补遗缺。", 
            "念兹在兹，此心不越。", 
            "养育深恩，春辉朝霭。", 
            "报之何时，精禽大海。", 
            "呜呼吾母，母终未死。", 
            "躯壳虽隳，灵则万古。", 
            "有生一日，皆报恩时。", 
            "有生一日，皆伴亲时。", 
            "今也言长，时则苦短。", 
            "惟挈大端，置其粗浅。", 
            "此时家奠，尽此一觞。", 
            "后有言陈，与日俱长。"
        ], 
        "title": "四言诗·祭母文", 
        "type": "四言诗", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "赫赫始祖，吾华肇造；", 
            "胄衍祀绵，岳峨河浩。", 
            "聪明睿智，光披遐荒；", 
            "建此伟业，雄立东方。", 
            "世变沧桑，中更蹉跌；", 
            "越数千年，强邻蔑德。", 
            "琉台不守，三韩为墟；", 
            "辽海燕冀，汉奸何多。", 
            "以地事敌，敌欲岂足；", 
            "人执笞绳，我为奴辱。", 
            "懿维我祖，命世之英；", 
            "涿鹿奋战，区宇以宁。", 
            "岂其苗裔，不武如斯；", 
            "泱泱大国，让其沦胥。", 
            "东等不才，剑屦俱奋；", 
            "万里崎岖，为国效命。", 
            "频年苦斗，备历险夷；", 
            "匈奴未灭，何以家为。", 
            "各党各界，团结坚固；", 
            "不论军民，不分贫富。", 
            "民族阵线，救国良方；", 
            "四万万众，坚决抵抗。", 
            "民主共和，改革内政；", 
            "亿兆一心，战则必胜。", 
            "还我河山，卫我国权；", 
            "此物此志，永矢勿谖。", 
            "经武整军，昭告列祖；", 
            "实鉴临之，皇天后土。"
        ], 
        "title": "四言诗·祭黄帝陵", 
        "type": "四言诗", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "妇女解决，突起异军。", 
            "两万万众，奋发为雄。", 
            "男女并驾，如日方东。", 
            "以此制敌，何敌不倾。", 
            "到之之法，艰苦斗争。", 
            "世无难事，有志竟成。", 
            "有妇人焉，如旱望云。", 
            "此编之作，伫看风行。"
        ], 
        "title": "四言诗·题《中国妇女》之出版", 
        "type": "四言诗", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "风雨送春归，飞雪迎春到。", 
            "已是悬崖百丈冰，犹有花枝俏。", 
            "俏也不争春，只把春来报。", 
            "待到山花烂漫时，她在丛中笑。"
        ], 
        "title": "卜算子·咏梅", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "疏枝立寒窗，笑在百花前。", 
            "奈何笑容难为久，春来反凋残。", 
            "残固不堪残，何须自寻烦？", 
            "花落自有花开日，蓄芳待来年。"
        ], 
        "title": "卜算子·悼国际共产主义战士艾地同志", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "山，快马加鞭未下鞍。", 
            "惊回首，离天三尺三。"
        ], 
        "title": "十六字令三首 其一", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "山，倒海翻江卷巨澜。", 
            "奔腾急，万马战犹酣。"
        ], 
        "title": "十六字令三首 其二", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "山，刺破青天锷未残。", 
            "天欲堕，赖以拄其间。"
        ], 
        "title": "十六字令三首 其三", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "西风烈，长空雁叫霜晨月。", 
            "霜晨月，马蹄声碎，喇叭声咽。", 
            "雄关漫道真如铁，而今迈步从头越。", 
            "从头越，苍山如海，残阳如血。"
        ], 
        "title": "忆秦娥·娄山关", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "久有凌云志，重上井冈山。", 
            "千里来寻故地，旧貌变新颜。", 
            "到处莺歌燕舞，更有潺潺流水，高路入云端。", 
            "过了黄洋界，险处不须看。", 
            "风雷动，旌旗奋，是人寰。", 
            "三十八年过去，弹指一挥间。", 
            "可上九天揽月，可下五洋捉鳖，谈笑凯歌还。", 
            "世上无难事，只要肯登攀。"
        ], 
        "title": "水调歌头·重上井冈山", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "才饮长沙水，又食武昌鱼。", 
            "万里长江横渡，极目楚天舒。", 
            "不管风吹浪打，胜似闲庭信步，今日得宽馀。", 
            "子在川上曰：逝者如斯夫！", 
            "风樯动，龟蛇静，起宏图。", 
            "一桥飞架南北，天堑变通途。", 
            "更立西江石壁，截断巫山云雨，高峡出平湖。", 
            "神女应无恙，当惊世界殊。"
        ], 
        "title": "水调歌头·游泳", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "今宵月，直把天涯都照彻，清光不令青山失。", 
            "清溪却向青滩泄，鸡声歇，马嘶人语长亭白。"
        ], 
        "title": "归自谣", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "宁化、清流、归化，路隘林深苔滑。", 
            "今日向何方，直指武夷山下。", 
            "山下山下，风展红旗如画。"
        ], 
        "title": "如梦令·元旦", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "山下旌旗在望，山头鼓角相闻。", 
            "敌军围困万千重，我自岿然不动。", 
            "早已森严壁垒，更加众志成城。", 
            "黄洋界上炮声隆，报道敌军宵遁。"
        ], 
        "title": "西江月·井冈山", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "军叫工农革命，旗号镰刀斧头。", 
            "匡庐一带不停留，要向潇湘直进。", 
            "地主重重压迫，农民个个同仇。", 
            "秋收时节暮云愁，霹雳一声暴动。"
        ], 
        "title": "西江月·秋收起义", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "独立寒秋，湘江北去，橘子洲头。", 
            "看万山红遍，层林尽染；", 
            "漫江碧透，百舸争流。", 
            "鹰击长空，鱼翔浅底，万类霜天竞自由。", 
            "怅寥廓，问苍茫天地，谁主沉浮？", 
            "携来百侣曾游，忆往昔峥嵘岁月稠。", 
            "恰同学少年，风华正茂；", 
            "书生意气，挥斥方遒。", 
            "指点江山，激扬文字，粪土当年万户侯。", 
            "曾记否，到中流击水，浪遏飞舟！"
        ], 
        "title": "沁园春·长沙", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "北国风光，千里冰封，万里雪飘。", 
            "望长城内外，惟馀莽莽；", 
            "大河上下，顿失滔滔。", 
            "山舞银蛇，原驰蜡象，欲与天公试比高。", 
            "须晴日，看红妆素裹，分外妖娆。", 
            "江山如此多娇，引无数英雄竞折腰。", 
            "惜秦皇汉武，略输文采；", 
            "唐宗宋祖，稍逊风骚。", 
            "一代天骄，成吉思汗，只识弯弓射大雕。", 
            "俱往矣，数风流人物，还看今朝。"
        ], 
        "title": "沁园春·雪", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "参天万木，千百里，飞上南天奇岳。", 
            "故地重来何所见，多了楼台亭阁。", 
            "五井碑前，黄洋界上，车子飞如跃。", 
            "江山如画，古代曾云海绿。", 
            "弹指三十八年，人间变了，似天渊翻覆。", 
            "犹记当时烽火里，九死一生如昨。", 
            "独有豪情，天际悬明月，风雷磅礴。", 
            "一声鸡唱，万怪烟消云落。"
        ], 
        "title": "念奴娇·井冈山", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "鲲鹏展翅，九万里，翻动扶摇羊角。", 
            "背负青天朝下看，都是人间城郭。", 
            "炮火连天，弹痕遍地，吓倒蓬间雀。", 
            "怎么得了，哎呀我要飞跃。", 
            "借问君去何方，雀儿答道：有仙山琼阁。", 
            "不见前年秋月朗，订了三家条约。", 
            "还有吃的，土豆烧熟了，再加牛肉。", 
            "不须放屁！", 
            "试看天地翻覆。"
        ], 
        "title": "念奴娇·鸟儿问答", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "横空出世，莽昆仑，阅尽人间春色。", 
            "飞起玉龙三百万，搅得周天寒彻。", 
            "夏日消溶，江河横溢，人或为鱼鳖。", 
            "千秋功罪，谁人曾与评说？", 
            "而今我谓昆仑：不要这高，不要这多雪。", 
            "安得倚天抽宝剑，把汝裁为三截？", 
            "一截遗欧，一截赠美，一截还东国。", 
            "太平世界，环球同此凉热。"
        ], 
        "title": "念奴娇·昆仑", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "人生易老天难老，岁岁重阳。", 
            "今又重阳，战地黄花分外香。", 
            "一年一度秋风劲，不似春光。", 
            "胜似春光，廖廓江天万里霜。"
        ], 
        "title": "采桑子·重阳", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "壁上红旗飘落照，西风漫卷孤城。", 
            "保安人物一时新。", 
            "洞中开宴会，招待出牢人。", 
            "纤笔一枝谁与似？", 
            "三千毛瑟精兵。", 
            "阵图开向陇山东。", 
            "昨日文小姐，今日武将军。"
        ], 
        "title": "临江仙·赠丁玲", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "挥手从兹去。", 
            "更那堪凄然相向，苦情重诉。", 
            "眼角眉梢都似恨，热泪欲零还住。", 
            "知误会前番书语。", 
            "过眼滔滔云共雾，算人间知己吾和汝。", 
            "人有病，天知否？", 
            "今朝霜重东门路，照横塘半天残月，凄清如许。", 
            "汽笛一声肠已断，从此天涯孤旅。", 
            "凭割断愁丝恨缕。", 
            "要似昆仑崩绝壁，又恰象台风扫寰宇。", 
            "重比翼，和云翥。"
        ], 
        "title": "贺新郎·别友", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "人猿相揖别。", 
            "只几个石头磨过，小儿时节。", 
            "铜铁炉中翻火焰，为问何时猜得？", 
            "不过几千寒热。", 
            "人世难逢开口笑，上疆场彼此弯弓月。", 
            "流遍了，郊原血。", 
            "一篇读罢头飞雪，但记得斑斑点点，几行陈迹。", 
            "五帝三皇神圣事，骗了无涯过客。", 
            "有多少风流人物？", 
            "盗蹠庄蹻流誉后，更陈王奋起挥黄钺。", 
            "歌未竟，东方白。"
        ], 
        "title": "贺新郎·读史", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "长夜难明赤县天，百年魔怪舞翩跹，人民五亿不团圆。", 
            "一唱雄鸡天下白，万方乐奏有于阗，诗人兴会更无前。"
        ], 
        "title": "浣溪沙·和柳亚子先生", 
        "type": "词", 
        "yun": null
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "高僧自昔半工吟，只为山川蓄积深。", 
            "严子论诗参法味，陈公规语漫格箴。", 
            "篆香稿已传南国，禅月集疑再见今。", 
            "愧我乏才扬无本，劳君屡屡许知音。"
        ], 
        "title": "澳门竺摩法师以寄李仙根诗索和步原韵", 
        "type": "律诗", 
        "yun": "侵"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "十年磨剑学屠龙，海阔风翻浪万重。", 
            "人生何期逢沈宋，归山犹得卧云松。", 
            "胡尘滚滚天无色，宿雾漫漫阙尚封。", 
            "昨夜思陵发清籁，相迟歌啸对晴峰。"
        ], 
        "title": "将至西山留别桂林诸友", 
        "type": "律诗", 
        "yun": "冬"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "微服归来三岛哗，中原到处馥如花。", 
            "从知沫水滋芳杜，应薄虞山醉苦茶。", 
            "前日已闻温古史，今朝欣见颂名家。", 
            "边关未复生民瘁，何惜萧萧两鬓华。"
        ], 
        "title": "田寿昌嘱和柳亚子韵祝郭沫若五十大寿及创作二十五周年纪念", 
        "type": "律诗", 
        "yun": "麻"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "临济薪传磨镜台，祖庭无恙未曾隤。", 
            "真风浩荡坤乾动，三学精勤岁月催。", 
            "向上玄诠堪砥砺，无多直指见崔嵬。", 
            "秋容觌面成相契，好待他时优钵开。"
        ], 
        "title": "和无文禅师（无文禅师是日本临济宗大德）原韵", 
        "type": "律诗", 
        "yun": "灰"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "桂林诗句悔屠龙，谁识今朝剑血浓。", 
            "夸克犹存基本想，核酸尚作仿生攻。", 
            "思维未越雷池步，实验应登辩證峰。", 
            "惆怅东君仍作客，李公往矣意憧憧。"
        ], 
        "title": "咏怀四律 其一", 
        "type": "律诗", 
        "yun": null
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "从谏如流思唐太，新时何幸沐朝旸。", 
            "多时积重令皆反，一撮凶顽已下场。", 
            "烂额焦头功可庆，徙薪曲突议谁彰。", 
            "追怀二十年前事，“善意”亲闻不敢忘。"
        ], 
        "title": "咏怀四律 其二", 
        "type": "律诗", 
        "yun": "阳"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "上天入地求诚急，涉海探骊心更齐。", 
            "买椟还珠世所笑，忘蹄得兔意何迷。", 
            "人身未许勤分割，宇宙从来无畛畦。", 
            "安得苏秦三寸舌，指看南北与东西。"
        ], 
        "title": "咏怀四律 其三", 
        "type": "律诗", 
        "yun": "齐"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "时空无限岂徒然，真理非存事物前。", 
            "旷世未闻常不变，山河竞逐众缘迁。", 
            "人生目的知多少，改造关头著祖鞭。", 
            "待到中天圆月朗，光辉普照瞎驴边。"
        ], 
        "title": "咏怀四律 其四", 
        "type": "律诗", 
        "yun": "先"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "将军宽厚播仁风，民主先驱正气崇。", 
            "香港筵前交密信，首都会外达微衷。", 
            "老成谋国为猷壮，怛恻立宗理事融。", 
            "遗爱从今传百代，追情清德永无穷。"
        ], 
        "title": "追怀李任公", 
        "type": "律诗", 
        "yun": "东"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "靴声橐橐忆当年，慷慨陈词猛著鞭。", 
            "南国剧场聆夜话，祝融峰顶设斋筵。", 
            "北来常作书房客，迟到方知厄逆连。", 
            "往事萦思剩一恸，于今昭雪尚凄然。"
        ], 
        "title": "悼田寿昌（田汉）", 
        "type": "律诗", 
        "yun": "先"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "玄中一脉传嘉话，读罢常铭道谊深。", 
            "石壁山中情似昨，弥陀会上昔犹今。", 
            "精金岂跃洪炉炼，枣寺欣闻遍界音。", 
            "极目东溟波更壮，期颐默祝涌虔心。"
        ], 
        "title": "寄怀日本菅原惠庆长老", 
        "type": "律诗", 
        "yun": "侵"
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "道谊常新玉可温，钟山无恙境犹存。", 
            "旧闻竞说心先物，新进唯知风动幡。", 
            "不二义高难凑泊，双非行业费辛勤。", 
            "年来画笔知何似？想越黄公深厚门。"
        ], 
        "title": "读香港黄居素居士惠诗，步原韵", 
        "type": "律诗", 
        "yun": null
    }, 
    {
        "author": "巨赞", 
        "era": "近现代", 
        "subtype": "七言律诗", 
        "text": [
            "姑射仙人冰雪姿，亭亭玉立耀秋池。", 
            "经尘怯染铮铮骨，烦恼难抛袅袅丝。", 
            "历尽兴衰惟莞尔，忘情荣辱不求知。", 
            "端严常使须眉愧，磊落襟怀未易窥。"
        ], 
        "title": "避暑山庄观白荷", 
        "type": "律诗", 
        "yun": "支"
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "赤手龙蛇放。", 
            "痛陆沈、神州现出，天魔变相。", 
            "劝汝长星一杯酒，起视青冥何象。", 
            "有贯索、欃枪弥望。", 
            "多少新亭閒涕泪，问河山、风景谁无恙。", 
            "愁似草，刬还长。", 
            "壶卢到处翻新样。", 
            "漫平章、伯夷盗蹠，才人厮养。", 
            "谁要卿来相料理，各约三章而王。", 
            "盼不到、天清日朗。", 
            "大好家居谁撞坏，是金银、气与天潢荡。", 
            "消日计，仗醇酿。"
        ], 
        "title": "金缕曲 其四 三和", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "积古斋空，谁与问、吉金祥器。", 
            "粲然对、判悬半堵，土花凝素。", 
            "三寿奚斯工作颂，一篇融扁新诠字。", 
            "伴归装、虹月米家船，沧江涘。", 
            "高文擅，嫏嬛秘。", 
            "前尘渺，金銮记。", 
            "问沈沦九鼎，人閒何世。", 
            "小筑都含山泽趣，新诗定有云雷气。", 
            "只夜深、长乐梦回时，潸然涕。"
        ], 
        "title": "满江红", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "一箭漳兰放。", 
            "透筠帘、幽芬占断，酴醾宝相。", 
            "欲写情芳无閒笔，空谷久消心象。", 
            "展湘簟、波纹盈望。", 
            "听雨独眠忘忧馆，正药烟、风定人微恙。", 
            "壶漏水，几消长。", 
            "閒愁依旧年时样。", 
            "任输他、道书开阖，井华供养。", 
            "归本欣然留亦好，何必丹砂气王。", 
            "剩两眼、观书雪朗。", 
            "一卷霜腴丛残谱，付人閒、秋士肠回荡。", 
            "重按拍，试呼酿。"
        ], 
        "title": "金缕曲 其五 四和，病中校梦窗词", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "云英英溪堂。", 
            "正兰馨夕膳，梅点春觞。", 
            "几度招邀山意，吸嘘湖光。", 
            "佳处占，鸥凫乡。", 
            "看婺星、连宵荧煌。", 
            "况鱼脍双供，鹿车共挽，膝下有仙郎。", 
            "年年祝，慈晖长。", 
            "看双堤缋幅，淡抹浓妆。", 
            "最好匊波涤研，临池题香。", 
            "还整顿、閒篇章。", 
            "趁柳阴、篮舆扶将。", 
            "看家庆屏开，瑶池绮窗春未央。"
        ], 
        "title": "寿楼春 题陈仁先南湖寿母图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "一疏扁舟放。", 
            "便安排、膏肓泉石，缁尘卿相。", 
            "元是玉堂挥翰手，三策居然贾让。", 
            "正雕缋、宣房景象。", 
            "巨浪掀天风怒吼，把布帆、收定浑无恙。", 
            "归去领，水云长。", 
            "庭阶和气春醪样。", 
            "更谁如、棣华交韡，芝兰竞爽。", 
            "不问传家灵素诀，驻得朱颜长王。", 
            "定忘却、趋班仙仗。", 
            "牵率门生儿子辈，有篮舆、不用青藤杖。", 
            "南飞鹤，为君唱。"
        ], 
        "title": "金缕曲 其六 寿曹邃庵", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "隐几高楼送夕阳。", 
            "天教晚节伴寒香。", 
            "綵衣扶杖呼文度，椎髻新舂有孟光。", 
            "秋潋滟，日舒长。", 
            "三年海上看红桑。", 
            "西湖归棹寻鸥约，好为梅花进一觞。"
        ], 
        "title": "鹧鸪天 寿吴子修", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "英英光气。磊落半规三十字。", 
            "旧学江门。一样深衣皂帽人。", 
            "韩陵谁语。填海补天无用处。", 
            "一片苍云。中有灵均旧泪痕。"
        ], 
        "title": "减字木兰花 其一 题李云谷先生残研拓本", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "花近楼头书眼明。", 
            "水云矜佩本来清。", 
            "一院双成诗伴侣。", 
            "天许。", 
            "谪仙人是老人星。", 
            "往事北门严筦钥。", 
            "忘却。", 
            "好从南极驻箳篂。", 
            "更进菖蒲觞面酒。", 
            "为寿。", 
            "与君沈醉梦觚棱。"
        ], 
        "title": "定风波 寿陈小石", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "苍虬根干。不管人间风日换。", 
            "龙性谁驯。貌此嵚崎历落人。", 
            "含豪犹怒。那便蜿蜒霄汉去。", 
            "规作新图。待访家山第四株。"
        ], 
        "title": "减字木兰花 其二 为潘弱海题画松", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "鸳鸯湖词乡。", 
            "有金风俊拍，黑蝶新腔。", 
            "几辈同音笙磬，振镳词场。", 
            "纫楚佩，兰情芳。", 
            "嗣雅音、曾推丹阳。", 
            "想浣笔闽涛，呼笺澉月，料理酒边狂。", 
            "燕台梦，飞花忙。", 
            "拥青绫觅句，憔悴星郎。", 
            "同是承平年少，大罗霓裳。", 
            "桑海换、人琴亡。", 
            "忆旧游、惊秋沧江。", 
            "对箧底蟫尘，江关鬓霜愁庾郎。"
        ], 
        "title": "寿楼春 题葛毓山词集", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "步虚环佩。", 
            "画里屏山地。", 
            "落叶哀弦秋字字。", 
            "證取彩鸾身世。", 
            "竟床凉簟潺潺。", 
            "麻源梦断空坛。", 
            "不看十洲兵火，戴花人较平安。"
        ], 
        "title": "清平乐 赵芝山属题其夫人遗照", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "大木无阴，浑不似、众芳彫歇。", 
            "相望处、灵旗风雨，于今为烈。", 
            "终古心坚如铁石，何人手植无年月。", 
            "向南枝、应有旧啼鹃，伤情切。", 
            "奸桧铸，沈冤雪。", 
            "幽兰瘗，仇雠灭。", 
            "问乔柯几见，金瓯圆缺。", 
            "朱鸟定飘枋得泪，碧苔疑渍苌宏血。", 
            "更空山、玉骨冷冬青，悲陵阙。"
        ], 
        "title": "满江红 题杭州岳忠武庙精忠柏，用忠武韵", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "溪水何缘也姓西。", 
            "淡妆浓抹更相宜。", 
            "几堆红树压芦埼。", 
            "大好年光须酒送，小颓风范与鸥期。", 
            "西湖虽好不须题。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "作队凫翁导桨行。", 
            "招提取次出花塍。", 
            "一龛香火草堂灵。", 
            "太息声家无记莂，因依佛界即传镫。", 
            "我来分作打包僧。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "认文回蟠凤，影落惊鸿，秋水半规晓。", 
            "篆取相怜意，菱花瘦、娉婷妆伴巾帽。", 
            "秀眉倦扫。", 
            "映涧东、红豆枝小。", 
            "忏情是、一片沧桑影，带风絮愁袅。", 
            "谁料玉台人老。", 
            "剩故山蘼冷，铜晕孤照。", 
            "稠发抛残后，诸天泪、春来肠断花貌。", 
            "绛云恨绕。", 
            "费麝奁、红翠多少。", 
            "记亲见圆姿，和月满媚赪笑。"
        ], 
        "title": "眉妩 题河东君妆镜", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "锦字香名，琴弦妙解。", 
            "鬘花十二锵琼佩。", 
            "风来应有凤笙和，月明定下蛾眉拜。", 
            "苍雪清阴，白云仙籁。", 
            "玉台家法千春在。", 
            "江南谁解唱流波，共君绮语消吟债。"
        ], 
        "title": "踏莎行 题徐积馀小檀栾室勘词图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "旧家池沼。", 
            "镜里芙蓉老。", 
            "满院飞花休要扫。", 
            "过了一番残照。", 
            "人生苦恋天涯。", 
            "此时那处堪归。", 
            "不道江空岁晚，白鸥尚识天随。"
        ], 
        "title": "清平乐 集玉田句，赋芜园归思图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "良医良相，记邦贤名论，千秋相属。", 
            "仁术一身都是德，看取门庭雍睦。", 
            "红杏家林，白华陬萼，趋步锵泉玉。", 
            "恩言三接，上池曾效芹曝。", 
            "嘉耦七十平头，桂芳相引，绕膝台莱祝。", 
            "才调邺唐推玉季，为谱鹤南飞曲。", 
            "万千欢悦，锦制花团簇，遐算筹添屋。", 
            "双扶鸠杖，小园春在新绿。"
        ], 
        "title": "百字令 寿词", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "湘烟泛瑟，一笑迎风，是玉人归日。", 
            "缄情未诉，荒翠冷、旧恨瑶宫消得。", 
            "袜罗新步，肯轻放、凌波尘入。", 
            "看等闲、京洛相逢，不坠素琼标格。", 
            "年年鹅筦吹春，只冰折瑶簪，应未吹湿。", 
            "沙清月冷心事，在矾弟梅兄能识。", 
            "一杯谁属，望渺渺、江天无极。", 
            "■■■、■■■■，■■■■■■。"
        ], 
        "title": "瑶华 水仙", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "壮游易倦，廿年客味消吟卷。", 
            "谁遣。", 
            "是转烛秾华、酒边换。", 
            "江湖梦觉后，始信文章贱。", 
            "流转。", 
            "甚翠墨、红牙尚堪伴。", 
            "蘋洲旧月，笛韵和天远。", 
            "料理到、顾塘秋，归鹤未嫌晚。", 
            "倦拍霓裳，急觞慵劝。", 
            "一曲樵歌，待君排遍。"
        ], 
        "title": "侧犯 送林铁尊之毗陵，即题其词卷", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "几双玉剪。掠地风捎珠蕊乱。", 
            "晕入生绡。珍重金奁付左娇。", 
            "青春彩服。一霎霜摧萱草绿。", 
            "衣线侵寻。省识寒泉一片心。"
        ], 
        "title": "减字木兰花 题老燕恋雏图", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "千载长天起大云，中唐俊伟有刘蕡。", 
            "孤鸿铩羽悲鸣镝，万马齐喑叫一声。"
        ], 
        "title": "刘蕡", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "鉴湖越台名士乡，忧忡为国痛断肠。", 
            "剑南歌接秋风吟，一例氤氲入诗囊。"
        ], 
        "title": "纪念鲁迅八十寿辰", 
        "type": "古风", 
        "yun": "阳"
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "独坐池塘如虎踞，绿荫树下养精神。", 
            "春来我不先开口，哪个虫儿敢作声。"
        ], 
        "title": "咏蛙", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "屈子当年赋楚骚，手中握有杀人刀。", 
            "艾萧太盛椒兰少，一跃冲向万里涛。"
        ], 
        "title": "屈原", 
        "type": "古风", 
        "yun": "豪"
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "贾生才调世无伦，哭泣情怀吊屈文。", 
            "梁王堕马寻常事，何用哀伤付一生。"
        ], 
        "title": "贾谊", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "翻山渡水之名郡，竹杖草履谒学尊。", 
            "途见白云如晶海。"
        ], 
        "title": "赠刘翰林联句", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "有田有地皆吾主，无法无天是为民。", 
            "重庆有官皆墨吏，延安无屎不黄金。", 
            "炸桥挖路为团结，夺地争城是斗争。", 
            "遍地哀鸿满城血，无非一念救苍生。"
        ], 
        "title": "忆重庆谈判", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "别梦依稀咒逝川，故园三十二年前。", 
            "红旗卷起农奴戟，黑手高悬霸主鞭。", 
            "为有牺牲多壮志，敢叫日月换新天。", 
            "喜看稻菽千重浪，遍地英雄下夕烟。"
        ], 
        "title": "到韶山", 
        "type": "古风", 
        "yun": "先"
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "少年倜傥廊庙才，壮志未酬事堪哀。", 
            "胸罗文章兵百万，胆照华国树千台。", 
            "雄英无计倾圣主，高节终竟受疑猜。", 
            "千古同惜长沙傅，空白汨罗步尘埃。"
        ], 
        "title": "咏贾谊", 
        "type": "古风", 
        "yun": "灰"
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "朝雾弥琼宇，征马嘶北风。", 
            "露湿尘难染，霜笼鸦不惊。", 
            "戎衣犹铁甲，须眉等银冰。", 
            "踟蹰张冠道，恍若塞上行。"
        ], 
        "title": "张冠道中", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "三上北高峰，杭州一望空。", 
            "飞凤亭边树，桃花岭上风。", 
            "热来寻扇子，冷去对美人。", 
            "一片飘飘下，欢迎有晓莺。"
        ], 
        "title": "看山", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "秋风度河上，大野入苍穹。", 
            "佳令随人至，明月傍云生。", 
            "故里鸿音绝，妻儿信未通。", 
            "满宇频翘望，凯歌奏边城。"
        ], 
        "title": "喜闻捷报", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "云开衡岳积阴止，天马凤凰春树里。", 
            "年少峥嵘屈贾才，山川奇气曾钟此。", 
            "君行吾为发浩歌，鲲鹏击浪从兹始。", 
            "洞庭湘水涨连天，艟艨巨舰直东指。", 
            "无端散出一天愁，幸被东风吹万里。", 
            "丈夫何事足萦怀，要将宇宙看秭米。", 
            "沧海横流安足虑，世事纷纭何足理。", 
            "管却自家身与心，胸中日月常新美。", 
            "名世于今五百年，诸公碌碌皆余子。", 
            "平浪官前友谊多，崇明对马衣带水。", 
            "东瀛濯剑有书还，我返自崖君去矣。"
        ], 
        "title": "送纵宇一郎东行", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "君不见高阳酒徒起草中，长揖山东隆准公。", 
            "入门不拜骋雄辩，两女辍洗来趋风。", 
            "东下齐城七十二，指挥楚汉如旋蓬。", 
            "不料韩信不听话，十万大军下历城。", 
            "齐王火冒三千丈，抓了酒徒付鼎烹。"
        ], 
        "title": "戏改李白《梁父吟》", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "骤雨东风对远湾，滂然遥接石龙关。", 
            "野渡苍松横古木，断桥流水动连环。", 
            "客行此去遵何路，坐眺长亭意转闲。"
        ], 
        "title": "游学即景", 
        "type": "古风", 
        "yun": "删"
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "去去思君深，思君君不来。", 
            "愁杀芳年友，悲叹有余哀。", 
            "衡阳雁声彻，湘滨春溜回。", 
            "感物念所欢，踯躅南城隈。", 
            "城隈草萋萋，涔泪侵双题。", 
            "采采余孤景，日落衡云西。", 
            "方期沆养游，零落匪所思。", 
            "永诀从今始，午夜惊鸣鸡。", 
            "鸣鸡一声唱，汗漫东皋上。", 
            "冉冉望君来，握手珠眶涨。", 
            "关山蹇骥足，飞飙拂灵帐。", 
            "我怀郁如楚，放歌依列嶂。", 
            "列嶂青且茜，愿言试长剑。", 
            "东海有岛夷，北山尽仇怨。", 
            "荡涤谁氏子，安得辞浮贱。", 
            "子期竟早亡，牙琴从此绝。", 
            "琴绝最伤情，朱华春不荣。", 
            "后来有千日，谁与共平生？", 
            "望灵荐杯酒，惨淡看铭旌。", 
            "惆怅中何寄，江天水一泓。"
        ], 
        "title": "挽易昌陶", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "天井四四方，周围是高墙。", 
            "清清见卵石，小鱼囿中央。", 
            "只喝井里水，永远养不长。"
        ], 
        "title": "井", 
        "type": "古风", 
        "yun": "阳"
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "好八连，天下传。", 
            "为什么？意志坚。", 
            "为人民，几十年。", 
            "拒腐蚀，永不沾。", 
            "因此叫，好八连。", 
            "解放军，要学习。", 
            "全军民，要自立。", 
            "不怕压，不怕迫。", 
            "不怕刀，不怕戟。", 
            "不怕鬼，不怕魅。", 
            "不怕帝，不怕贼。", 
            "奇儿女，如松柏。", 
            "上参天，傲霜雪。", 
            "纪律好，如坚壁。", 
            "军事好，如霹雳。", 
            "政治好，称第一。", 
            "思想好，能分析。", 
            "分析好，大有益。", 
            "益在哪？团结力。", 
            "军民团结如一人，试看天下谁能敌。"
        ], 
        "title": "八连颂", 
        "type": "古风", 
        "yun": null
    }, 
    {
        "author": "方仁渊", 
        "era": "近现代", 
        "subtype": null, 
        "text": [
            "放舟出西城，言游云栖寺。", 
            "主宾四五人，欢笑若同气。", 
            "连山秋稼香，一碧了无际。", 
            "系舟上丹梯，恍若出尘世。", 
            "材岸柳风柔，石径松阴细。", 
            "古寺晚霞明，澄潭滴空翠。", 
            "洞欹石瓮裂，泉香茶铛沸。", 
            "细啜小团月，犹忆惠山味。", 
            "修竹逼危崖，上无容足地。", 
            "徘徊转北山，忽逢痴径至。", 
            "谷暖山花明，秋老木叶薙。", 
            "小洞媚清泉，老洞盘薜荔。", 
            "历落丹碧祠，创自柳下季。", 
            "归舟夜色昏，日落山容闭。", 
            "回首溯前游，如梦已不记。"
        ], 
        "title": "再和叔明五古原韵", 
        "type": "古风", 
        "yun": null
    }, 
    {
        "author": "毛泽东", 
        "era": "近现代", 
        "subtype": "七言绝句", 
        "text": [
            "群山万壑赴荆门，生长林彪尚有村。", 
            "一去紫台连朔漠，独留青冢向黄昏。"
        ], 
        "title": "戏改杜甫《咏怀古迹》其三", 
        "type": "绝句", 
        "yun": "元"
    }, 
    {
        "author": "毛泽东", 
        "era": "近现代", 
        "subtype": "七言绝句", 
        "text": [
            "飒爽英姿五尺枪，曙光初照演兵场。", 
            "中华儿女多奇志，不爱红装爱武装。"
        ], 
        "title": "为女民兵题照", 
        "type": "绝句", 
        "yun": "阳"
    }, 
    {
        "author": "毛泽东", 
        "era": "近现代", 
        "subtype": "七言绝句", 
        "text": [
            "暮色苍茫看劲松，乱云飞渡仍从容。", 
            "天生一个仙人洞，无限风光在险峰。"
        ], 
        "title": "为李进同志题所摄庐山仙人洞照", 
        "type": "绝句", 
        "yun": "冬"
    }, 
    {
        "author": "毛泽东", 
        "era": "近现代", 
        "subtype": "七言绝句", 
        "text": [
            "五云山上五云飞，远接群峰近拂堤。", 
            "若问杭州何处好，此中听得野莺啼。"
        ], 
        "title": "五云山", 
        "type": "绝句", 
        "yun": "齐"
    }, 
    {
        "author": "毛泽东", 
        "era": "近现代", 
        "subtype": "七言绝句", 
        "text": [
            "人类今娴上太空，但悲不见五洲同。", 
            "愚公尽扫饕蚊日，公祭无忘告马翁。"
        ], 
        "title": "仿陆放翁", 
        "type": "绝句", 
        "yun": "东"
    }, 
    {
        "author": "毛泽东", 
        "era": "近现代", 
        "subtype": "七言绝句", 
        "text": [
            "豫章西望彩云间，九派长江九叠山。", 
            "高卧不须窥石镜，秋风怒在叛徒颜。"
        ], 
        "title": "戏改李攀龙《怀明卿》", 
        "type": "绝句", 
        "yun": "删"
    }, 
    {
        "author": "毛泽东", 
        "era": "近现代", 
        "subtype": "七言绝句", 
        "text": [
            "博大胆识铁石坚，刀光剑影任翔旋。", 
            "龙华喋血不眠夜，犹制小诗赋管弦。"
        ], 
        "title": "纪念鲁迅八十寿辰", 
        "type": "绝句", 
        "yun": "先"
    }, 
    {
        "author": "毛泽东", 
        "era": "近现代", 
        "subtype": "七言绝句", 
        "text": [
            "千里波涛滚滚来，雪花飞向钓鱼台。", 
            "人山纷赞阵容阔，铁马从容杀敌回。"
        ], 
        "title": "观潮", 
        "type": "绝句", 
        "yun": "灰"
    }, 
    {
        "author": "毛泽东", 
        "era": "近现代", 
        "subtype": "七言绝句", 
        "text": [
            "孩儿立志出乡关，学不成名誓不还。", 
            "埋骨何须桑梓地，人生无处不青山。"
        ], 
        "title": "改诗赠父亲", 
        "type": "绝句", 
        "yun": "删"
    }, 
    {
        "author": "毛泽东", 
        "era": "近现代", 
        "subtype": "七言绝句", 
        "text": [
            "翻身跃入七人房，回首峰峦入莽苍。", 
            "四十八盘才走过，风驰又已到钱塘。"
        ], 
        "title": "莫干山", 
        "type": "绝句", 
        "yun": "阳"
    }, 
    {
        "author": "毛泽东", 
        "era": "近现代", 
        "subtype": "五言律诗", 
        "text": [
            "晚霭峰间起，归人江上行。", 
            "云流千里远，人对一帆轻。", 
            "落日荒林暗，寒钟古寺生。", 
            "深林归倦鸟。"
        ], 
        "title": "湘江漫游联句", 
        "type": "律诗", 
        "yun": null
    }, 
    {
        "author": "毛泽东", 
        "era": "近现代", 
        "subtype": "五言律诗", 
        "text": [
            "外侮需人御，将军赋采薇。", 
            "师称机械化，勇夺虎罴威。", 
            "浴血冬瓜守，驱倭棠吉归。", 
            "沙场竟殒命，壮志也无违。"
        ], 
        "title": "挽戴安澜将军", 
        "type": "律诗", 
        "yun": "微"
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "钟山风雨起苍黄，百万雄师过大江。", 
            "虎踞龙盘今胜昔，天翻地覆慨而慷。", 
            "宜将剩勇追穷寇，不可沽名学霸王。", 
            "天若有情天亦老，人间正道是沧桑。"
        ], 
        "title": "人民解放军占领南京", 
        "type": "律诗", 
        "yun": null
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "绿水青山枉自多，华佗无奈小虫何！", 
            "千村薜荔人遗矢，万户萧疏鬼唱歌。", 
            "坐地日行八万里，巡天遥看一千河。", 
            "牛郎欲问瘟神事，一样悲欢逐逝波。"
        ], 
        "title": "送瘟神 其一", 
        "type": "律诗", 
        "yun": "歌"
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "春风杨柳万千条，六亿神州尽舜尧。", 
            "红雨随心翻作浪，青山着意化为桥。", 
            "天连五岭银锄落，地动三河铁臂摇。", 
            "借问瘟君欲何往，纸船明烛照天烧。"
        ], 
        "title": "送瘟神 其二", 
        "type": "律诗", 
        "yun": "萧"
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "红军不怕远征难，万水千山只等闲。", 
            "五岭逶迤腾细浪，乌蒙磅礴走泥丸。", 
            "金沙水拍云崖暖，大渡桥横铁索寒。", 
            "更喜岷山千里雪，三军过后尽开颜。"
        ], 
        "title": "长征", 
        "type": "律诗", 
        "yun": null
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "记得当年草上飞，红军队里每相违。", 
            "长征不是难堪日，战锦方为大问题。", 
            "斥鴳每闻欺大鸟，昆鸡长笑老鹰非。", 
            "君今不幸离人世，国有疑难可问谁？"
        ], 
        "title": "吊罗荣桓同志", 
        "type": "律诗", 
        "yun": null
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "正是神都有事时，又来南国踏芳枝。", 
            "青松怒向苍天发，败叶纷随碧水驰。", 
            "一阵风雷惊世界，满街红绿走旌旗。", 
            "凭阑静听潇潇雨，故国人民有所思。"
        ], 
        "title": "有所思", 
        "type": "律诗", 
        "yun": "支"
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "春风浩荡暂徘徊，又踏层峰望眼开。", 
            "风起绿洲吹浪去，雨从青野上山来。", 
            "尊前谈笑人依旧，域外鸡虫事可哀。", 
            "莫叹韶华容易逝，卅年仍到赫曦台。"
        ], 
        "title": "和周世钊同志", 
        "type": "律诗", 
        "yun": "灰"
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "饮茶粤海未能忘，索句渝州叶正黄。", 
            "三十一年还旧国，落花时节读华章。", 
            "牢骚太盛防肠断，风物长宜放眼量。", 
            "莫道昆明池水浅，观鱼胜过富春江。"
        ], 
        "title": "和柳亚子先生", 
        "type": "律诗", 
        "yun": null
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "一从大地起风雷，便有精生白骨堆。", 
            "僧是愚氓犹可训，妖为鬼蜮必成灾。", 
            "金猴奋起千钧棒，玉宇澄清万里埃。", 
            "今日欢呼孙大圣，只缘妖雾又重来。"
        ], 
        "title": "和郭沫若同志", 
        "type": "律诗", 
        "yun": "灰"
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "到得洪都又一年，祖生击楫至今传。", 
            "闻鸡久听南天雨，立马曾挥北地鞭。", 
            "鬓雪飞来成废料，彩云长在有新天。", 
            "年年后浪推前浪，江草江花处处鲜。"
        ], 
        "title": "洪都", 
        "type": "律诗", 
        "yun": "先"
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "反苏忆昔闹群蛙，今日欣看大反华。", 
            "恶煞腐心兴鼓吹，凶神张口吐烟霞。", 
            "神州岂止千重恶，赤县原藏万种邪。", 
            "遍寻全球侵略者，惟余此处一孤家。"
        ], 
        "title": "读报诗之一", 
        "type": "律诗", 
        "yun": "麻"
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "劝君少骂秦始皇，焚坑事业要商量。", 
            "祖龙魂死秦犹在，孔学名高实秕糠。", 
            "百代都行秦政法，十批不是好文章。", 
            "熟读唐人封建论，莫从子厚返文王。"
        ], 
        "title": "读《封建论》，呈郭老", 
        "type": "律诗", 
        "yun": "阳"
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "一山飞峙大江边，跃上葱茏四百旋。", 
            "冷眼向洋看世界，热风吹雨洒江天。", 
            "云横九派浮黄鹤，浪下三吴起白烟。", 
            "陶令不知何处去，桃花源里可耕田？"
        ], 
        "title": "登庐山", 
        "type": "律诗", 
        "yun": "先"
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "九嶷山上白云飞，帝子乘风下翠微。", 
            "斑竹一枝千滴泪，红霞万朵百重衣。", 
            "洞庭波涌连天雪，长岛人歌动地诗。", 
            "我欲因之梦寥廓，芙蓉国里尽朝晖。"
        ], 
        "title": "答友人", 
        "type": "律诗", 
        "yun": null
    }, 
    {
        "author": "毛泽东", 
        "era": "近现代", 
        "subtype": "七言律诗", 
        "text": [
            "雪压冬云白絮飞，万花纷谢一时稀。", 
            "高天滚滚寒流急，大地微微暖气吹。", 
            "独有英雄驱虎豹，更无豪杰怕熊罴。", 
            "梅花欢喜漫天雪，冻死苍蝇未足奇。"
        ], 
        "title": "冬云", 
        "type": "律诗", 
        "yun": null
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "欲寻破山寺，一径入松林。", 
            "野殿齐梁古，幽亭竹柏深。", 
            "雨馀峰洗面，风静鸟谈心。", 
            "涧水鸣琴筑，无人为赏音。"
        ], 
        "title": "己酉初夏，偕吴品三游破山寺，观传戒，品三步常尉韵索和，次韵奉答二首 其一", 
        "type": "律诗", 
        "yun": "侵"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "斗龙破山去，幻出一丛林。", 
            "寺绕岚光碧，溪回殿影深。", 
            "松风凉客面，山月證禅心。", 
            "今日只园会，人声乱梵音。"
        ], 
        "title": "己酉初夏，偕吴品三游破山寺，观传戒，品三步常尉韵索和，次韵奉答二首 其二", 
        "type": "律诗", 
        "yun": "侵"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "昔贤觞咏地，雅集尚留亭。", 
            "诗碣自千古，兵戈已再经。", 
            "两湖双镜白，一雨众山青。", 
            "名与辛峰永，吟魂醉不醒。"
        ], 
        "title": "虞山雅集亭怀古", 
        "type": "律诗", 
        "yun": "青"
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "一编都旧雨，今日忽重逢。", 
            "多谢张公子，能勤阐发功。", 
            "故人皆鹤化，馀我尚龙钟。", 
            "相对情无限，推缄泪满胸。"
        ], 
        "title": "张君剑南示其尊人手钞诗集多昔年故友，拙作亦附焉。三十馀人都突草，惟予龙钟尚存，因题二律以志今昔之感二首 其一", 
        "type": "律诗", 
        "yun": null
    }, 
    {
        "author": "方仁渊", 
        "era": "近现代", 
        "subtype": "五言律诗", 
        "text": [
            "脱手千篇易，赏心两字难。", 
            "诗情前日意，姓氏古人看。", 
            "雕琢劳神思，搜罗苦肺肝。", 
            "挑灯午夜坐，星斗一天寒。"
        ], 
        "title": "张君剑南示其尊人手钞诗集多昔年故友，拙作亦附焉。三十馀人都突草，惟予龙钟尚存，因题二律以志今昔之感二首 其二", 
        "type": "律诗", 
        "yun": "寒"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "幽怀常怕负芳辰，又见花飞一半春。", 
            "醉病支离慵把酒，交情疏落不如人。", 
            "黄莺绕树声犹涩，翠柳含山色渐匀。", 
            "风日晴和天气好，马蹄踏遍陇头尘。"
        ], 
        "title": "春分日有感", 
        "type": "律诗", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "野圃霜高九月天，疏枝繁蕊满篱边。", 
            "陶家酒熟花应笑，杜老诗多句欲仙。", 
            "鏖战西风秋作骨，冷笼细雨淡凝烟。", 
            "深杯此日休辞醉，再到重阳又一年。"
        ], 
        "title": "咏菊二首 其一", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "霜里精神雨里姿，西风料峭挺寒枝。", 
            "不分花淡还人淡，直信开迟亦落迟。", 
            "品逸最宜松作友，节高只许竹相师。", 
            "南山近日多佳色，看罢归来月满墀。"
        ], 
        "title": "咏菊二首 其二", 
        "type": "律诗", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "百尺深池剑气秋，名山虎踞竟成邱。", 
            "夫差岂为西施败，勾践偏从文种谋。", 
            "霸业已销香草径，美人犹荡木兰舟。", 
            "锦帆当日游何处，斟酌桥头水自流。"
        ], 
        "title": "虎邱怀古", 
        "type": "律诗", 
        "yun": "尤"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "石栈天梯次第攀，携筇直上叩僧关。", 
            "松林风静闻梵语，岩岫云飞似客闲。", 
            "古寺半随征战尽，游人几历劫灰还。", 
            "诸君莫说红尘事，且醉三吴第一山。"
        ], 
        "title": "与诸晋昭诸公游九龙山二首 其一", 
        "type": "律诗", 
        "yun": "删"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "茅峰绝顶碧烟拖，绀殿琳宫信步过。", 
            "泉石争鸣琴绿绮，云峰齐插髻青螺。", 
            "四围春色来天外，千古诗情此地多。", 
            "一览已穷吴楚阔，欲随江水溯岷峨。"
        ], 
        "title": "与诸晋昭诸公游九龙山二首 其二", 
        "type": "律诗", 
        "yun": "歌"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "不插茱萸竟四年，又逢佳节异乡边。", 
            "吟身争与黄花瘦，壮志多消绿酒前。", 
            "圣世不忧行役苦，清时转为利名牵。", 
            "阿兄多病应行乐，得失须知总自然。"
        ], 
        "title": "重阳日寄伯兄守仪", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "银汉今宵分外清，一轮捧出彩云轻。", 
            "楼台尽作通明殿，天在浑开不夜城。", 
            "风送玉箫秋有韵，露寒金粟籁无声。", 
            "愿人与月常如此，谁向苍苍诉不平。"
        ], 
        "title": "中秋望月二首 其一", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "嫦娥今夜尽人看，扫尽星河挂玉盘。", 
            "千里江山齐朗澈，万家儿女共团圞。", 
            "庭前桂子和风落，云外天香带露漙。", 
            "骚客只应秋思集，新诗吟遍碧阑干。"
        ], 
        "title": "中秋望月二首 其二", 
        "type": "律诗", 
        "yun": "寒"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "西风料峭雁行斜，捧读瑶笺感岁华。", 
            "落日秋风游子意，白云黄叶故人家。", 
            "海棠已作伤心树，篱菊犹开插帽花。", 
            "好待来年春景暖，与君重话二泉茶。"
        ], 
        "title": "得锡山徐君子敬书简怀却寄二首 其一", 
        "type": "律诗", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "流光冉冉隙驹过，每到良宵念旧多。", 
            "去国尚怜寒范叔，卧居常叹病维摩。", 
            "花间怕作怀人句，酒后依然放棹歌。", 
            "我似江郎惟恨别，故人休为恨消磨。"
        ], 
        "title": "得锡山徐君子敬书简怀却寄二首 其二", 
        "type": "律诗", 
        "yun": "歌"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "帝子声华事已遥，空留遗像仰清标。", 
            "半庭草色侵双屐，一径松风话六朝。", 
            "殿宇几经沦浩劫，峰岚依旧薄层霄。", 
            "文章麟炳垂千古，不与斯楼共寂寥。"
        ], 
        "title": "顾山香山寺文选楼怀古", 
        "type": "律诗", 
        "yun": "萧"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "数茎湘竹饰霜纨，宜画宜书更耐观。", 
            "自有冰心能却暑，每逢热客便生寒。", 
            "拂来素腕风三面，展出吟怀月半丸。", 
            "最是寻春閒觅句，烦君摇遍碧阑干。"
        ], 
        "title": "咏摺扇", 
        "type": "律诗", 
        "yun": "寒"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "壮不加鞭老可知，行年四十竟如斯。", 
            "韩休卖药人犹识，刘向传经子已迟。", 
            "誉至莫欣非胜侣，毁来加惕是良师。", 
            "读书空负平生愿，静闭衡门且待时。"
        ], 
        "title": "癸未四十述怀八首 其一", 
        "type": "律诗", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "犹忆童年志学初，红巾扰攘少宁居。", 
            "全家奔走风尘里，四壁烧残劫火馀。", 
            "弟妹无依须觅食，饥寒交迫废攻书。", 
            "贼氛方静严亲弃，最是穷愁逼岁除。"
        ], 
        "title": "癸未四十述怀八首 其二", 
        "type": "律诗", 
        "yun": "鱼"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "托迹歧黄亦可怜，愧非医国手回天。", 
            "工夫未及肱三折，方制何能技十全。", 
            "布袜藤冠屠沽事，青灯黄卷圣贤篇。", 
            "终朝检点酸辛味，耻被人将小道传。"
        ], 
        "title": "癸未四十述怀八首 其三", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "客窗愁对短檠红，起看银河泻碧空。", 
            "小倚花栏怀旧雨，每惊泥爪羡归鸿。", 
            "相如赋好曾无益，杜老诗多未厌穷。", 
            "羽倦飞低还未得，绿槐声里又秋风。"
        ], 
        "title": "癸未四十述怀八首 其四", 
        "type": "律诗", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "自逞疏狂自笑愚，头衔别署号诗臞。", 
            "岂因世态翻新样，肯为人嘲换故吾。", 
            "得句不妨呼郑婢，爱才直欲拜萧奴。", 
            "芙蓉不与春争艳，甘向秋江傲影孤。"
        ], 
        "title": "癸未四十述怀八首 其五", 
        "type": "律诗", 
        "yun": "虞"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "西郭朝来爽气清，贪看山色策筇行。", 
            "野怀久有林泉癖，素愿且偿腰脚轻。", 
            "不共世途争利禄，何妨造物忌荣名。", 
            "年来酒债诗逋外，惆怅天台与四明。"
        ], 
        "title": "癸未四十述怀八首 其六", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "磨墨人翻为墨磨，韶华一掷疾如梭。", 
            "家贫爱读书常借，身贱论交友不多。", 
            "下士于今无北海，和歌谁信少东坡。", 
            "羞将长铗干时贵，一任苍苍待我何。"
        ], 
        "title": "癸未四十述怀八首 其七", 
        "type": "律诗", 
        "yun": "歌"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "人海波涛日日生，纵无风浪恐舟横。", 
            "壮心不与年俱进，励志犹惭学未成。", 
            "自古有才须有福，此身多累为多情。", 
            "寄形大块同膻蚁，悟到浮生气自平。"
        ], 
        "title": "癸未四十述怀八首 其八", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "挈榼提壶上翠微，西风斜日拂行衣。", 
            "群公迟我樽开晚，九月寻诗蟹正肥。", 
            "满地绿苔僧貌古，一庭黄叶客来稀。", 
            "放怀莫论南朝事，拼得今朝尽醉归。"
        ], 
        "title": "重阳后与郭用宾王馨吾诸君小酌香山寺聊句未就后成二律简同游诸君 其一", 
        "type": "律诗", 
        "yun": "微"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "人世几回开口笑，眼前有酒莫嫌贫。", 
            "秋来最是莼鲈美，春去且尝笋鳜新。", 
            "寂莫选楼犹有迹，豪华金谷已成尘。", 
            "天机浩荡江湖小，幸得良朋到处亲。"
        ], 
        "title": "重阳后与郭用宾王馨吾诸君小酌香山寺聊句未就后成二律简同游诸君 其二", 
        "type": "律诗", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "谁施炉冶制玲珑，一片铮鏦小院中。", 
            "声似玉珂归想像，繁非金勒惯行空。", 
            "虚窗夜战三更月，晴宇晨鸣八面风。", 
            "良乐虽逢终不识，徒依檐下骋豪雄。"
        ], 
        "title": "铁马", 
        "type": "律诗", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "暂抛家累赋幽居，适馆心清俗韵除。", 
            "自汲石泉煎苦茗，闲翻牙轴读奇书。", 
            "春光已动风前柳，胜味新尝雪后蔬。", 
            "漫道诗穷穷到骨，且耘破砚乐菑畬。"
        ], 
        "title": "正月二十二日赴馆后有作", 
        "type": "律诗", 
        "yun": "鱼"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "不见冰姿已隔年，久思裁句寄君前。", 
            "才如杜牧何嫌放，诗到苏公本是仙。", 
            "南浦春深江树远，东风人懒柳丝牵。", 
            "一樽何日重携手，矫首山阴雪夜船。"
        ], 
        "title": "寄赠江阴梅笑山兄", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "重碧轻红泛酒卮，江乡幽景胜花时。", 
            "日卸晚岫生奇态，风约微波起令姿。", 
            "造物有情留我狎，虚名何意待人知。", 
            "清游却少倪迂画，且写闲怀入小诗。"
        ], 
        "title": "与君静玉圃培才石梅小酌归后却简", 
        "type": "律诗", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "天台未许白云封，刘阮重来路几重。", 
            "楼阁依然遗旧迹，胡麻何处访仙踪。", 
            "恨无朱草修灵药，欲觅丹砂驻昔容。", 
            "一梦蘧然成往事，空将兰絮系心胸。"
        ], 
        "title": "余去梁溪五年矣，甲申冬有事重游，追思往昔，不禁感慨系之，为赋游仙诗三章 其一", 
        "type": "律诗", 
        "yun": "冬"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "海上夭桃结子时，罡风吹落别花枝。", 
            "琵琶有调终含怨，锦瑟无端却繫思。", 
            "几度却成江令赋，不堪重读海棠诗。", 
            "仙山此夜多明月，露冷霜寒两地知。"
        ], 
        "title": "余去梁溪五年矣，甲申冬有事重游，追思往昔，不禁感慨系之，为赋游仙诗三章 其二", 
        "type": "律诗", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "功修未到出山来，花雨缤纷扫不开。", 
            "诸葛也知多道气，刘伶到底是仙才。", 
            "吹萧应悔骑黄鹤，种玉于今付绿梅。", 
            "世味尘缘都悟澈，乘槎及早返蓬莱。"
        ], 
        "title": "余去梁溪五年矣，甲申冬有事重游，追思往昔，不禁感慨系之，为赋游仙诗三章 其三", 
        "type": "律诗", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "天与才多便不祥，如君摇落更堪伤。", 
            "旁观尽笑稽康赖，举世谁知阮籍狂。", 
            "老尔头衔称博士，误人性命岂文章。", 
            "玉楼正少清词客，莫锁双眉怨未扬。"
        ], 
        "title": "敬之大兄归道山一年矣，久欲作挽而未果，今往吴门篷窗暇为补三首 其一", 
        "type": "律诗", 
        "yun": "阳"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "身世犹多未了因，天何容易丧斯人。", 
            "撑肠空柱五千卷，磨碣频遭三十春。", 
            "不信参苓能续命，也知贫病最伤神。", 
            "华胥梦断荷花落，薤露歌残秋又新。"
        ], 
        "title": "敬之大兄归道山一年矣，久欲作挽而未果，今往吴门篷窗暇为补三首 其二", 
        "type": "律诗", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "论交记取十年迟，坐看堂堂白日驰。", 
            "月下举杯谁是主，风前得句子为师。", 
            "漫言丁令归来鹤，且待苏环继起儿。", 
            "不作挽诗非为懒，从君去后竟无诗。"
        ], 
        "title": "敬之大兄归道山一年矣，久欲作挽而未果，今往吴门篷窗暇为补三首 其三", 
        "type": "律诗", 
        "yun": "支"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "山宅遨游且自豪，舍南诗侣兴尤高。", 
            "两家春色绿垂柳，一席清尊古燕毛。", 
            "辽唳霜秋惊独鹤，横行沧海笑群螯。", 
            "太平盛世怀前辈，花满山溪日放篙。"
        ], 
        "title": "次韵和张石卿，兼题其山中诗稿（二首录一）", 
        "type": "律诗", 
        "yun": "豪"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "江山萧瑟万方同，佳节重阳又雨风。", 
            "老眼未堪天地放，黄花且共酒樽空。", 
            "翻飞云汉哀横雁，摇落秋心任转蓬。", 
            "莫向烽烟愁白发，行吟期子百年中。"
        ], 
        "title": "重阳雨饮次韵和艺叔", 
        "type": "律诗", 
        "yun": "东"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "古谊江楼笑语豗，别来相忆到寒梅。", 
            "淮山风雪征裘弊，幕府诗篇画角哀。", 
            "万里蛟龙波浩荡，百年庄蝶梦徘徊。", 
            "清樽何日桐乡路，堕泪碑前话劫灰。"
        ], 
        "title": "寄怀臧雪楼合肥", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "琅玕芝草静中观，逸韵君堪共岁寒。", 
            "已羡青山隔尘土，那从碧海问波澜。", 
            "庭帏潇洒兰修膳，天地哀吟诗筑坛。", 
            "雪势寒威犹万里，竹林风雅且寻欢。"
        ], 
        "title": "次韵和晋华，兼简季野", 
        "type": "律诗", 
        "yun": "寒"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "种竹干霄三十年，一亭风露已翛然。", 
            "敢云岩穴成高隐，自古哀歌有独弦。", 
            "片石立云芳草满，清樽留月古城边。", 
            "华颠寂寂幽居兴，五树梅开伫雪天。"
        ], 
        "title": "凌寒亭", 
        "type": "律诗", 
        "yun": "先"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "采药名山不可医，年华逝水百兴悲。", 
            "诗书渐已江河废，婚嫁纷如羽檄驰。", 
            "远驾无缘历昆阆，长吟有侣半寒饥。", 
            "苍茫消息东皇秘，海涌吞舟浪正吹。"
        ], 
        "title": "甲寅除夕感怀示儿女 其一", 
        "type": "律诗", 
        "yun": "支"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "松楸先垄夜号风，寂寞山阿又殡宫。", 
            "万卷遗书心有痛，百年同穴梦难空。", 
            "只今歌哭馀衰叟，从古荣枯属化工。", 
            "真感不消天黯黯，且看儿女闹灯红。"
        ], 
        "title": "甲寅除夕感怀示儿女 其二", 
        "type": "律诗", 
        "yun": "东"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "可笑濠梁旧渔父，钓鱼忽向海东来。", 
            "黄金宫阙谁家子，碧瓦荆榛故里台。", 
            "诗卷虹光争劫火，春心夜雨拨寒灰。", 
            "天涯风物情堪醉，好集妍花侑玉杯。"
        ], 
        "title": "何子翔避居上海，以近作诗见示，次韵二律奉怀 其一", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "少日行歌燕市愁，老来吟思向潮头。", 
            "六朝裙屐生方醉，万国鲸鲵死不休。", 
            "风雨极知春梦幻，江山空忆旧时流。", 
            "论诗千里聊相慰，佳句从今学李侯。"
        ], 
        "title": "何子翔避居上海，以近作诗见示，次韵二律奉怀 其二", 
        "type": "律诗", 
        "yun": "尤"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "高韵萧疏惟二子，青毡槁项尚勤勤。", 
            "吟诗自抱沉冥意，叹世能招惨淡云。", 
            "处士风流能几辈，离骚哀怨古为群。", 
            "成连兹夕如相遇，急雨空山万感纷。"
        ], 
        "title": "夏夜读季野、艺叔二君诗集，时风雨甚狂，即次集中唱和韵赋感", 
        "type": "律诗", 
        "yun": "文"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "诗史高吟日百回，千秋词客竟能哀。", 
            "一山薇蕨前朝去，大地龙蛇满眼来。", 
            "漫把壮心雄剑动，且欣华发布衣魁。", 
            "勺园有弟今衰秃，空醉荒亭万叶堆。"
        ], 
        "title": "贲兄以七十生日纵笔诗见示，次韵和呈", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "黄尘黯黯失京师，廿载重来异昔时。", 
            "宫阙顿开官路改，春秋人蹋御园嬉。", 
            "妖氛龙虎成千劫，豪俊衣冠失四维。", 
            "最是蚩尤能作乱，五兵夜警不胜疑。"
        ], 
        "title": "出都二首 其一", 
        "type": "律诗", 
        "yun": "支"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "文物当年不可收，哀时访古暂淹留。", 
            "金元松柏馀千树，烟海图书散五洲。", 
            "歌舞那知亡国恨，亲交且聚一樽浮。", 
            "车声又转江南去，万叠西山记旧游。"
        ], 
        "title": "出都二首 其二", 
        "type": "律诗", 
        "yun": "尤"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "震海狂澜不可论，幽居自吊古人魂。", 
            "残春花去苔侵石，旧友书来绿满园。", 
            "莽荡无端愁日月，幺么谁信毁乾坤。", 
            "空山风雨思君子，洗耳同听万瀑喧。"
        ], 
        "title": "慎登书来，感愤新说，系诗见怀，次韵和答", 
        "type": "律诗", 
        "yun": "元"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "人才莫艳海东西，故国江山气不低。", 
            "花乌三春空怅望，光芒六合竟尘泥。", 
            "良才要自成斤斧，六鹤终当别鹜鸡。", 
            "黯淡时危悲老大，坐迟狂狷慰云霓。"
        ], 
        "title": "丁巳季春之初，登中校爱景亭有感，次闻源原韵 其一", 
        "type": "律诗", 
        "yun": "齐"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "连朝万象喜尘清，经雨园花尽有名。", 
            "郭外晴岚山更好，池边新绿树难成。", 
            "弦歌中抱神州感，溪水遥通大海声。", 
            "闲上高亭一俯仰，摩挲黄石不能平。"
        ], 
        "title": "丁巳季春之初，登中校爱景亭有感，次闻源原韵 其二", 
        "type": "律诗", 
        "yun": "庚"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "先生韵事图兰菊，望古骚情可奈何。", 
            "浊世孤芳能有偶，腐儒佳兴此难多。", 
            "梅花久冷山中月，笳鼓新传江上波。", 
            "一纸题诗空慰远，相期二老煮松萝。"
        ], 
        "title": "次韵答慎思，即题其兰菊齐芳图", 
        "type": "律诗", 
        "yun": "歌"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "渺渺风波满洞庭，知君相乡苦烟尘。", 
            "客中樽酒寻常醉，雪上梅花又一春。", 
            "儒术分为天下笑，诗篇惟与故人亲。", 
            "阳和不转催年老，看取晴光到海滨。"
        ], 
        "title": "次韵和慎登对雪见怀之作", 
        "type": "律诗", 
        "yun": "真"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "故山别后更鸣琴，江水东流岁月深。", 
            "四海疮痍谁毒手，一官尘土自冰心。", 
            "高情风雅追前辈，旧侣林泉思好音。", 
            "何日杖藜王屋寺，老专丹壑共长吟。"
        ], 
        "title": "郑清侯自泰州和予看雪诗，赋此奉答", 
        "type": "律诗", 
        "yun": "侵"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "两年潇洒竹窗开，啸傲惟君共一隈。", 
            "谁遣山人骑鹤去，翻教云雁寄诗来。", 
            "当关虎豹声犹壮，卷地风沙日几回。", 
            "堪叹长安为客意，坑儒事起重徘徊。"
        ], 
        "title": "艺叔都中来时，原韵和之", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "达士能呼作马牛，萧条千载思悠悠。", 
            "閒花坐送丘园老，急雨频催天地秋。", 
            "腐草为萤情似热，银河洗甲望难休。", 
            "良宵短榻成孤咏，二客风流一散愁。"
        ], 
        "title": "夏夜晋华、季野同来勺园纳凉，季野并示夜坐有感诗，次韵", 
        "type": "律诗", 
        "yun": "尤"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "崚嶒孤塔镇风流，九日贤豪共胜游。", 
            "杖履尚堪凌绝顶，江山可惜是残秋。", 
            "乾坤清浊浑难问，南北风烟浩莫收。", 
            "万事从容付年少，危栏行倚瞰方州。"
        ], 
        "title": "己未重九偕仲勉光炯登迎江寺浮图，儿孙三人随侍", 
        "type": "律诗", 
        "yun": "尤"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "老经丧乱亲知少，苦语从谁出肺肝。", 
            "大地形容纷落木，残年岁月度惊滩。", 
            "当时废雅何人惜，此夕论诗得子难。", 
            "把手乡园堪一慰，秋风江水正吹澜。"
        ], 
        "title": "仲永南归，阅吾诗卷，有题赠之作，次韵和答", 
        "type": "律诗", 
        "yun": "寒"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "冰绡一幅墨华流，万壑千崖取境幽。", 
            "奇气斯人归土壤，故交今日重琳璆。", 
            "寂寥古意回青眼，灌莽秋风感白头。", 
            "山水有情君未了，定知魂向卷中游。"
        ], 
        "title": "疏君通甫以所藏金梅僧遗画长卷属题，通甫笃于故旧，而予亦不无宿草秋风之感，遂成一律", 
        "type": "律诗", 
        "yun": "尤"
    }, 
    {
        "author": "方鹤斋", 
        "era": "近现代", 
        "subtype": "七言绝句", 
        "text": [
            "一春雨足水平堤，万顷新苗绿色齐。", 
            "麦已收仓秧插罢，柳阴卧听鹧鸪啼。"
        ], 
        "title": "鹧鸪", 
        "type": "绝句", 
        "yun": "齐"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "知君貌亦与前殊，似我霜华满鬓须。", 
            "候警凉风怀李杜，心随秋水下夔巫。", 
            "三刀益部添诗卷，一剪吴淞认画图。", 
            "闻道故人犹健饭，不应书绝梦都无。"
        ], 
        "title": "寄怀余寿平", 
        "type": "律诗", 
        "yun": "虞"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "十七年来伴此君，清风习习常相闻。", 
            "看雨开门得明月，听泉欹枕梦凉云。", 
            "厨烟偶借两三点，池水无多一二分。", 
            "新笋过年已出屋，老梅含笑与同群。"
        ], 
        "title": "风竹", 
        "type": "律诗", 
        "yun": "文"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "花藤郁郁压孤桐，正直难窥造化功。", 
            "移架与君轻担负，倾盆为我洗青葱。", 
            "高枝未必祥栖凤，老干先看气吐虹。", 
            "爱物聊同焦尾意，岂因一叶怨秋风。"
        ], 
        "title": "雨桐", 
        "type": "律诗", 
        "yun": "东"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "珊瑚几树晚烘霞，鸿雁来迟日易斜。", 
            "莫笑童颜原是酒，谁言霜叶不如花。", 
            "魏公妩媚凝风度，白傅萧闲惜岁华。", 
            "黄发锦衣篱畔立，汉宫秋色在山家。"
        ], 
        "title": "老少年", 
        "type": "律诗", 
        "yun": "麻"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "少年相重二毛轻，老去廉颇畏后生。", 
            "卧阁宛如千日醉，登坛无怪一军惊。", 
            "青袍座上犹饥色，白发田间有叹声。", 
            "帐下美人多似鲫，不知城国为谁倾。"
        ], 
        "title": "感事", 
        "type": "律诗", 
        "yun": "庚"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "七十老翁何所求，五年以长更谁愁。", 
            "可怜无地舒青眼，常使先生搔白头。", 
            "饮少每惭欧户小，债多难洗阮囊羞。", 
            "邻家高士同生日，自寿诗成相唱酬。"
        ], 
        "title": "自寿", 
        "type": "律诗", 
        "yun": "尤"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "先春三日逢元旦，彩笔题诗一纸丹。", 
            "巽地好风舒面缬，锦江淑气入毫端。", 
            "年书赤兔思消劫，日照朱梅已破寒。", 
            "七十六翁犹有恨，万方多难一身安。"
        ], 
        "title": "丁卯元旦", 
        "type": "律诗", 
        "yun": "寒"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "残冬频岁警烽烟，寒久方知春可怜。", 
            "顺世不如长乐老，偷安且过太平年。", 
            "梅花得信有南北，柏叶浇诗无后先。", 
            "转盼遨头风物好，卖文还蓄买花钱。"
        ], 
        "title": "戊辰元旦", 
        "type": "律诗", 
        "yun": "先"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "庑下新婚蜀两孤，有家难别甚于无。", 
            "三春燕入莲花幕，四月鲥来菜子湖。", 
            "茅屋青灯裁布袜，苜盘丹荔想罗襦。", 
            "槐花黄后催归棹，报罢声中又戒途。"
        ], 
        "title": "感旧四首 其一", 
        "type": "律诗", 
        "yun": "虞"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "割肉犹堪遗细君，缁衣雅近石榴裙。", 
            "篷窗静赏中秋月，书幌香霏午夜云。", 
            "卫国鱼轩归宋子，长安雁塔失刘蕡。", 
            "井梧摇落凉风起，蓟北江南劳燕分。"
        ], 
        "title": "感旧四首 其二", 
        "type": "律诗", 
        "yun": "文"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "初种河阳一县花，官厨烟冷似贫家。", 
            "却金当昼非昏夜，贷粟留春爱物华。", 
            "儿女啼饥还笑语，耆英入会久咨嗟。", 
            "去时别有扳辕事，村妇千群拥后车。"
        ], 
        "title": "感旧四首 其三", 
        "type": "律诗", 
        "yun": "麻"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "宦海苍茫赋脱簪，几番烽火照园林。", 
            "乾坤陵谷家犹在，霜雪松筠爱转深。", 
            "桂树已看成宝盖，柳枝那复忆胡琴。", 
            "良朋忽问柴房月，独对清晖泪不禁。"
        ], 
        "title": "感旧四首 其四", 
        "type": "律诗", 
        "yun": "侵"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "左右沧江各忆家，宦游贫滞老天涯。", 
            "谈天己似尧年鹤，绕树还如月夜鸦。", 
            "棋谱几篇新卷轴，市廛四达旧官衙。", 
            "相逢诗酒自寻乐，尘海桑田君莫嗟。"
        ], 
        "title": "六月六日寿吕书舲", 
        "type": "律诗", 
        "yun": "麻"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "主人情重命良俦，欲得新诗续旧游。", 
            "一斗十千频买酒，三年重九此登楼。", 
            "山经雨洗枫生色，畦满霜腴菊有秋。", 
            "胜会能常人自健，茱萸辟恶更消愁。"
        ], 
        "title": "重九昌解人招饮二首 其一", 
        "type": "律诗", 
        "yun": "尤"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "双十刚从昨日过，明年此会意如何。", 
            "便将白露酬佳节，看到黄花感逝波。", 
            "易地还斟陶令酒，司天难止鲁阳戈。", 
            "预征早出催租吏，又恐江城风雨多。"
        ], 
        "title": "重九昌解人招饮二首 其二", 
        "type": "律诗", 
        "yun": "歌"
    }, 
    {
        "author": "方鹤斋", 
        "era": "近现代", 
        "subtype": "七言律诗", 
        "text": [
            "中秋虚度已年年，今岁中秋更索然。", 
            "有女各因家事去，思亲偏恨别时圆。", 
            "桂阶仰盼云中月，萝壁犹粘雨后烟。", 
            "举酒消愁消不得，多愁愁不见婵娟。"
        ], 
        "title": "壬申中秋", 
        "type": "律诗", 
        "yun": "先"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "群情共欢。邻交共完。", 
            "九重不钥严关。证天安地安。", 
            "园花竞妍。筒花更鲜。", 
            "宵中万彩腾天。照三千大千。"
        ], 
        "title": "醉太平 国庆天安门观礼", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "兴废都归陈史，共和寔肇新猷。", 
            "尧封禹域谥神州。", 
            "还我河山依旧。", 
            "此日歌翻尔汝，当年势尽恩仇。", 
            "一堂欢笑举金瓯。", 
            "莫作青衣行酒。"
        ], 
        "title": "西江月", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "黄鹤楼头回望，黄花岗下重过。", 
            "后轸前车堪作鉴，烈魄英魂总不磨。", 
            "青编资网罗。", 
            "席次高谭忼爽，镫前起舞婆娑。", 
            "少日同盟谁健者，白首相亲喜更多。", 
            "人民今共和。"
        ], 
        "title": "破阵子 辛亥革命老人座谈会上作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "桂叶香浮，北堂永日春先到。", 
            "白云萦绕。", 
            "来去天津道。", 
            "王谢风流，那抵寻常好。", 
            "慈颜笑。", 
            "社歌村调。", 
            "儿著斑衣老。"
        ], 
        "title": "点绛唇 谭光词为其母寿，光年亦六十矣", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "松篁摇翠。", 
            "芙蓉张绮。", 
            "亭轩畔、石桥流水。", 
            "小园近市。", 
            "偏爱山林意。", 
            "万壑千岩佳致。", 
            "犹记垂杨，密荫黄鹂歌吹。", 
            "游春伴、如狂似醉。", 
            "骤惊岁晚，花下重茵被。", 
            "一任侵帘霜气。"
        ], 
        "title": "明月逐人来", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "骑竹博亲欢，不异儿时马。", 
            "历尽沧桑见太平，此乐谁知者。", 
            "一发楚人歌，千绕吴宫瓦。", 
            "琴韵书声偶间之，绮丽余波也。"
        ], 
        "title": "卜算子 寿谭光，用稼轩韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "黯黮阴云覆九州。", 
            "却于海外起层楼。", 
            "目断心悬家国在。", 
            "无柰。", 
            "青山一发系离忧。", 
            "十二年来人事变。", 
            "行健。", 
            "飒如鹰隼赴高秋。", 
            "商略银钩题榜字。", 
            "回指。", 
            "一轮红日正当头。"
        ], 
        "title": "定风波 题陈一峰初曦楼图卷", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "天意何曾肯辍寒。", 
            "冰霜厉处节逾坚。", 
            "秋荼自觉甘如荠，苦笋终教拔作竿。", 
            "思罔极，报应难。", 
            "蓼莪吟罢涕汍澜。", 
            "要知百度更新后，灵爽归来亦解艳。"
        ], 
        "title": "鹧鸪天 为黄雨亭题其母柳氏苦命行咏卷", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "远峰眉晕秀，落西子，镜台边。", 
            "看曲涧奔流，危厓泻瀑，古洞涵烟。", 
            "留连。", 
            "顿忘倦意，指山中、草木共盟言。", 
            "苒苒身随桂老，明明心似枫丹。", 
            "回船。", 
            "旧地重经，成败事，溯前编。", 
            "有大将巍祠，遗臣断碣，侠女新阡。", 
            "湖山。", 
            "自然气壮，赖英雄、撑拄几千年。", 
            "不数殿陵高躅，明朝直上新安。"
        ], 
        "title": "木兰花慢 杭州陪诸老涉湖山胜处。越日赴常德观新安江水电站工程", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "春意满南枝。", 
            "烂漫花前介寿卮。", 
            "一事最看今古少，埙篪。", 
            "白首同赓唱和诗。", 
            "何用说期颐。", 
            "稳见蟠桃再熟时。", 
            "阿母端居常戴胜，瑶池。", 
            "方朔依然是小儿。"
        ], 
        "title": "南乡子 诸寿康、寿铭兄弟徵词为其母百龄寿。云百龄者积闰三十六，并记之，实九十七岁也", 
        "type": "词", 
        "yun": "支"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "歌声风送落人间。", 
            "闻歌新意骞。", 
            "兴来挥洒百千篇。", 
            "非苏非稼轩。", 
            "焚裂竹，斗春盘。", 
            "欢呼彻四筵。", 
            "杯行到手莫留残。", 
            "狂心逾少年。"
        ], 
        "title": "阮郎归 除夕立春梦中得三四两句，因足成之", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "雨昏烟晓。", 
            "鲁酒熏怀抱。", 
            "省识东风无限好。", 
            "却被啼乌惊搅。", 
            "当年一战声威。", 
            "可怜狂杀夫差。", 
            "试问姑苏遗迹，萧萧麋鹿荒台。"
        ], 
        "title": "清平乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "轻舸载春，碧云笼屋。", 
            "数峰围处人家簇。", 
            "俊游回记卅年前，清狂曾伴梅花宿。", 
            "无端四海传烽，犹许窜身巴蜀。", 
            "故山无恙，如愿归耕读。", 
            "雾破立苍茫，日高吟踯躅。"
        ], 
        "title": "后庭宴", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "宝镜开帘，浮波映玉，名园来赏良宵。", 
            "春工略试，裁剪光景偏饶。", 
            "红萼缀枝数朵，柳芽浅露未抽条。", 
            "番风起、落镫几日，便近花朝。", 
            "从此争奇斗艳，问众香为国，怎比娇娆。", 
            "天张绣幄，斯际已见新苗。", 
            "清兴更忘夜半，携筇同度赤阑桥。", 
            "归休也，步随月影，楼上人招。"
        ], 
        "title": "庆清朝", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "去岁同寻甫里祠。", 
            "霜髯飘拂与秋宜。", 
            "遇合缘深千载下，抚残碑。", 
            "居处本依临顿宅，呻吟不薄晚唐诗。", 
            "借问九原如可作，我谁归。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "电毂风轮夹道驰。", 
            "巍巍杰构与天齐。", 
            "长安丽日正春时。", 
            "一笑相逢哗白发，千言在口说红旗。", 
            "信知此会古来稀。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "句压江山重，名悬日月齐。", 
            "一生憔悴为蒸黎。", 
            "不惜荒郊茆屋被风吹。", 
            "露踵趋行在，微官老拾遗。", 
            "君臣遭际不同时。", 
            "丞相祠堂只在草堂西。"
        ], 
        "title": "南歌子 颂杜甫", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "风雨骤。", 
            "檐瀑溜。", 
            "叶叶梧桐喧永昼。", 
            "人睡起、急添金兽。", 
            "斜阳外，渐露遥峰眉黛秀。", 
            "阴晴顷刻猜难透。", 
            "黄梅节序教人瘦。", 
            "衣在壁、故香堪嗅。", 
            "唯只恨，离别十年书不就。"
        ], 
        "title": "拨棹子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "屋上跳珠，檐前瀑注。", 
            "梦回疑向孤舟住。", 
            "老夫袒跣百无忧，痴心独自怜牛女。", 
            "乌鹊翻飞，蛛丝回互。", 
            "瓜筵乞巧终何补。", 
            "一年期会到来时，颠风却断银河渡。"
        ], 
        "title": "踏莎行 七夕暴风雨", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "文史三冬足，缸花五色鲜。", 
            "成书自是一家言。", 
            "搜得无穷险事入豪端。", 
            "美酒觞同举，新诗句可传。", 
            "休将名字误婵娟。", 
            "直道风神跌宕似当年。"
        ], 
        "title": "南歌子 程小青示七十自寿诗，作此以报", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "颜斶齐王各命前，多年矛盾廓无边，而今一扫纪新元。", 
            "最喜诗人高唱至，正和前线捷音联，妙香山上战旗妍。"
        ], 
        "title": "浣溪沙·和柳亚子先生", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "大雨落幽燕，白浪滔天，秦皇岛外打鱼船。", 
            "一片汪洋都不见，知向谁边？", 
            "往事越千年，魏武挥鞭，东临碣石有遗篇。", 
            "萧瑟秋风今又是，换了人间。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "漫天皆白，雪里行军情更迫。", 
            "头上高山，风卷红旗过大关。", 
            "此行何处？赣江风雪迷漫处。", 
            "命令昨颁，十万工农下吉安。"
        ], 
        "title": "减字木兰花·广昌路上", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "天高云淡，望断南飞雁。", 
            "不到长城非好汉，屈指行程两万。", 
            "六盘山上高峰，红旗漫卷西风。", 
            "今日长缨在手，何时缚住苍龙？"
        ], 
        "title": "清平乐·六盘山", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "东方欲晓，莫道君行早。", 
            "踏遍青山人未老，风景这边独好。", 
            "会昌城外高峰，颠连直接东溟。", 
            "战士指看南粤，更加郁郁葱葱。"
        ], 
        "title": "清平乐·会昌", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "风云突变，军阀重开战。", 
            "洒向人间都是怨，一枕黄粱再现。", 
            "红旗越过汀江，直下龙岩上杭。", 
            "收拾金瓯一片，分田分地真忙。"
        ], 
        "title": "清平乐·蒋桂战争", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "万木霜天红烂漫，天兵怒气冲霄汉。", 
            "雾满龙冈千嶂暗，齐声唤，前头捉住了张辉瓒。", 
            "二十万军重入赣，风烟滚滚来天半。", 
            "唤起工农千百万，同心干，不周山下红旗乱。"
        ], 
        "title": "渔家傲·反第一次大“围剿”", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "白云山头云欲立，白云山下呼声急，枯木朽株齐努力。", 
            "枪林逼，飞将军自重霄入。", 
            "七百里驱十五日，赣水苍茫闽山碧，横扫千军如卷席。", 
            "有人泣，为营步步嗟何及！"
        ], 
        "title": "渔家傲·反第二次大“围剿”", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "赤橙黄绿青蓝紫，谁持彩练当空舞？", 
            "雨后复斜阳，关山阵阵苍。", 
            "当年鏖战急，弹洞前村壁，装点此关山，今朝更好看。"
        ], 
        "title": "菩萨蛮·大柏地", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "茫茫九派流中国，沉沉一线穿南北。", 
            "烟雨莽苍苍，龟蛇锁大江。", 
            "黄鹤知何去？剩有游人处。", 
            "把酒酹滔滔，心潮逐浪高！"
        ], 
        "title": "菩萨蛮·黄鹤楼", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "小小寰球，有几个苍蝇碰壁。", 
            "嗡嗡叫，几声凄厉，几声抽泣。", 
            "蚂蚁缘槐夸大国，蚍蜉撼树谈何易。", 
            "正西风落叶下长安，飞鸣镝。", 
            "多少事，从来急；", 
            "天地转，光阴迫。", 
            "一万年太久，只争朝夕。", 
            "四海翻腾云水怒，五洲震荡风雷激。", 
            "要扫除一切害人虫，全无敌。"
        ], 
        "title": "满江红·和郭沫若同志", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "堆来枕上愁何状，江海翻波浪。", 
            "夜长天色怎难明，无奈披衣起坐薄寒中。", 
            "晓来百念皆灰烬，倦极身无凭。", 
            "一勾残月向西流，对此不抛眼泪也无由。"
        ], 
        "title": "虞美人·枕上", 
        "type": "词", 
        "yun": null
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "六月天兵征腐恶，万丈长缨要把鲲鹏缚。", 
            "赣水那边红一角，偏师借重黄公略。", 
            "百万工农齐踊跃，席卷江西直捣湘和鄂。", 
            "国际悲歌歌一曲，狂飙为我从天落。"
        ], 
        "title": "蝶恋花·从汀州向长沙", 
        "type": "词", 
        "yun": "药"
    }, 
    {
        "author": "毛泽东", 
        "era": "近现代", 
        "subtype": null, 
        "text": [
            "我失骄杨君失柳，杨柳轻扬直上重霄九。", 
            "问讯吴刚何所有，吴刚捧出桂花酒。", 
            "寂寞嫦娥舒广袖，万里长空且为忠魂舞。", 
            "忽报人间曾伏虎，泪飞顿作倾盆雨。"
        ], 
        "title": "蝶恋花·答李淑一", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "西川残霸鹃啼歇，江山未销文藻。", 
            "正始青珉，开成翠墨，毡蜡流馨多少。", 
            "遗经独抱。", 
            "对厨几虹辉，楬橥鸿宝。", 
            "善本摩挲，大峨一片绛云绕。", 
            "天章休气倬汉，是鸾回凤舞，飞下蓬岛。", 
            "秘笈镌华，奇觚悟诀，家法珠林能绍。", 
            "微臣颂祷。", 
            "念游艺冲龄，中兴祯兆。", 
            "十碣摹刊，右文看再造。"
        ], 
        "title": "齐天乐 刘体乾奉所藏蜀石经残拓，上呈乙览，蒙御题孟蜀石经四篆文，以示孝臧，敬书其后", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "蟠根阙里，怅古尘脉断，三千年物。", 
            "乔木苍烟新画本，翠满嵚崎岩壁。", 
            "鹤去云孤，虬飞月冷，挥洒吴缯雪。", 
            "东阳大笔，是何意态雄杰。", 
            "为问并世钱尤，沈吟绕树，孰敢为先发。", 
            "想见解衣盘礴，赢柯干之而变灭。", 
            "今昔风流，丹青文采，何遽争毫发。", 
            "熟参画理，信君双眼如月。"
        ], 
        "title": "百字令 其一 沈石田三桧图卷，郭季仁藏", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "半规清影。中有天香相比并。", 
            "遗爱湖湘。留得仁风好奉扬。", 
            "读书有种。岳岳文孙能洛诵。", 
            "一笏棠甘。莫作人閒富贵看。"
        ], 
        "title": "减字木兰花 题颜使君牡丹扇", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "柏因社冷，郁虬枝犹结，蓊厓昔梦。", 
            "厚地高天无著处，来作閒堂清供。", 
            "大谷霜姿，平泉珠实，伟质宜梁栋。", 
            "杜陵一喟，古来才大难用。", 
            "珍重此叟支离，托根咫尺，一样巢鸾凤。", 
            "柯叶四时长不改，未要东皇矜宠。", 
            "五粒松蟠，双甀梅格，岁晚寒交共。", 
            "满堂动色，河阳有笔天纵。"
        ], 
        "title": "百字令 其二 题郭起庭盆柏图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "游刃入斯冰，笔与蛟螭蟠曲。", 
            "把臂二金蝶馆，有臣家痴叔。", 
            "廿年郁郁勒铭才，雕龙手长缩。", 
            "此事倘关兵象，抵鲁戈追逐。"
        ], 
        "title": "好事近 题族叔半亭寒泉阁印谱", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "髻新兴，妆闹扫，微步戛环佩。", 
            "走上红裀，倾座尽回睐。", 
            "香檀拍过惊鸿，春莺休啭，要聆取、迦陵仙籁。", 
            "更多态。", 
            "步虚两袖天风，解脱总无碍。", 
            "是李和南，还是李波妹。", 
            "有时卸却歌衫，安花对镜，拣一朵、小南强戴。"
        ], 
        "title": "祝英台近 有赠", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "阑夜镫青。", 
            "玉箫仨冷，锦瑟无声。", 
            "坠月孤楼，行云半峡，谁唤愁醒。", 
            "缠绵未卜他生。", 
            "凭叩取、西厢玉扃。", 
            "为报青鸾，影梅庵底，忆语分明。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "等閒文字。直證人天堪涕泪。", 
            "千偈澜翻。大笑吹镫受涅槃。", 
            "杀机天发。猿鹤沙虫同一劫。", 
            "香发旃檀。想见金刚涌笔端。"
        ], 
        "title": "减字木兰花 题刘蘅庄藏唐人写涅槃经卷", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "龙象销沈几杵钟。", 
            "诸天无路问青峰。", 
            "庄严输与画图工。", 
            "天水荒凉依旧碧，劫灰生灭可怜红。", 
            "散花香处万缘空。"
        ], 
        "title": "浣溪沙 题雷峰塔经卷", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "香梦堕槐国，林语咽新蝉。", 
            "澡兰时节无恙，催彻小游仙。", 
            "不分巫云一段，几误黎涡双靥，遗恨满瑶天。", 
            "续命费红缕，■■与缠绵。", 
            "画屏角，风雨恶，惜芳妍。", 
            "低鬟辟兵符袅，钗约误经年。", 
            "侥倖小怜玉体，辛苦汉宫珊步，犹自斗婵娟。", 
            "寄语玳梁燕，珍重旧堂前。"
        ], 
        "title": "水调歌头", 
        "type": "词", 
        "yun": "先"
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "嘶香骢铜街。", 
            "有筝琶夜月，箫鼓春雷。", 
            "说似清时歌舞，旧家楼台。", 
            "桑海后，仍崔嵬。", 
            "怡近依、方壶蓬莱。", 
            "只币地花钿，齐云榜篆，零乱劫馀灰。", 
            "觚棱梦，愁天涯。", 
            "早霓裳曲怨，湘瑟弦哀。", 
            "底事燕兰芳约，渺兮予怀。", 
            "今昔感、成低徊。", 
            "唱渭城、何戡重来。", 
            "问凄断云韶，青霜鬓催知几回。"
        ], 
        "title": "寿楼春 社集赋查楼菊部", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "德象女师，有炜管、彤思贻令名。", 
            "缅蘧缋姜嫄，稚图孟母，甄慈鞶帨，益誉丹青。", 
            "四德倍之，群伦仰止，为烈于今有典型。", 
            "瑶源远，溯双江毓秀，蕙洁兰馨。", 
            "金闺弁冕贤英，衍孝友、宗风雅泳徵。", 
            "审经以行权，积而能散，音流太似，传续更生。", 
            "两佩纫芳，六珈式度，例以须眉亦老更。", 
            "钟馀庆，也抗颜厨及，雏凤声清。"
        ], 
        "title": "沁园春 八徽图题词", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "龙门百尺。", 
            "罨画明秋色。", 
            "南北两峰相映碧。", 
            "看取朝阳凤立。", 
            "开轩满目烟霞。", 
            "软红不到云涯。", 
            "著个仙源居士，湖山越恁清嘉。"
        ], 
        "title": "清平乐 题赵叔雍高梧轩图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "沈湘古恨。文字造哀天倘问。", 
            "悬圃陈词。异代萧条又一时。", 
            "骚心不死。滩艇行吟声变徵。", 
            "招手彭咸。依样伤心史一函。"
        ], 
        "title": "减字木兰花 题黄九烟为李元白藏周江左书离骚经跋", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "锄犁身手拙于鸠。", 
            "老去有菟裘。", 
            "留得子春家法，不知冠带昆丘。", 
            "东林下噀，廿年旧梦，莫莫休休。", 
            "抛尽山田十棱，无缘部曲黄牛。"
        ], 
        "title": "朝中措", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "雷雹班駮。八百年来谈柄握。", 
            "散发桄榔。携向南天舞一场。", 
            "指挥无定。箕口难回磨蠍命。", 
            "犹胜西台。朱鸟声中击节来。"
        ], 
        "title": "减字木兰花 其一 赋苏文忠铁如意", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "花胜年光，籸盆情话。", 
            "峥嵘冰雪柴门夜。", 
            "欃枪天末阵云多，先生岂是閒吟者。", 
            "短褐风流，长城声价。", 
            "松壶诗老应同社。", 
            "衔杯舞剑岁朝图，争悭一幅烟绡写。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "蝉嫣华裔。秉节诸州流泳美。", 
            "长掞清芬。妙绝潜研跋尾文。", 
            "黝然毡蜡。难得碣阴双璧合。", 
            "辟咡咨碑。怆念东华撰杖时。"
        ], 
        "title": "减字木兰花 其二 刁遵墓志", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "■■■■。■■■■■■■。", 
            "笑揖青山。身是龙荒劫外仙。", 
            "感深屺岵。料理首丘莱子舞。", 
            "风引回舟。那便修文白玉楼。"
        ], 
        "title": "减字木兰花 题某君寿藏", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "云关投老。把臂入林成一笑。", 
            "笠屐逢迎。赢得青山养伯龄。", 
            "流传烟楮。诗笔如神心画古。", 
            "辽鹤归来。剩与残僧话劫灰。"
        ], 
        "title": "减字木兰花 其三 题陈蓝洲纪游诗刻", 
        "type": "词", 
        "yun": null
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "寒食携樽上墓庐，纸钱飘飏满郊墟。", 
            "松杉厌长春风外，邱垄犹残劫火馀。", 
            "地下先灵应责我，眼前诸弟转愁予。", 
            "宁知作客终无补，悔不渔樵老故居。"
        ], 
        "title": "寒食上冢感怀", 
        "type": "律诗", 
        "yun": "鱼"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "恰好江南樱笋天，云间独鹤正言还。", 
            "囊中诗句都呈秀，槛外花枝倍觉妍。", 
            "漫说明经能證佛，且来平地作游仙。", 
            "人生何事论荣辱，画饼功名值几钱。"
        ], 
        "title": "曾君圣与从礼围回避归来，相见于虚廓园，以途中积诗见示，奉赠二律 其一", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "瘦石孤松手自栽，此心何处不春台。", 
            "人当木槛摊书坐，天放山城入画来。", 
            "落拓一身无俗韵，交游四海仰清才。", 
            "绘图我欲供摩诘，展卷相亲日几回。"
        ], 
        "title": "曾君圣与从礼围回避归来，相见于虚廓园，以途中积诗见示，奉赠二律 其二", 
        "type": "律诗", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "西郭名园十亩开，波光倒影浸楼台。", 
            "辞官陶令维栽柳，遁世林逋喜种梅。", 
            "绿水绕城穿宅去，青山如客上堂来。", 
            "拈花丈室无馀事，始识人间有辨才。"
        ], 
        "title": "赵君坚兄属题瑞莲图勉成两律即希指正 其一", 
        "type": "律诗", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "昔年莲蕊满池中，斗艳争妍向晚风。", 
            "清风已生双璧合，名花喜放两心同。", 
            "携来天上都佳种，开到人间见化工。", 
            "应是趺跏将钵咒，碧泉也幻紫荆红。"
        ], 
        "title": "赵君坚兄属题瑞莲图勉成两律即希指正 其二", 
        "type": "律诗", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "针线频劳岁月淹，桃符又见换茅檐。", 
            "爱随佳客谈风月，赖有山妻任米盐。", 
            "书到岁除无意读，酒因寒重每呼添。", 
            "牛医狗盐凭人唤，如此襟期未敢嫌。"
        ], 
        "title": "丙戌岁杪书怀", 
        "type": "律诗", 
        "yun": "盐"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "不悔风尘仆仆行，身怜身世比鸥轻。", 
            "愧无雅量心难远，差喜论交眼尚明。", 
            "旧雨最怀刘梦得，新诗好似李长庚。", 
            "岁除寄我盘椒句，深逾桃花潭水清。"
        ], 
        "title": "丁亥人日由家赴虞，寄怀刘石香", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "白公堤上暖云蒸，春水平湖澈底澄。", 
            "山色晴飞满楼翠，天光倒影一壶冰。", 
            "盘中胜味呼烹鲤，柳下清歌听采菱。", 
            "安得雪消明月夜，一樽浊酒此间凭。"
        ], 
        "title": "游西子湖至平湖秋月", 
        "type": "律诗", 
        "yun": "蒸"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "山光湖影两徘徊，曲折亭台映水开。", 
            "画舫载将裙屐至，疏钟穿过藕花来。", 
            "潭清惟有邀明月，地静曾无到俗埃。", 
            "幽境最宜佳士隐，孤山应有惠思才。"
        ], 
        "title": "三潭映月", 
        "type": "律诗", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "灵鹫飞来几万春，问谁鬼斧妙通神。", 
            "冷泉不定忙于我，古佛无言笑煞人。", 
            "欲證菩提清净果，偏多魔障利名身。", 
            "此游未许除荤酒，愿借青山一洗尘。"
        ], 
        "title": "游灵隐飞来峰", 
        "type": "律诗", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "树蕙滋兰继楚辞，一编郑重寄遥思。", 
            "胸中块垒阮生酒，眼底江山谢朓诗。", 
            "万里离弦伤凤么，十年宦海痛乌私。", 
            "此心未许旁人解，只有当年湘管知。"
        ], 
        "title": "题萧云孟镌红馆随笔诗词集后二首 其一", 
        "type": "律诗", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "一曲新歌被管弦，俳谐志怪斗清妍。", 
            "香山意气由来淡，坡老襟期亦可怜。", 
            "座客莫持无鬼论，微辞终属有情天。", 
            "寸心已备名山业，不遇其人莫浪传。"
        ], 
        "title": "题萧云孟镌红馆随笔诗词集后二首 其二", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "主人呼酒入楼来，恰好晴空宝镜开。", 
            "一片冰心看皓月，十分秋色上层台。", 
            "篱边旧雨初逢菊，柳外新音奏落梅。", 
            "但得良宵杯在手，何须蓬岛觅仙才。"
        ], 
        "title": "丁亥九月静圃主人留饮玩月，即席成二律用题瑞莲图韵 其一", 
        "type": "律诗", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "彩虹飞入碧波中，水色天光上下同。", 
            "照澈山城千里白，谈深宾主一灯红。", 
            "楼台清寂惟留月，庭院空明却静风。", 
            "坐到宵深人未倦，露容林影画难工。"
        ], 
        "title": "丁亥九月静圃主人留饮玩月，即席成二律用题瑞莲图韵 其二", 
        "type": "律诗", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "尘事纷纷等数沙，岁阑又值客归家。", 
            "既无松菊荒三径，安有图书载五车。", 
            "四海壮怀倾竹叶，一年清梦见梅花。", 
            "篷窗底是寒威逼，不信吾生未有涯。"
        ], 
        "title": "归途有感", 
        "type": "律诗", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "天烛绯红松柏青，春光齐插古铜瓶。", 
            "儿燃爆竹掩双耳，妇颂椒花喜满庭。", 
            "溪柳摇风金绰约，江梅带雪玉珑玲。", 
            "回头骖筱行何速，昨日今朝长一龄。"
        ], 
        "title": "戊子元旦", 
        "type": "律诗", 
        "yun": "青"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "桃符犹未改朱红，才了新年客向东。", 
            "春雨已回南岸草，寒云暗送北归鸿。", 
            "穷人诗句心犹喜，媚世胸襟老未工。", 
            "鸥鸟一如游子意，浮沈来去浪花中。"
        ], 
        "title": "新正赴虞途中即景", 
        "type": "律诗", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "耳际流莺语不停，携筇挈榼上南屏。", 
            "山连葛岭围环绿，柳到苏堤不断青。", 
            "一路楼台征醉客，满湖风月过西泠。", 
            "酣游多被疏钟误，衾枕相寻入渺冥。"
        ], 
        "title": "梦游西子湖", 
        "type": "律诗", 
        "yun": "青"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "笠屐从君萧寺游，长筵赢得附名流。", 
            "人逢旧雨心先醉，鸟立春风语更幽。", 
            "修竹自绕泉石趣，新诗聊作爪泥留。", 
            "持杯说向天涯去，岩草山花亦解愁。"
        ], 
        "title": "次韵萧云门游山即席之作藉以送行二首 其一", 
        "type": "律诗", 
        "yun": "尤"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "三年诗酒契生平，结习难忘岂好名。", 
            "山水互争新两色，别离无奈故人情。", 
            "清才未合长贫贱，下吏何须耻圣明。", 
            "樱笋江南春欲老，落花风里送君行。"
        ], 
        "title": "次韵萧云门游山即席之作藉以送行二首 其二", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "弱水蓬莱万里还，虞椒倾盖识朱颜。", 
            "书传玉板兰亭外，人在林逋魏野间。", 
            "老去渐于诗律细，兴来犹对酒杯顽。", 
            "怆怀我亦天涯客，莫学闲云忘故山。"
        ], 
        "title": "赠卫铸生先生即以送行", 
        "type": "律诗", 
        "yun": "删"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "篮舆一路嫩阴凉，报慈桥头春日长。", 
            "鸟声四面树齐碧，花影满溪麦欲黄。", 
            "田父已添秧水阔，儿童争拔茅针香。", 
            "明朝立夏须记得，鲥鱼樱笋下酒娘。"
        ], 
        "title": "次春尽日过报慈桥漫兴（己丑）", 
        "type": "律诗", 
        "yun": "阳"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "连宵注雨到清晨，出郭秧歌处处新。", 
            "沙岸柳摇溪水阔，江村花发槿篱春。", 
            "归帆破浪行先马，宿鹭冲波去畏人。", 
            "自笑不如湖上叟，朝朝鼓棹任垂纶。"
        ], 
        "title": "早船至甘露镇", 
        "type": "律诗", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "婚嫁何曾了向平，数椽聊作菟裘营。", 
            "儿孙贤否凭谁料，松菊栽培待我成。", 
            "广厦秋风怜子美，素心旧雨契渊明。", 
            "莫嫌隙地园林少，容膝初安白发生。"
        ], 
        "title": "庚寅立春日移居草堂新宅即事成诗二律 其一", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "蒋径陶篱次第开，春光今日草堂来。", 
            "先携书剑安吟榻，漫拭瓶樽插野梅。", 
            "下士不妨随俗隐，高轩多半谪仙才。", 
            "一尊好遂升平乐，更鼓街头莫浪摧。"
        ], 
        "title": "庚寅立春日移居草堂新宅即事成诗二律 其二", 
        "type": "律诗", 
        "yun": "灰"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "浪浪注雨掩晴光，闷对兰陵酒嫩黄。", 
            "岭上湿云飞乱絮，船头流水奏幽簧。", 
            "天开晚霁增春色，人读新诗沈墨香。", 
            "和罢阳春还自改，逢窗清兴为君长。"
        ], 
        "title": "次韵答王简修", 
        "type": "律诗", 
        "yun": "阳"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "著手园林便是奇，菱湖万顷见清漪。", 
            "莲华世界成弹指，渔父沧浪好咏诗。", 
            "几辈高名千载后，扁舟载酒故人期。", 
            "我来独抱淩寒意，伫看江天雪到时。"
        ], 
        "title": "宾如筑菱湖公园，久期予至，今来三月，不及观荷，宾如有赏雪之约，赋呈一律", 
        "type": "律诗", 
        "yun": "支"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "哀时补屋懒牵萝，赖有佳宾逸兴多。", 
            "一角园亭真寂寞，百年风雨在林柯。", 
            "诗篇结习矜酬唱，学派争鸣扫臼窠。", 
            "把酒共君酣醉了，秕糠尧舜毁邱轲。"
        ], 
        "title": "慎思来城居吾家，连夕谈学多感，有与天园咏凌寒亭薜萝唱和诗，遂亦次韵", 
        "type": "律诗", 
        "yun": "歌"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "秋至行看木叶乾，更堪衰意对丛兰。", 
            "浮云苍狗何多变，颓魄青霄不再完。", 
            "风雨一林孤鹤瘦，亲交几辈北邙宽。", 
            "荒亭独坐吟千感，泪把君诗问考槃。"
        ], 
        "title": "季野至江上赋诗，有更寄空山慰老槃句，谓予也，感怀次韵", 
        "type": "律诗", 
        "yun": "寒"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "萧条人事腐怀空，把卷低徊兴孰雄。", 
            "节近中秋凉桂露，诗来远道响丝桐。", 
            "百年醒醉等尘土，万古风骚一草虫。", 
            "径欲相携明月夜，不堪幽怨泣兰丛。"
        ], 
        "title": "渊如寄示秋日遣怀唱和，次韵", 
        "type": "律诗", 
        "yun": "东"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "怀人诗句中江上，肝胆轮囷古谊难。", 
            "老病弟兄欢起舞，素心兰芷与盘桓。", 
            "存亡涕泪家山远，恼乱文书世事寒。", 
            "戎马儒生成皓首，相逢几日未加餐。"
        ], 
        "title": "雪楼前在芜湖有过寄怀予兄弟之作，今晤皖上，复画兰题诗相赠，赋二律奉谢 其一", 
        "type": "律诗", 
        "yun": "寒"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "君昔征车过我里，炎风六月正栖皇。", 
            "名山未讶诗人赋，秋水偏劳旧友望。", 
            "耆献凋零文已丧，雪岩苍翠士宜藏。", 
            "何时下榻寒亭上，细与梅花嚼古香。"
        ], 
        "title": "雪楼前在芜湖有过寄怀予兄弟之作，今晤皖上，复画兰题诗相赠，赋二律奉谢 其二", 
        "type": "律诗", 
        "yun": "阳"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "横秋老气孰能栽，旧客轮囷怪异材。", 
            "松柏论交宜我辈，画图屡乞费君才。", 
            "要栖鸾凤多多善，载听风雷咄咄来。", 
            "大厦将倾难一木，岁寒且与共徘徊。"
        ], 
        "title": "伯韦屡绘松柏应予之索，并赋诗，次韵呈谢", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "新年三度同尊酒，妙语千端尽古风。", 
            "蜀国山川萦梦寐，啸楼诗句压豪雄。", 
            "江头名宦浑如寄，眼底吾徒未是空。", 
            "醉饱从今契金石，几人颜少几衰翁。"
        ], 
        "title": "铸秋席上用风字韵赠李范老", 
        "type": "律诗", 
        "yun": "东"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "我往齐山君浮渡，相望百里洞岩多。", 
            "大江东去动归兴，旧约龙眠促啸歌。", 
            "风雨忽来吁可怪，天河欲挽鬓皆皤。", 
            "吾侪离世能高蹈，早晚青冥与荡磨。"
        ], 
        "title": "光炯自浮山来游龙眠，累日大雨，为赋诗遣闷", 
        "type": "律诗", 
        "yun": "歌"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "广厦难庇孤士寒，可怜词赋动江关。", 
            "萧骚但有繁箱鬓，浓绿聊看六月山。", 
            "百里怀人嗟我老，一诗如叶报秋还。", 
            "石庄荷芰萦君梦，徙倚姮娥拥翠鬟。"
        ], 
        "title": "酷暑中光慕巢由江上寄诗见怀，次韵和答", 
        "type": "律诗", 
        "yun": "删"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "处士虚声那可骄，浩歌空欲老渔樵。", 
            "万千劫火行无路，六十年华坐此宵。", 
            "黄叶埋兄真渺渺，青灯照弟水寥寥。", 
            "高情伤往哀难和，风拂寒窗雪洒桥。"
        ], 
        "title": "甲子除夕风雪，范之遣使示诗，有追念亡兄句，感怀次和", 
        "type": "律诗", 
        "yun": "萧"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "忧患文章黯不骄，同声伐木苦思樵。", 
            "乱潮咄咄经藏壁，晦雨冥冥鸡唱宵。", 
            "家国从渠长荆棘，风流来者讵空寥。", 
            "江楼冷坐纷悲感，春色何时上画桥。"
        ], 
        "title": "杂感叠除夕韵寄敬庵", 
        "type": "律诗", 
        "yun": "萧"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "尚书清德在江南，故里楼高万象涵。", 
            "劫火图书有呵护，文章孙子更沉酣。", 
            "藏山事业终无替，望古心情已不堪。", 
            "为喜君家富名迹，又传宝岳筑岩龛。"
        ], 
        "title": "范之以先德尚书公三万卷楼藏书图属题，敬赋一律", 
        "type": "律诗", 
        "yun": "覃"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "伤心碧血张居士，挚友吟成泪雨滂。", 
            "太息人亡邦殄瘁，虚劳天问意凄怆。", 
            "千秋祸有清流酷，大盗刑谁国法章。", 
            "我惜相从爱风采，魂兮东望圣人乡。"
        ], 
        "title": "范之寄示乙丑除夕诗，感痛寂园居士之难，回环百读，悲愤同深，次韵成和", 
        "type": "律诗", 
        "yun": "阳"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "文学高行先辈声，运移一代感陂平。", 
            "简编久付兵戈劫，坛坫今悲狐鼠鸣。", 
            "堕绪茫茫谁可续，横流浩浩要终清。", 
            "故人千里同心切，矫首龙眠望古情。"
        ], 
        "title": "予与光龙文有重印桐旧集之举，吴君守一欣然资助其成，昨来诗咏及此，次韵成和", 
        "type": "律诗", 
        "yun": "庚"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "正是高秋霜月皎，无端离雁送声哀。", 
            "君如白鹤云中去，我未黄花江上来。", 
            "书札徒增缟纻集，郫筒遽冷草堂杯。", 
            "扁舟散发知何处，怅以江头李白才。"
        ], 
        "title": "闻范之仓卒去皖，怅然寄诗二章，即次范之九日宴集诗韵 其一", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "追逐云龙亦快哉，兵戈天地洗深哀。", 
            "开襟世泽通家好，和韵江城旧雨来。", 
            "落叶忽惊词客座，离亭难进故人杯。", 
            "高情风雅应教续，踯躅吟诗蹇劣才。"
        ], 
        "title": "闻范之仓卒去皖，怅然寄诗二章，即次范之九日宴集诗韵 其二", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "负疴觞客真名士，不遣呻吟入好诗。", 
            "浊浪自愁高枕听，疮痍何用折肱医。", 
            "吾徒醉饱忘千劫，君子康强乐四时。", 
            "一笑此间乾净士，禁严那许俗人窥。"
        ], 
        "title": "范之觞客，时有微恙未成诗，越日持新篇索和，次韵", 
        "type": "律诗", 
        "yun": "支"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "秧田水渴怨常晴，毒海滔天万恶声。", 
            "咄咄相煎亦太急，苍苍何事苦无情。", 
            "腐儒文字空悲咤，故国山河任毁成。", 
            "江上诗翁酬唱好，可容稳坐大江平。"
        ], 
        "title": "苦旱不雨，又伤国祸，适读铸秋、艺叔江上唱和诗，遂次韵成句", 
        "type": "律诗", 
        "yun": "庚"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "可堪作孽是苍天，吴楚萧条劫火然。", 
            "亲旧相逢头尽白，波涛且喜命能全。", 
            "飘风烈烈三千界，名世遥遥五百年。", 
            "痛饮狂谈得今昔，明朝唳鹤又惊传。"
        ], 
        "title": "雪楼来皖，同人宴于酒楼，季野有诗，次韵", 
        "type": "律诗", 
        "yun": "先"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "金玉斯文刍狗轻，可伤地坼与天倾。", 
            "正当泥醉高人处，敢诩鸥閒避世名。", 
            "风雨潇潇孤枕卧，情怀浩浩大江横。", 
            "如何小极供诗料，出书行将似客卿。"
        ], 
        "title": "已巳元宵前，范之、铸秋先后约为春酒之会，予偶患腹疾，均未赴，乃两君酒后赋诗见嘲，次韵和之", 
        "type": "律诗", 
        "yun": "庚"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "秋花宁复似春红，赫赫儿曹任笑翁。", 
            "高阁六经终是腐，芳兰九畹孰成丛。", 
            "漫愁煮石无新味，终喜传家有素风。", 
            "铁骨冰心判一醉，犯寒正好气如虹。"
        ], 
        "title": "石工家之约，丹石叠诗促赴，寓旨深远，兴感无端，有“莫待严寒独杖筇”句，今反其意，依前韵再和", 
        "type": "律诗", 
        "yun": "东"
    }, 
    {
        "author": "尤翔", 
        "era": "近现代", 
        "subtype": "五言律诗", 
        "text": [
            "此去路悠悠，乡心搅客愁。", 
            "浪推舟上下，山逐水沉浮。", 
            "彻夜惟闻雨，长途易感秋。", 
            "临风增怅触，沧海正横流。"
        ], 
        "title": "台州道中遇雨", 
        "type": "律诗", 
        "yun": "尤"
    }, 
    {
        "author": "尤翔", 
        "era": "近现代", 
        "subtype": "七言律诗", 
        "text": [
            "胸怀落落几人知，潦倒天涯有所思。", 
            "自古热肠多涕泪，于今媚骨合时宜。", 
            "诗坛岑寂君能续，逆境纷呈我不支。", 
            "寄语三台社里客，刘郎返后已无诗。"
        ], 
        "title": "寄凭岩并示三台诗社诸子", 
        "type": "律诗", 
        "yun": "支"
    }, 
    {
        "author": "孔馨亭", 
        "era": "近现代", 
        "subtype": "七言绝句", 
        "text": [
            "术精德重孰如公，济世活人真可风。", 
            "秘授青囊传后辈，象贤今喜一般同。"
        ], 
        "title": "和张树筠先生咏怀二首 其一", 
        "type": "绝句", 
        "yun": "东"
    }, 
    {
        "author": "孔馨亭", 
        "era": "近现代", 
        "subtype": "七言绝句", 
        "text": [
            "兄弟怡怡羡此翁，治家有法乐无穷。", 
            "那知棣萼联芳日，与向萱堂尽孝同。"
        ], 
        "title": "和张树筠先生咏怀二首 其二", 
        "type": "绝句", 
        "yun": "东"
    }, 
    {
        "author": "孔昭绶", 
        "era": "近现代", 
        "subtype": "七言绝句", 
        "text": [
            "月锁云端不放来，拟凭剑气一冲开。", 
            "男儿手具回天力，洗净秋痕照九垓。"
        ], 
        "title": "中秋无月感怀", 
        "type": "绝句", 
        "yun": "灰"
    }, 
    {
        "author": "汪东", 
        "era": "近现代", 
        "subtype": null, 
        "text": [
            "小园西。", 
            "小楼低。", 
            "破晓凭阑仍袷衣。", 
            "雁群飞。", 
            "雁群飞。", 
            "南去北来，家书曾付伊。", 
            "红笺凝处鹃声咽。", 
            "红旗飘处风威彻。", 
            "好秋时。", 
            "好秋时。", 
            "重睹雁行，何由君不归。"
        ], 
        "title": "梅花引", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "隔户惊看手可招。", 
            "天风吹处语偏遥。", 
            "置身微觉太孤高。", 
            "闻道围棋消永日，何如连句咏秋宵。", 
            "梦魂飞逐曲江涛。"
        ], 
        "title": "浣溪沙 戏简湖帆", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "杖策倚层楼。", 
            "新凉体少瘳。", 
            "浦江边、灯火漂浮。", 
            "不见素娥宫殿影，浑忘了、是中秋。", 
            "聚处即良俦。", 
            "欢然话未休。", 
            "道无端、鬼瞰神州。", 
            "一弹便摧妖鸟翼，谈笑顷、固金瓯。"
        ], 
        "title": "唐多令 中秋夜病院即事", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "旧隐青溪深处，镜展流波，云飞高阁。", 
            "新来多病，朝暮自垂轻幕。", 
            "追怀梦影，黯然无绪，步屐苔生，单衣寒薄。", 
            "剩有笺分凤纸，暗写绸缪，题记犹遍阑角。", 
            "世事忽看变态，击来渐识情味恶。", 
            "纵使丹忱在，怨青蝇谗口，恩共金铄。", 
            "啼珠匀脸，悒悒背灯双落。", 
            "断茧抽丝难制锦，但缠绵盈握。", 
            "此冤怎诉，无个人问著。"
        ], 
        "title": "丹凤吟 和清真韵", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "绿阴原比花时好。", 
            "无人解、杜牧伤春怀抱。", 
            "清露滴珠槃，正绮筵开了。", 
            "事往情牵烦寄语，系燕足、音书谁到。", 
            "愁觉。", 
            "想寒衾、欹枕不觉催晓。", 
            "红豆撷取相思，问盈筐、何似珍珠环绕。", 
            "照座月初三，伴玉人歌笑。", 
            "瘦减腰围新病起，怅未斟、螺杯同釂。", 
            "休恼。", 
            "待客馆春回，花间遇巧。"
        ], 
        "title": "珍珠帘 湖帆示大酺词，不能和也。作此以广其意", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "威棱四惮气逾振，建国十三春。", 
            "丈室何妨示疾，高歌依旧如神。", 
            "纤云尽扫，华灯夺彩，火焰翻新。", 
            "幻出半空花树，飞来匝地星辰。"
        ], 
        "title": "朝中措 国庆夕从病院楼上望广场烟火作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "翠微高处拂云归。", 
            "又是一年期。", 
            "西风仍似年年恶，搅天涯、木叶惊飞。", 
            "谁信巴蕉荏弱，森然独障狂威。", 
            "黄花原有傲霜姿。", 
            "化作锦千丝。", 
            "人天万事皆翻覆，料须臾、寒暑潜移。", 
            "白帝金行在手，东皇不许施为。"
        ], 
        "title": "风入松 壬寅九日作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "梅径香浮远，松寮月上迟。", 
            "人间清境适逢之。", 
            "试问料量何物最相宜。", 
            "酒熟唯共鼻，茶甘不上眉。", 
            "千钟百榼任君持。", 
            "我自无愁可解并无诗。"
        ], 
        "title": "南歌子 余绝饮已久而仍嗜茶，有酒徒诤余，戏答", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "陆墓山边庐舍外，小桥横跨通津。", 
            "田家三五自成村。", 
            "鸦争邻屋树，犬吠隔溪人。", 
            "梦里忽寻年少迹，凄凉独拜荒坟。", 
            "老农闲话近知闻。", 
            "松楸连稼密，蔬果逐时新。"
        ], 
        "title": "临江仙 四十余年前至溪口扫墓，行村落间，偶得犬吠隔溪人五字，而久不能属对，遂置之。顷家居养病，有坟客宋姓者来，述及先栊近状，谓隙地皆种蔬矣，联忆旧句，缀成此词", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "永夜思心不可降。", 
            "有时飞梦过吴江。", 
            "一楼静压波浪碧，圆月中函镜影双。", 
            "看曙色，透寒窗。", 
            "惊涛恰是晓钟撞。", 
            "丹青幸著吴生笔，摄取新词侑玉缸。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "嘉陵江畔。略迹论心时恨晚。", 
            "小驻汪山。为看梅花尽日閒。", 
            "老犹健在。翰墨奇勋应自爱。", 
            "咫尺江城。却喜题诗送我情。"
        ], 
        "title": "减字木兰花 尹默赐题寄庵词卷二首，次韵述谢 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "镜花波月。传恨空中聊可说。", 
            "世事更新。易俗移风要有人。", 
            "曾经沧海。删剟闲情无复在。", 
            "鼓舞湖山。又赖殷勤拂短弦。"
        ], 
        "title": "减字木兰花 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "帷幕香浮，正照眼琼蕤，误疑晴雪。", 
            "邓尉尝探胜，趁石栏、斜步矜痕先折。", 
            "拟写清标，争奈得、霜风寒冽。", 
            "倩梦魂留，徘徊四绕，恨无蜂蝶。", 
            "回首到池旁，有横枝交互，峻阁重叠。", 
            "一桁朱帘揭。", 
            "恣酒行无算，缓歌新阕。", 
            "两种情怀，忍自诩、评量风月。", 
            "届太平年，春期烂漫，万家欢彻。"
        ], 
        "title": "梅香慢", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "横塘路。", 
            "恁隔水、密种垂杨树。", 
            "年年二月春风，交拂黄鹂鸣处。", 
            "千帆过也，还掠取、春声入遥浦。", 
            "怎无端、絮卷花飞，送春人又先去。", 
            "吴中自昔繁华，传佳事、词人往往星聚。", 
            "可忆垂虹吹箫客，曾自按、新词妙舞。", 
            "须臾变、恩情两绝，剩堪向、红笺觅旧语。", 
            "想如今、细数前缘，半生谁是欢侣。"
        ], 
        "title": "尉迟杯 和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "病树前头万木春。", 
            "万花围绕病中身。", 
            "我与香山参此谛。", 
            "同异。", 
            "香山牢落我欢欣。", 
            "自检平生盈箧字。", 
            "无悔。", 
            "扬班未必掩周秦。", 
            "鼓吹休明终有事。", 
            "何至。", 
            "狂抛心力作词人。"
        ], 
        "title": "定风波 病中检旧稿作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "羸病新知白发增。", 
            "未妨春气透疏棂。", 
            "小园梅蕊已含馨。", 
            "伏枥尚存千里志，培风终拟九霄行。", 
            "莫将修短论余生。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "我病何曾病众生。", 
            "国威民力日飞腾。", 
            "斗争元只为和平。", 
            "善颂喜闻君子语，春台愿与众人登。", 
            "无边岁月永康宁。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "日月风云皆变色。", 
            "物效其能，我亦思陈力。", 
            "愤悱自然忘饮食。", 
            "那将閒事横胸膈。", 
            "付与华陀轻一割。", 
            "稍验丹忱得。", 
            "宛转十三针线迹。", 
            "此中贮有情千亿。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "急雨打疏棂。", 
            "终夜长醒。", 
            "逢时偏叹百无成。", 
            "拟学吴儿肠木石，思绪难平。", 
            "春去未关情。", 
            "花落无声。", 
            "閒谈节物始心惊。", 
            "睡过花朝并上巳，睡过清明。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "断云尚滞天半，沈阴十日，寒意生庭户。", 
            "更箭激酸风，柝铃凄语。", 
            "素衾空叠，香篝未暖，夜长和影相偎，乱愁千缕。", 
            "念绣阁、深盟竟谁主。", 
            "泪痕枕畔点点，别鹤慵弹，病鸾羞舞。", 
            "漫独下、芳阶留连私步。", 
            "翠萝升壁，苍苔掩径，树头已是花稀，乳莺啼苦。", 
            "问春色、漂流向何处。", 
            "倦旅。", 
            "惟是闷酌春醪，闇吟愁赋。", 
            "楚峡迢遥更无路。", 
            "想行云、朝暮自有神仙侣。", 
            "帘半捲、隐隐瞻鸾驭。", 
            "露寒清影吹箫去。"
        ], 
        "title": "夜半乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "珠帘不捲。", 
            "燕子归来晚。", 
            "惟有幽花长作伴。", 
            "春暮自成悽惋。", 
            "年年纫佩流馨。", 
            "凭他寄怨湘灵。", 
            "犹恐孤芳易歇，明朝雨满空城。"
        ], 
        "title": "清平乐 盆中植蕙数本，春晚作花，娟娟可爱，对此有怀，弥增凄恋", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "瘦竹通桥，垂杨萦路，步绕回堤千转。", 
            "屐齿苔痕，任东风吹遍。", 
            "最惆怅、几日轻寒薄暖。", 
            "天气、嫩绿繁红偷换。", 
            "崔护重来，隔桃花人面。", 
            "记当时、暗结秦箫伴。", 
            "空回首、事逐轻烟散。", 
            "一片芳草斜阳，惹天涯幽怨。", 
            "判今宵、梦怯残镫馆。", 
            "梁閒燕、转侧闻长叹。", 
            "剩怜取、一寸春心，系连环不断。"
        ], 
        "title": "拜星月慢", 
        "type": "词", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "空自温馨空自热。", 
            "百折千磨，只为今天设。", 
            "纵使此心明似月。", 
            "也应愁照销魂别。", 
            "行过花前肠百结。", 
            "人见红英，我见啼鹃血。", 
            "愿历恒河千万劫。", 
            "诗魂不改清如雪。"
        ], 
        "title": "明月生南浦（少年时作）", 
        "type": "词", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "归后便须酣睡，醒后便须沉醉。", 
            "百计遣芳华，无奈别离滋味。", 
            "憔悴。", 
            "憔悴。", 
            "人在天涯知未？"
        ], 
        "title": "如梦令（少年时作）", 
        "type": "词", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "铁错铸成终不悟。", 
            "前途举目皆岐路。", 
            "愁看青青杨柳树。", 
            "留不住。", 
            "荼荼已送春魂去。", 
            "独对寒灯天欲曙。", 
            "吟情乱涌凄凉句。", 
            "卌载离心谁与诉？", 
            "千百度。", 
            "沉哀埋向心深处。"
        ], 
        "title": "渔家傲 深夜", 
        "type": "词", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "带香泥，几回穿绕空庭。", 
            "日暮倦羽偎寒，何处是雕楹？", 
            "拟借一枝南内，奈汉宫倾国，久妒轻盈。", 
            "念旧巢千里，山遥水远，雨驿风程。", 
            "莺啼竟日，鹃声满地，同是飘零。", 
            "软语呢喃，还欲把，洛花幽怨，说与金铃。", 
            "茅檐梦稳，纵画梁，无意经营。", 
            "又柳岸，正红襟似血，斜阳玉剪，飞入春晴。"
        ], 
        "title": "湘春夜月 燕（原议定题）", 
        "type": "词", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "又含愁，几番灯侧低徊。", 
            "纵使立尽寒宵，谁与诉幽怀？", 
            "永忆那年明月，照钿车遥去，不照归来。", 
            "漫向花哽咽，花如解事，花也成灰！", 
            "悠悠往事，温馨宛洛，婀娜蓬莱。", 
            "绝代钟情，当此际，雪晨霜夕，都付金罍。", 
            "欢轻恨重，更那堪，春水亭台。", 
            "绿盎里，但清华自赏，风流让与，香国红梅。"
        ], 
        "title": "湘春夜月 水仙花畔偶成（自选题）", 
        "type": "词", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "山河举目，风景似当年。", 
            "相逢处，翻疑梦，未成欢，转凄然。", 
            "别意何从诉？", 
            "万千绪，唯一语，君莫笑，清歌断，旧盟寒。", 
            "琴剑飘零，不换人间世，只换朱颜。", 
            "抚青衫泪湿，谁与住鸣弦？", 
            "且向芳筵，醉君前。", 
            "正匈奴入，家山破，烽火急，满中原。", 
            "泰岳倒，长淮沸，帝京残。", 
            "遍腥膻。", 
            "一发兴亡际，坛欲圮，鼎重迁。", 
            "东南事，凭谁仗，挽狂澜？", 
            "我亦请缨无路，今古恨、报国艰难。", 
            "又酒酣无语，低首看龙泉。", 
            "长夜漫漫！"
        ], 
        "title": "六州歌头 冯肇庆自新疆归", 
        "type": "词", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "秦岭蜿蜒势欲回，丈夫株守复何为？", 
            "五原风色方酣战，三峡江流正突围。", 
            "南渡泪，至今垂。", 
            "神京钟簴已全非。", 
            "情人家国三重恨，窗外嘉陵沸怒雷。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "仇埰", 
        "era": "近现代", 
        "subtype": null, 
        "text": [
            "目送芳华，心随画楫，软风疏雨湖天。", 
            "听取黄鹂，唤春悤度今年。", 
            "倦游词客联翩，写西泠递付吟筵。", 
            "瞋帘痴燕，黏堤怨绿，图本争传。", 
            "惜花人往，移水舟新，再来胜侣，寄感依前。", 
            "流光复尔，嗟非旧日青山。", 
            "愁入鸥边，好楼台拆绣堪怜。", 
            "会凭栏，无穷幽绪，只问啼鹃。"
        ], 
        "title": "夏初临 题西湖饯春图", 
        "type": "词", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "荔枝湾上波声急，瑽琤似鼓湘灵瑟。", 
            "月涌澄潭镜影清，星临平野珠光出。", 
            "闻道江山数百年，不拘一格降婵娟。", 
            "书窗隐约杨花影，吟稿商量柳叶笺。", 
            "南冥有女凌波立，万卉凝香扑裙叶。", 
            "小字呼来却唤鱼，新妆理就能羞蝶。", 
            "羊城巾帼擅雄风，水国生涯巧笑中。", 
            "玉树修名双美具，珠江灵气一身钟。", 
            "豆蔻芳华刚十六，生逢蜗角争蛮触。", 
            "剑舞难消意气豪，弦歌不觉光阴倏。", 
            "神京新起妙高台，羽檄星驰选俊才。", 
            "未解功名将脱颖，剧怜成败尚猜枚。", 
            "澄澜划破明珠溅，彩云一线驰如箭。", 
            "大地风雷决死心，中天日月开生面。", 
            "华清池水漾芳温，鲛女销残帝子魂。", 
            "风里落花春有梦，雨中飞燕水无痕。", 
            "嫣红上颊匀轻晕，闲人浪惹失颜愠。", 
            "妩媚犹存虢国风，温柔莫向杨家问。", 
            "银杯镂字赠双成，十里天衢揽辔行。", 
            "江左枣梨镌姓字，岭南桑梓羡恩荣。", 
            "神州隔海春雷震，又报邻邦开远运。", 
            "黄种图强肯后人，红颜崛起争先奋！", 
            "岛国风情漫惹愁，此行宁为事芳游？", 
            "请缨小试沧浪水，抽剑思裁日夜流。", 
            "驰道频催金勒马，英雄未许淆真假。", 
            "战火燃眉黯日星，狂澜攘臂惊夷夏。", 
            "飞塔鸣钟日未曛，旗开万国鼎三分。", 
            "雪骢蹴笛凝香雾，风鸽牵罗化锦云。", 
            "碧波无复清澄底，鱼龙溷迹风涛里。", 
            "破阵兰陵仗女兵，先驱柳浪同儿戏。", 
            "红妆禹甸迥无伦，番女蛮娃尽后尘。", 
            "九州讴咏归名下，一代丹青照海滨。", 
            "百战归来名字重，万人空巷春城动。", 
            "红缨耀日剑光寒，翠帜摇风花气拥。", 
            "凤鼓龙箫殷若雷，游人都是看花来。", 
            "日边弄影输红杏，雪里清标识素梅。", 
            "急流勇退谈何易，忽听笙歌喧北地。", 
            "铁骑遥颁露布来，玉人更把云裳理。", 
            "江城南翼拱京师，十万明灯夜不知。", 
            "全胜萧墙方北定，窥边胡马又东驰。", 
            "莫道女郎殊吉士，读书喜断兴亡事。", 
            "霄汉常存木铎心，云泥不懈长缨志。", 
            "涉世才知万事非，难凭肉食仗安危。", 
            "东林有石天方醉，北阙无书梦已灰！", 
            "歌声夜彻浔阳岸，江头蹀躞空肠断。", 
            "此役惟遗画虎讥，官场那敢燃犀看。", 
            "先是：重瀛奏凯初，芳声遍播海东隅。", 
            "已借鲤鱼通贡水，更随鸿雁上匡庐。", 
            "后来邺下流言起，流言竟中云英姊。", 
            "浇俗相传未必真，采风纪事翻成史。", 
            "庐山高处接云烟，开府洪都尚少年。", 
            "百诺传呼新富贵，万方多难此留连。", 
            "偶际春人来逆旅，羽衣如雪飘飘举。", 
            "紫塞烟尘警寇氛，兰桥谣诼谐仙侣。", 
            "侠骨柔肠未解羞，从来家国重恩仇。", 
            "八驺只擅谋身计，百炼何劳绕指柔。", 
            "还君一束梅花结，九州铸错真成铁！", 
            "小妹犹虚玉镜盟⑾，使君自有金钗列。", 
            "春池吹皱漫相干，蜚语飞来涤污难。", 
            "防川自写陈情表，拜月谁诬乞巧盘？", 
            "骓欲逝兮时正利，涛笺暗托飞鸿寄。", 
            "春花秋月岂君凡，白石青松知妾意。", 
            "含嗔江上泛轻航，一夜鸣筝沸建章⑿。", 
            "眉黛不描时式样，口碑偏满少年扬。", 
            "寂寞昭陵陵下路，一朝车骑喧如堵⒀。", 
            "宝瑟新调静女诗，瑶池正看天魔舞。", 
            "蝶拥莺围意不禁止，几人修竹进曹箴⒁。", 
            "执鞭孰遣樊迟御，行路犹知司马心⒂。", 
            "播音直使诸公愧，蛾眉解滴新亭泪⒃。", 
            "髫龄爱诵木兰诗，长大心萦荀灌骑。", 
            "肯俯幽兰就草莱，可怜鹓鹭枉追陪！", 
            "朱门棨戟心无睹，钿盒隋珠意不回。", 
            "结束铅华归去好，东风让与闲花草。", 
            "翠袖轻辞白下门，香旌遥指春申道。", 
            "春申仕女本多情，雷走香车夹路迎。", 
            "舞榭花酣银管酽，歌筵珠啭玉杯莹。", 
            "画舫连桡东去久，高桥堤上千人走⒄。", 
            "横海英风逐鹿姿，伏波妙技降龙手。", 
            "皓腕纷飞星眼融⒅，青丝斜挽浪花浓。", 
            "情深绿水身难主，力尽清波泪欲融。", 
            "春江水冷罗衣薄，故园待践归来约。", 
            "惊鸿掠影入潇湘，小凤留芳重京洛。", 
            "春申江上水悠悠，泛起人间万斛愁！", 
            "青鬟岭外音书杳，黄耳夭涯道路遒。", 
            "风华自昔终尘土，花开花谢无人主！", 
            "何似新词付五弦，倘留佳话传千古。", 
            "枉抛心力军名姝，二十华年此故吾。", 
            "才愧江东名士鲫，诗成南国美人鱼。", 
            "村讴呕哑难为读，韩潮苏海惭枵腹。", 
            "唱彻诗坛下里声，可怜腾笑杨花曲。"
        ], 
        "title": "杨花曲（少年时作）", 
        "type": "古风", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "羊城西去百余里，红英漾雾连香起。", 
            "远岫新匀近郭青，垂杨温扫滨湖紫。", 
            "楼台歌舞沸笙箫，仕女裳衣擅罗绮。", 
            "周道银鞍骋雪骢，卢家玉碗呈霜鲤。", 
            "榕树阴浓听鹧鸪，旧时开府隶苍梧。", 
            "天文牛织分星野，地势龙蟠近汉都。", 
            "千秋尚见洪荒迹，云封幽谷深千尺。", 
            "天地英华日月精，化为清气钟文石。", 
            "青山割得紫云回，端为名场重异才。", 
            "渤海贡来金作骨，蔡州雕就玉为胎。", 
            "凤咮身价文章伯，龙尾头衔翰墨材。", 
            "一自化身归几案，并来文苑助风雷。", 
            "修文往事风华在，应运新天日晷开。", 
            "南冥代有良工出，锋芒圭角依乾律。", 
            "绝技中原负重名，精心后历求佳质。", 
            "海国惊涛泊燕樯，邻邦重价求鸿笔⑾。", 
            "碧玉曾闻守墨能，黄金不为量珠恤。", 
            "大师一代几传灯，弟子卅年真入定⑿。", 
            "吴刀挑法绍名宗，“雪浪”“涵星”各擅容⒀。", 
            "韩干师徒工画马，李膺门第羡登龙⒁。", 
            "纷纭众口无凭据，师门不抱青蓝虑。", 
            "慧来谁堪第二人，成各每谢无双誉。", 
            "若非老凤都新声，安得冥鸿成远翥。", 
            "继武名扬北户书⒂，翻新技擅西江路。", 
            "由来同气惜惺惺，忽报棋坛起震霆⒃。", 
            "岛国旌旗兵气涌，洛京风雨剑光暝。", 
            "军前月冷青虬尾⒄，岭表风传白燕翎⒅。", 
            "浩浩海波鲸雾黑，茫茫天幕蜃云腥。", 
            "澶渊孤注伤垒卵⒆，即墨重围畏建瓴。", 
            "王师甲帐撤幽燕，五路征辽失道还⒇。", 
            "棋局长安惊虎视，刀光六合警狮眠。", 
            "后来鼎簴还中土，满地风雷付逝川。", 
            "晋室军回三舍矢，汉家业复五铢钱。", 
            "惊魂往事从头数，哀兵奋起如虓虎。", 
            "一局玄黄独自擎，两奁黑白伊谁主？", 
            "河山夙怨本难消，朝野殷夏方共睹。", 
            "壁上缨寒赵国旗，车前辙乱齐人鼓。", 
            "投鞭儿辈竟摧秦，采石儒生终破虏。", 
            "三箭威扬虎帐弓，五丁力贯蚕丛斧。", 
            "喧天笳鼓汗家营，一夜京华享盛名。", 
            "身共六军还北阙，心怀三户报东瀛。", 
            "屠龙岂有回天手，九霄列祖威灵佑。", 
            "暖入乡邦十亿心，春生父老三巡酒。", 
            "东风消息到端州，胜侣星湖忆旧游。", 
            "棋砚同文非异路，鼎钟相应有前由。", 
            "乾坤自古无长胜，板荡九边粗北定。", 
            "载籍宁遗汗血功，论交那惜琼琚赠。", 
            "南唐旧重西坑绿，龙湫自选荆山玉。", 
            "厚谊原从报国心，豪情共唱长征曲。", 
            "绿云尺五剧清妍，艺海珍闻有纪年。", 
            "妃子捧来唐苑石，谪仙吟罢汉宫篇。", 
            "由来异代风流迹，每借才人韵事传。", 
            "砚石龙香添旧谱，棋枰貂锦竞先鞭。", 
            "盛世新风书不足，江山正续东华录。", 
            "意气难为书笔描，篇章窃畏诗人瞩。", 
            "未尽微忱意不安，僧繇才识点睛难。", 
            "青青一勺端溪水，夜半丰城剑影寒。"
        ], 
        "title": "端州巨砚行", 
        "type": "古风", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "清议当时未觉偏，山颓海啸始茫然。", 
            "口诛倏愧蛙鸣井，皮相难窥鹤在天。", 
            "捋虎已判甘死报，攀龙终不冀生还。", 
            "男儿草芥黄金印，但使无惭九朝前。"
        ], 
        "title": "读戊戌变法史料 其二", 
        "type": "古风", 
        "yun": "先"
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "骊山地近终南脉，倒影华清松岫碧。", 
            "浪涌樊川北斗摇，峰回太华南箕坼。", 
            "路循周道见重峦，桥傍灞陵依古驿。", 
            "堤边褐石绕垂杨，陇上青蹊长新麦。", 
            "烦停野老掌中杯，问是秦皇身后宅。", 
            "山川王气隐龙兴，史册书年感驹隙。", 
            "戎衣有国古无伦，遗迹荒邱事岂真？", 
            "地下军容惊海宇，关中兵燹忆烟尘。", 
            "森严方位鱼鳞阵，环身犀甲横霜刃。", 
            "虎贲牙爪帝干城，貂锦股肱邦重镇。", 
            "鼙鼓军魂日月昏，旌旗战影风霆迅。", 
            "卒伍分行界六师，声威接壤凌三晋。", 
            "严邑方今胜迹留，游人思古诗魂震。", 
            "若使当时赦术鞅，后来何处王韩信？", 
            "千古兴亡事已休，几人慷慨几人愁？", 
            "生民久历盈千劫，真史常迟数十秋。", 
            "仪制变夷初用夏，苞茅不贡已无周。", 
            "终看六国销钟簴，来为三秦晋冕旒。", 
            "忆昔“春秋”争霸业，秦人处寺同蛮貊。", 
            "左衽犹堪主坫坛，边陲未许参盟歃。", 
            "先朝高瞩并西戎，献、孝英图累叶隆。", 
            "箸借应侯良策定，坐令季子辩才空。", 
            "事复穆公三舍耻⑾，局开禹甸九州同。", 
            "旌旗电闪出函关，五国车徒进退难⑿。", 
            "避垒已摧难死战，城池虽陷冀生还。", 
            "西秦诸将皆无敌，中原到处闻锋镝。", 
            "执梃谁堪挞胜兵⒀，开门竞献输诚檄⒁。", 
            "回首分封事可悲⒂，成周枝叶尽离披。", 
            "颍川设治韩先灭⒃，上党无依赵已危⒄。", 
            "魏楚相纵迁列鼎，燕齐步武树降麾。", 
            "自是庙谋多失计，固知天意许潜窥。", 
            "却笑纵横空桀犬，无劳成败卜蓍龟。", 
            "咸阴謦咳主风云，年少新皇念旧勋。", 
            "相业未收文信邸⒅，兵权曾付武安君⒆。", 
            "十年变法人思战，六国交攻约已分⒇。", 
            "群雄蜗角尚干戈，成败纷纷计已讹。", 
            "太息谗言诬李牧⒇，奈何衰老弃廉颇。", 
            "百年赤县烽烟急，万里苍生涕泪多。", 
            "完璧几曾销战伐，建瓴何地限山河？", 
            "登陴士气雄虓虎，破阵国容幸肃鹳鹅。", 
            "榆塞师行如捕兔，棘门儿戏等飞蛾。", 
            "谁知全胜操金券，却为倾城陷网罗。", 
            "事缘、奸侩多奇智，往来货殖邯郸市。", 
            "买得婵娟媵吕门，窃名相父污嬴氏。", 
            "世问龙种无人识，深锁宫闱闻鬼蜮。", 
            "未妨垂拱正衣裳，渐以骄盈轻社稷。", 
            "弃市方惊偶语诛，坑儒又听含冤殛。", 
            "帝业徒偿暴主心，农时不惜耕夫力。", 
            "斯民无计避征徭，汝俑何心甘羽翼。", 
            "阿房突兀起云中，亘古皇家第一宫。", 
            "覆压关河三百里，缦回楼阁几千重。", 
            "长桥拔岸生朝雾，复道横空电霁虹。", 
            "太乙作屏山影淡，渭川为沼水波溶。", 
            "东溟南服摧齐楚，府库精英方竞取。", 
            "韩魏经营辇后宫，赵燕营横成荒圃。", 
            "独夫耀武古来同，万世皇干莫予侮。", 
            "大泽防秋起义师，名园一炬成焦土。", 
            "螽斯绍衍成春梦，可怜兵俑难愚众。", 
            "地下坑时意自矜，关中破日成何用。", 
            "偶际因缘事腾游，凭栏良久望貔貅。", 
            "纵使疆场先破阵，要论门第始封侯。", 
            "长平一夜妖风劲，四十万人齐并命。", 
            "莫将刀俎怨沙虫，自是戎行遵号令。", 
            "无言转觉心情肃，对兹异事眉双蹙。", 
            "不见雄资见别离，未闻同泽闻悲哭。", 
            "三千甲士泪如丝，十二军书名在牍。", 
            "小妇深闺梦里人，双亲老泪心头肉。", 
            "当年竟海起长城，夜月燕山战鼓声。", 
            "灞水桥边垂老别，杜陵原上望乡情。", 
            "兵凶命贱忧来日，地阔天长涉去程。", 
            "可怜汗血铁衣透，知否助姬还助纣？", 
            "什九捐生责孰尸，万一还家岂天佑。", 
            "拯民饥溺又何人？丰沛笳声动九垠。", 
            "华夏衣冠争戴汉，咸阳箫鼓庆驱秦。", 
            "天下由来归有德，当年解放思吾国。", 
            "噬人鲲浪扑天寒，卷地狼烟遮日黑。", 
            "长征兆见出河图，底定功成靖荧惑。", 
            "大陆今犹警宴安，中华久不闻兵革。", 
            "长安秋雨夜潇潇，流落珠崖想胜朝。", 
            "破碎金瓯龙戏曲，艰难玉帛凤衰谣。", 
            "赧王迎马忠谋拒，微子牵羊宿怨消。", 
            "奕奕人心终向顺，悠悠天命正归尧。", 
            "回首岐山呜鸑鷟，王土莫非尊正朔。", 
            "同气终须念室家，薄言底事听谣诼？", 
            "他乡凝伫望沧溟，故国相思隔山岳。", 
            "合浦端应徙孟珠，楚山岂有分和璞？", 
            "低徊俑阵感难禁，又见当年剑戟林。", 
            "心情每忆车前鉴，影事宁忘座右箴。", 
            "春风两岸怀人夜，明月中宵去国心。", 
            "萁豆诗成龙裔惋，荆花情重鹡鸰深。", 
            "猿声伫听多离绪，雁字行看报好音。", 
            "星球又见新奇迹，声名欲并长城席。", 
            "混一车书付往尘，大千事物留先泽。", 
            "南北东西画图，欧非美澳纷游屐。", 
            "漫颂丞民小雅章，江山非复旧炎黄。", 
            "年马首瞻三辅，一代龙旌照八方。", 
            "斗室风云诗作阵，洪炉天地酒为邻。", 
            "灯前读竟三秦史，冷月秋衾晓梦长。"
        ], 
        "title": "秦俑行 参观秦兵马俑陈列馆，江山兴感，返京后成此", 
        "type": "古风", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "影误杯蛇，谣惊市虎，纷纷末日流言，报道欃枪，冲向巨星前。", 
            "风传一击雷霆震，看举世成尘飞满天。", 
            "却今朝事后，平安无恙，依旧山川。", 
            "亿万星河此夜，银辉远相明灭，何际更何边？", 
            "千秋此谜何时解？", 
            "算惟有勤参我佛禅。", 
            "叹沧溟一粟，人生何事，哀乐年年。"
        ], 
        "title": "送入我门来 咏彗星撞击木星", 
        "type": "古风", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "乾坤灵气东南烈，卿云记盛临新叶。", 
            "北渚秋烟逐去鸿，南湖夜雨哀啼鴂。", 
            "剑石犹留万古痕，琴台未化千年雪。", 
            "天上愁深世未知，人寰缘尽春长诀。", 
            "吴江幽梦已成尘，三生不碍留芳洁。", 
            "浩劫吟坛古所无，词仙解托异凡躯。", 
            "檀云幻影千秋恨，薤露讴吟万众俱。", 
            "别有因缘归我佛，长留津逮启吾徒。", 
            "莲池谪满凭归去，证果伤心与众殊。", 
            "长江三镇咽喉地，建瓴南北窥吴冀。", 
            "水陆环回任往来，楼台栉比繁声利。", 
            "浩浩波涛去不回，茫茫宇宙生如戏。", 
            "腥雾长天绛阙寒，惊雷平地清都閟。", 
            "始祸城狐尚可原，横行市虎应难避。", 
            "零落探骊起凤辞，凄凉殒玉沉珠记。", 
            "采竹南山写悼诗，芳魂何处书难寄。", 
            "碧血长街事已遥，书香门第溯前朝。", 
            "居停剧邑繁支盛，交往清流令闻昭。", 
            "有女谢庭争抗手，几人班笔亚垂髫？", 
            "汹涌才华宁有际，洲源原出浙江潮。", 
            "过眼驹阴往事驰，执经同受梦秋词。", 
            "清沾月露成初作，格袭冰霜继本师。", 
            "溅泪花时归进酒，荡胸云影付吟诗。", 
            "情疑湘水同舟日，事证屯溪却扇诗。", 
            "三年尽得风诗秘，春雨无声润绿枝。", 
            "时势开张文运启，诗词五四萌新体。", 
            "妇孺同知白话优，典书竞事繁文洗。", 
            "革旧终难世所容，创新每陷人纷诋。", 
            "倘今残籍见《诗帆》，当时定是中流砥。", 
            "时逢东寇连兵挟，横磨出匣邀同猎。", 
            "白日寒生柳塞旗，乌云势压榆关堞。", 
            "风雪难存冻雀枝，舆图正食春蚕叶。", 
            "血战孤城告合围，羽书连驿闻相接。", 
            "江山不待后人愁，已是安危迫眉睫。", 
            "人生禁得几回肠？家国深仇到女郎。", 
            "辗转舟车怜荏弱，迷离风雨记仓黄。", 
            "好合百年谐伉俪，飘零三曲咏流亡。", 
            "因忆少陵中岁日，哥舒败战潼关失。", 
            "旌期蜀道正萦纡，鼙鼓渔阳空战慄。", 
            "未肯低头侍禄儿，间关西上依唐室。", 
            "同心高节踵先贤，故国无家远播迁。", 
            "清露一肩吴郡月，狂飙千里蓟门烟。", 
            "双栖未有安巢借，孤往宁辞敝屣穿。", 
            "龙塞边声萦旅梦，蚕业山色伫吟篇。", 
            "瞿塘波浪巫峰雾，同护江陵上水船。", 
            "峨眉卉圃添兰芷，香云泻入西川史。", 
            "此后才名四十年，当时故国三千里。", 
            "词苑分藩事有无，明珠耀目从今始。", 
            "绿杨城郭花千树，传烽不到梁州路。", 
            "流寓难消敌忾心，伤时只合随缘住。", 
            "岷江锦水自分流，画眉有恨空辜负。", 
            "秋风剑外草离离，北定中原未可期。", 
            "客里沧桑归鬓发，吟边花草幻旌旗。", 
            "多才自古多忧患，天道无情未足奇。", 
            "芙蓉独领秋江碧，词场门户纷停绎。", 
            "璇玑心力见回文，坛坫鬓眉甘避席。", 
            "偶然抒兴倚新声，行间底事愁堆积。", 
            "憔悴容华意未慵，每缘诗酒寄情棕。", 
            "国事蜩螗多难日，生涯创作最高峰。", 
            "词成倚马银笺檄，意在屠龙宝剑锋。", 
            "酒痕每共伤时泪，湿透罗衣又一重。", 
            "清江明月几回圆，江畔春声响杜鹃。", 
            "肉食不闻唐罪己，心丧谁问杞忧天？", 
            "枨触兵时伤别泪，唱酬吟社感怀篇。", 
            "玉垒无家终是客，锦城虽乐不如还。", 
            "多病况兼家国恨，年年明镜渺钗钿。", 
            "狼烟九域何时了？沧溟雾散天终晓。", 
            "飞将方呈谒庙书，仪曹已缮还京表。", 
            "八年碧血国书存，三岛素旌妖梦杳。", 
            "哀哉万骨为谁枯？蕞尔群魔空自扰！", 
            "祗惜天吴就缚时，江东子弟归来少。", 
            "先入关中约未寒，天池龙战沸惊湍。", 
            "享成卢塞收长白，安内萧墙用契丹。", 
            "国势难容秦立极，人心终向汉登坛。", 
            "星帜扶摇烽火熄，黄河从此报安澜。", 
            "兰堂师友相逢几？一怀秋绪难为理。", 
            "旧稿难期笼壁纱，新词应许裁宫绮。", 
            "玉树秦淮曲已终，琼林宋苑歌重起。", 
            "负笈当年白下门，今来白下载桃李。", 
            "群言宫殿忽荒墟，事起风雷禹甸初。", 
            "酷吏深文瓜蔓后，故家乔木斧斤余。", 
            "郎伯诤言违左衽，春秋明戒警前车。", 
            "心惊夏日彤霄暗，眉锁春山黛色沮。", 
            "飞蓬雾髻三千丈，悄悄连朝带泪梳。", 
            "终雪沉冤任贬褒，衰年夫婿董帷劳。", 
            "中朝文史权威重，上国耆英地望高。", 
            "杏坫域中驰令誉，槐衙江左慕清曹。", 
            "遂令如砥金陵路，高矗凌云鲁殿旄。", 
            "离人正冀无离别，忽报天吴作怒涛。", 
            "天胡梦梦春何遽？笙簧九部催鸾驭！", 
            "忧世重闻八咏楼，祈年空晋千言疏。", 
            "碧月西沉夜寂寥，彩云北断人归去！", 
            "年华去去水悠悠，江北江南总是愁。", 
            "萧瑟湖山黄叶雨，凄清时节白蘋秋。", 
            "人间自有名山业，楚畹余香满益州。", 
            "易安一去无消息，后来闺秀空颜色。", 
            "纵使灵心格外深，还凭慧眼殷勤识。", 
            "惟有炎黄吐凤才，诗人才许真倾国！", 
            "祗今倾国更何人？谁领风骚数百春？", 
            "清浅花溪愁里涉，迢遥珂里梦中亲。", 
            "簪花净几描新格，咏絮幽庭识夙因。", 
            "最是篇章多隽语，于微波处见风神。", 
            "涉江双集今犹在，碧城箫管应难再！", 
            "隋珠花月丽千秋，卞玉鹓鸾珍一代。", 
            "身是瑶池女侍书，仙凡去住应无碍。", 
            "一曲巴歈每自哀，无端幽恨袭人来。", 
            "行歌漫补残诗页，太息空停浊酒杯。", 
            "风雨凄迷安宿命，河山装点仗清才。", 
            "频惊妙语生银管，愿献长歌晋玉杯。", 
            "沧海潮音春梦醒，蓬莱山影世缘灰。", 
            "天人愧借芜毫渎，霄汉难招绣纛回。", 
            "一夜江城飞玉笛，落花如雨暗苏台。"
        ], 
        "title": "涉江曲 记一代词人沈祖棻女史", 
        "type": "古风", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "碧城飘渺银河落，两行宫烛迎仙乐。", 
            "闻道扬州日涉园，梅林地近花神阁。", 
            "阁畔梅林擅馥芬，一枝分秀到燕云。", 
            "公孙剑舞风前试，王子笙歌月里闻。", 
            "菊部百年思济美，梅家三世欲论勋。", 
            "氍毹屈指推翘楚，应许斯人迥不群。", 
            "尧疆百战还龙裔，良辰更献逢场戏。", 
            "甲胄宁辞此夜劳，胭脂不减当年丽。", 
            "重现杨家穆桂英，深闺正决征辽计。", 
            "夜阑灯灺卸明妆，花草风雷岁月长。", 
            "碧海浮沤思浩劫，红旗稽首认归航。", 
            "哀乐平生余太息，缤纷尘梦一思量。", 
            "弈叶漪兰本世家，承平歌舞送春华。", 
            "入时燕赵工蝉钿，绝响同光忆凤琶。", 
            "卜居夙重芳邻择，斜街尚见刘安宅。", 
            "何物偏怀合浦珠，宁馨竟是连城璧。", 
            "坊间重币选萦喉，十斛明珠聘主讴。", 
            "金谷花开争烂漫，银霄鸾翥任翱游。", 
            "新妆自介盘龙髻，瑞锦新裁舞雉裘。", 
            "谁知微霞生拂晓，化为晴蔼丽星球。", 
            "峨峨宫鬓垂金凤，红楼再现游仙梦。", 
            "泣玉诗焚泪欲枯，惜花情重心难控。", 
            "一别阊门事已差，兰闺还泪是生涯。", 
            "神瑛槛外肠空断，仙蕙林中愿未赊。", 
            "文场轻笛促繁筝，若个花蹊踽踽行。", 
            "鹦鹉昨宵春梦恶，蔷薇别院晓寒轻。", 
            "两袖麝烟饶雅致，一犁鹃雨湿幽情。", 
            "本惜前身同薄命，更堪亲手葬倾城！", 
            "一自新声惊四座，不知芳誉满神京。", 
            "岂有才人拘一格，娵隅毕竟清池窄。", 
            "乡土何尝惯别离，关山不惮劳行役。", 
            "一江烟水一山岚，黛色东来玉管酣。", 
            "香帘独映琴边幕，油壁车迎柳外骖。", 
            "檀板韵从徐后疾，桐丝声在静中涵。", 
            "从兹歇浦无双誉，惟有河阳第一堪。", 
            "最是曲终人散后，余音浑欲醉江南。", 
            "江南一醉春林霁，沉香亭北花盈砌。", 
            "华清池畔眼波流，昭阳殿上眉山细。", 
            "唐宫醉酒擅风神，十万珠云拥太真。", 
            "玉辇笙箫归禁苑，银觞醽醁遣芳辰。", 
            "筵前御柳鹦哥慧，冠上宫花凤子驯。", 
            "迎驾无端嗔力士，降陛浑欲礼词臣。", 
            "明灯如月照朱颜，活色生香现玉环。", 
            "顾曲周郎应笑语，此生能见几华鬘？", 
            "最难珠玉深藏椟，东风雁简来殊服。", 
            "衣带量程苇一航，帆樯计日桑三宿。", 
            "远去才尝出岫心，高瞻自有横波目。", 
            "一时江户起狂潮，朝野知名竟折腰。", 
            "户外香轮垂紫幕，街头芳树系红绡。", 
            "源同夏后敦邻谊，乐衍春王谱正韶。", 
            "梅萼自来尊国色，樱花从此愧天骄。", 
            "瀛洲卅载成三访，锦瑟朱弦往事遥。", 
            "雕戈玉帛休重论，恩仇毕竟盈方寸。", 
            "健笔难描九畹心，情人自有邦家恨。", 
            "教人肠断感甄吟，清泪年年湿袂襟。", 
            "憔悴樊笼哀翠羽，邃深宫苑渺青禽。", 
            "春风玉佩湘皋远，夜月银箫魏阙深。", 
            "汴京物换愁何许？", 
            "洛水魂归恨不禁。", 
            "摩挲酒迹怜衣衽，陈王此醉终难醒。", 
            "鹓晕依约凤来仪，雉尾依稀花弄影。", 
            "长门花落写婵娟，永忆飞琼谪降年。", 
            "寂寞但吟怀旧赋，渺茫空憬再生缘。", 
            "此心何事最难温？", 
            "最是相逢铸梦痕！", 
            "五夜乌栖幽咽曲，人间天上一销魂。", 
            "云中皓月花前镜，身如花月交相映。", 
            "载誉翻愁小住难，迎宾转为高名病。", 
            "堂上王储伉俪尊，门前国使车骑盛。", 
            "最是鱼鸿应对难，飞来雅意如相竞。", 
            "彼美西方伫钿车，隆情隔海播春芽。", 
            "栽来连理和平树，种就芬芳友谊花。", 
            "交往不须劳使节，霓裳直欲替星槎。", 
            "阳春到处留新谱，异国冠裳争快睹。", 
            "丽彩纷生大厦辉，喧宾欲夺群芳主。", 
            "盛筵相识尽名流，高位频闻颁学府。", 
            "巨匠论交在艺林，行人风采留歌圃。", 
            "瑶台阆苑回翔走，梨园霸业应无偶。", 
            "倾盖萧翁莫逆交，忘年泰老多闻友。", 
            "一曲横吹调未终，虬髯碧眼同低首。", 
            "正是芳春鼎盛时，关东严邑起狂飔。", 
            "江山有地资强敌，风雪无人拯义师。", 
            "罪有攸归公论在，责无旁贷史臣知。", 
            "舆图唾手三千里，南宋君臣梦醒迟！", 
            "直北伤心休远眺，难将恢复期廊庙。", 
            "白日长怀悄悄忧，丹忱暗艺星星燎。", 
            "换柱新更敕勒歌，鸣琴顿废清平调。", 
            "赵宋兴亡在战和，韩程生死空啼笑。", 
            "天地苍茫强自宽，一行远应香江召。", 
            "香江此去路漫漫，一缕清芬拂艺坛。", 
            "箫鼓钧天方雅乐，帆樯沧海忽惊澜。", 
            "谁知南服嘤鸣意，转作逋逃避祸看。", 
            "血战雄关坚不守，时逢天运当阳九。", 
            "凭陵风雨会楼兰，满地烟尘思细柳。", 
            "泰岳军魂不可招，蒋山王气今何有？", 
            "附骥伊谁竟虎伥，沐猴有客宁鸡口。", 
            "江东涂炭事全非，白燕飞来正合围。", 
            "战后楼台哀冷月，劫余花木耐斜晖。", 
            "明珰翠羽抛难尽，雾鬓风鬟去不归。", 
            "谁怜孔雀珍毛羽？", 
            "殄瘁东南独自飞！", 
            "纥干无地容寒雀，南溟一样风波恶。", 
            "异地依人夏屋难，兵时久客春衣薄。", 
            "等是龙潭虎穴中，归来尚免沦沟壑。", 
            "一夜鬑鬑忽有须，弹冠新贵漫揶揄。", 
            "首阳薇蒛情虽异，凝碧琵琶事岂殊？", 
            "颜色从今非卫玠，情怀长是托昆吾。", 
            "漫天金鼓身何病？", 
            "报国银针血溅肤。", 
            "客边衣食谋生计，吟畔丹青抵宿逋。", 
            "怜君风义真男子，愧彼衣冠士大夫。", 
            "竟从脂粉识昆仑，气节炎黄一柱存。", 
            "尺寸但余唐土地，版图终是旧乾坤！", 
            "宁从玉石分鸦凤，肯向金陵侍犬豚！", 
            "冰心自葆坚贞质，不负黄河灌溉恩。", 
            "社稷飘摇妖焰烈，全民共挽金瓯缺。", 
            "大地横飞战伐声，名城苦滴英雄血。", 
            "三户能收牧鼎回，八年尽荡欃枪绝。", 
            "左衽狂心末日哀，前车旧辱崇朝雪。", 
            "白下降幡惨不飘，八纮妖梦如烟灭。", 
            "粉黛生涯未合休，妆成不改旧风流。", 
            "方期禹甸安阛阓，又报萧墙阋盾矛。", 
            "天命自来分顺逆，人心终古辨薰莸。", 
            "横江铁锁空天堑，蔽日银戈下石头。", 
            "天步艰难终有极，卿云缦缦起神州。", 
            "闭门久伫南征旆，卷阿喜赋鸾声哕。", 
            "开国新朝礼俊才，归仁上苑成高会。", 
            "清时无处不青春，雪拥征轺莅远邻。", 
            "胜利难忘凝血泪，艰危曾是共荆榛。", 
            "革命红场犹有迹，长征赤县已无尘。", 
            "友情无间交弥厚，文杰相逢意倍亲。", 
            "深情到处留鸿雪，今古歌坛更几人？", 
            "长蛟卷浪千山黑，由来拯溺原天职。", 
            "急难何涉愁险巇，同袍肯惜劳心力？", 
            "鸭绿江桥一线横，国门箫管送佳兵。", 
            "山前弹雨闻鲸鼓，地下灯云起雁筝。", 
            "箪食竞援烽火急，弦歌能壮鼓鼙声。", 
            "紫塞两征完义举，青霜一舞播芳名。", 
            "此舞舞回千载事，风云楚汉忆龙争。", 
            "烟霞万古诗重读，大王墓上诗人哭。", 
            "封侯雍齿正从龙，兴暴重瞳空逐鹿。", 
            "一曲当场度别姬，干将掠影春山蹙。", 
            "中原抬眼遍干戈，不逝乌骓可奈何！", 
            "先入关中秦火熄，重围垓下楚声多。", 
            "离合神光留剑影，死生敌忾入琴歌。", 
            "万里尧疆归赤帝，千秋坛坫忆青娥。", 
            "蛾眉肯为君王死，此恨端应问太阿！", 
            "樽前项羽惊魂骤，残棋妃子双难救。", 
            "红颜金钿玉长消，碧血罗衣花欲透。", 
            "君看吕雉漫垂帘，却笑媚娘工掩袖。", 
            "争及春风婉娈花，美人名字留身后。", 
            "从艺宁教一息停，倚栏双鬓已星星。", 
            "鸿痕梦植花千树，燕影诗描画一屏。", 
            "有恨江城伤玉笛，无情天意靳金铃！", 
            "二竖弄人成祸水，一身如寄付空泠。", 
            "心期自践瑶池约，身世应书玉璧铭。", 
            "人生美善应无憾。", 
            "骊曲凄凉未可听。", 
            "风雨江湖休再涉，冰魂珍重葆余馨。", 
            "盖棺无愧是行藏，朗月明珠许颉颃。", 
            "归省敬恭瞻故里，无衣慈惠赋同裳。", 
            "世事百年终是客，天才一代合称王。", 
            "迷离钗弁留双影，游戏仙凡又一场。", 
            "歌云叆叇飞寰宇，名字从来不愧芳。", 
            "平生事业诗难记，幽怀只借鹍弦閟。", 
            "慧敏真疑倩女魂，音容妙得闺人意。", 
            "绝艺珠峰独自臻，严妆轻饰总无伦。", 
            "延誉每多名士友，留芳不属女儿身。", 
            "恰如王冠杨卢骆，端合梅优程尚荀。", 
            "龙门评价惭芜笔，燕市传奇在锦茵。", 
            "漱玉披香原是梦，不须惆怅问兰因。", 
            "并世风华孰比高？", 
            "更留清白惠儿曹。", 
            "红梅继美闻骍角，丹桂同芳嗣凤毛。", 
            "每试舞衣新蜀锦，如闻歌管旧云璈。", 
            "至今探母留佳话，姊弟珠旒对蟒袍。", 
            "弟子韩嫣容色近，音容暗得师门韵。", 
            "入室公然绮岁能，传灯不禁瑶华问。", 
            "羯鼓初停世已惊，昙花倏谢天胡靳？", 
            "后来桃李竟成行，新荫绿遍燕吴郡。", 
            "清浅蓬莱又几回，年年春去复春来。", 
            "潘鬓沈腰成水月，舞衫歌扇已尘埃。", 
            "罗浮一梦终成幻，吴会重吟剧可哀。", 
            "衣冠优孟登场罢，墓上鲜花锦作堆。", 
            "太息吾生驹过隙，十年宦迹邯郸客。", 
            "鴽马空怀冀北惭，精禽莫补天南坼。", 
            "愁碎关中处士琴，饱看邺下仙人弈。", 
            "身外浮名剧作场，心头隐痛诗成册。", 
            "每戒行吟失正声，更惭妄语违诗格。", 
            "绝世风华过眼才，万花山径几徘徊。", 
            "原因劲骨存松柏，莫遣贞心没草莱。", 
            "沉迷吟事浑忘倦，抒怀每借端州砚。", 
            "晚岁宁辞俭腹讥，诗成旷代名优传。"
        ], 
        "title": "芳华曲 为梅兰芳大师作", 
        "type": "古风", 
        "yun": null
    }, 
    {
        "author": "孔凡章", 
        "era": "近现代", 
        "subtype": null, 
        "text": [
            "衡阳城头夜深月，衡阳城下鲜红血。", 
            "匈奴百战敛复张，金瓯半壁完旋缺。", 
            "城存与存亡与亡，纷纷创病犹登墙。", 
            "社稷安危视此役，诸姑父老萦肝肠。", 
            "即墨义旅差可拟，七十二城闻风起。", 
            "宁付睢阳十日屠，终胜长平一宵死。", 
            "神州风雨泰山颓，汉室蜩螗一战回。", 
            "炎黄威灵在天上，甘泉伫见红旗来。"
        ], 
        "title": "日军围攻衡阳数月", 
        "type": "古风", 
        "yun": null
    }, 
    {
        "author": "仇亮", 
        "era": "近现代", 
        "subtype": "七言绝句", 
        "text": [
            "光芒十丈起中宵，化碧苌弘血未消。", 
            "此是东南灵气在，归魂我欲向天招。"
        ], 
        "title": "题林烈士圭遗像并手札册子", 
        "type": "绝句", 
        "yun": "萧"
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "人閒何世。", 
            "魑魅听然喜。", 
            "三字头衔唐进士。", 
            "消得阎浮游戏。", 
            "纷纷艾子萧郎。", 
            "招邀袍笏登场。", 
            "笑问三阊角黍，何如一醉蒲觞。"
        ], 
        "title": "清平乐 钟馗", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "开遍梅花，昼锦屏风，春风画堂。", 
            "说德乡铜钵，家声金穴，刘樊眷属，蓬阆班行。", 
            "东海桑柔，南阳菊滟，云满丹丘日月长。", 
            "琼筵启，傍九芝眉采，一瓣心香。", 
            "馀庆双凤高翔。", 
            "知保障功留在梓桑。", 
            "操奇赢蛮舶，函珠怀玉，劳来鸿泽，义粟仁浆。", 
            "横舍弦歌，高楣绰楔，通德门多吉事祥。", 
            "轩眉笑，先东坡一日，腰笛称觞。"
        ], 
        "title": "沁园春 寿郭翁", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "傍家亭沼。", 
            "倚杖容舒啸。", 
            "天与围屏新画稿。", 
            "换了几番残照。", 
            "廿年旧梦青墩。", 
            "荷花也是君恩。", 
            "一觉江空岁晚，山中自有閒云。"
        ], 
        "title": "清平乐 题高颖生环翠楼图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "记罢金銮笔一枝。", 
            "坐看蓬岛绿尘飞。", 
            "天上春愁消白发。", 
            "亲撷。", 
            "白苻花浸紫霞卮。", 
            "一院双成诗伴侣。", 
            "天许。", 
            "酩然重到太平时。", 
            "袖了东坡三制手。", 
            "搔首。", 
            "却填风雨放鱼词。"
        ], 
        "title": "定风波 寿钱新甫七十", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "称眉筵金瓯。", 
            "是刘樊美眷，蓬阆仙俦。", 
            "得似木公金母，紫芝丹丘。", 
            "知福慧，曾双修。", 
            "鼓瑟琴、同心赓酬。", 
            "又桂子传芳，桐枝茁秀，花甲庆初周。", 
            "蟠桃熟，瑶池头。", 
            "趁堂开昼锦，笺写银钩。", 
            "为祝灵椿齐寿，八千春秋。", 
            "招海鹤，来衔筹。", 
            "恰近来、移家瀛洲。", 
            "待花烛重辉，双扶杖鸠歌好逑。"
        ], 
        "title": "寿楼春 寿词", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "南枝旧约，惬素心得似，何逊东阁。", 
            "彩笔禅仙，玉貌臞仙，天涯已忍沦落。", 
            "劫灰一度春消息，省缟袂、丰姿如昨。", 
            "尽海桑、著意迁流，不改绿华红萼。", 
            "遥忆前芳晚晼，故园伫翠羽，初别黄鹤。", 
            "泛雪重湖，锄月空山，底事烟霞孤却。", 
            "溪藤百幅恁珍重，问冷艳、幽香谁托。", 
            "待料量、物外琴书，占取幼舆丘壑。"
        ], 
        "title": "疏影 题陈叔通百梅书屋图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "蕊书琅简，溯高矩、卓越嬴刘而上。", 
            "四集飞鸿何足数，艺苑独标真赏。", 
            "鼎足螭盘，钗头凤立，妙迹冰斯仿。", 
            "一珠一字，效珍都入珊网。", 
            "当日诒晋高斋，铁书精鉴，别空诸筌象。", 
            "好古河閒惟求是，何似风流宏奖。", 
            "照眼芝泥，惊心桑海，文物翻无恙。", 
            "松声月色，为君特地疏朗。"
        ], 
        "title": "百字令 题松月居士印集", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "问西湖、湖山信美，此中谁是和靖。", 
            "梅花眷属千年梦，处士家风栖冷。", 
            "空念省。", 
            "荐一匊寒泉，从剔荒碑认。", 
            "烟锄雨艇。", 
            "更带月移根，依岩卜筑，料理到香影。", 
            "丹青事，一例沧桑无定。", 
            "吟魂花下惊醒。", 
            "翻新祠宇成唐突，何处巢居堪證。", 
            "高阁凭。", 
            "便谱出、玉龙哀曲无人听。", 
            "横峰侧岭。", 
            "剩红萼无言，缟衣飞下，清唳远相应。"
        ], 
        "title": "摸鱼子 题许玉年先生孤山补梅图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "婆娑二老。负手招邀成一笑。", 
            "香讯冥濛。春在诗人杖履中。", 
            "令威重到。风物依稀花事了。", 
            "鼓角春城。不是高楼玉笛声。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "双牙苔洗铜华古。", 
            "是当涂省括尚方铸。", 
            "恨炎精、荡作寒灰，挂壁大弨安取。", 
            "细书十九勒工名，点缀宣和图谱。", 
            "问谁能、手殪天狼，重鼓吹曲中朱鹭。"
        ], 
        "title": "黑漆弩 题汉建安铜弩机拓本", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "吾道有真如。", 
            "掉臂能同霹雳居。", 
            "竞把浮沤当溟渤，粗疏。", 
            "中有全潮认得无。", 
            "露电一身馀。", 
            "殇子彭铿了不殊。", 
            "随受罡风谁转得，须臾。", 
            "大笑携镫照暗衢。"
        ], 
        "title": "南乡子", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "辞巢婉娈低飞燕，总道无情。", 
            "泪眼盈盈。", 
            "苦讳雕梁住不成。", 
            "回廊缥缈经行地，烟月逢迎。", 
            "梦里商声。", 
            "一夜秋苔步步生。"
        ], 
        "title": "采桑子 和琴缘本事词 其一", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "情知飘泊残春有，自惜年光。", 
            "不换炉香。", 
            "坐定愁心小字旁。", 
            "閒情那及楼东水，凝瞰明妆。", 
            "琐户文窗。", 
            "赢得多生梦一场。"
        ], 
        "title": "采桑子 其二", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "浮生天与羁孤分，不许缠绵。", 
            "薄酝枯弦。", 
            "尽是秋人自在缘。", 
            "影娥池上当时月，双照婵娟。", 
            "一别如烟。", 
            "过眼风花十九年。"
        ], 
        "title": "采桑子 其三", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "而今省识刘郎恨，泊凤飘鸾。", 
            "不在蓬山。", 
            "只在低帘小扇间。", 
            "揽衣中夜徘徊惯，月好谁看。", 
            "哀乐无端。", 
            "未止高丘旧梦寒。"
        ], 
        "title": "采桑子 其四", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "今宵莫惜无明月，回避姮娥。", 
            "酒满香螺。", 
            "好夜看人梦里过。", 
            "归来独卧西窗雨，閒泪无多。", 
            "不为闻歌。", 
            "早自安排唤奈何。"
        ], 
        "title": "采桑子", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "斜日河山，惊风草木，故垒何处。", 
            "铁戟沙腥，戈船燐闪，肠断征南路。", 
            "灵旗甲马，居人指点，犹识当年荒戍。", 
            "记压城、颓云似墨，乱鸦解道悽苦。", 
            "参军老矣，扁舟重舣，书剑萧憀谁与。", 
            "湘水无情，巫阳有恨，只觅归鸿语。", 
            "擎天身手，封侯骨相，都付怒涛东去。", 
            "问一堤、寒鸦败柳，替人怨否。"
        ], 
        "title": "永遇乐 题章价人铜管感旧图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "红鳞吹动酒面香。", 
            "倚金船、孤送夜长。", 
            "寻梦到，蓬山底，问阑心、罗袖露凉。", 
            "雁程不带相思去，听空楼、秋镜倦妆。", 
            "料锦字，稀能会，负年年、江水寄将。"
        ], 
        "title": "恋绣衾", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "金沙酴醾薰。", 
            "有风花堕帻，雪絮飘茵。", 
            "催赋将离词句，曲波微尘。", 
            "圆月晕，如金盆。", 
            "照别筵、悤悤黄昏。", 
            "料栈路蕉红，巴丘树绿，输与凤城春。", 
            "筹边路，荒烟屯。", 
            "况横流恨满，清酒盟新。", 
            "说甚瀛洲风月，草堂琴尊。", 
            "明日是，阳关人。", 
            "一万重、清猿寒云。", 
            "便梦绕觚棱，天涯断魂襟上痕。"
        ], 
        "title": "寿楼春 送潘幼畲出守西川", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "翠微缥缈楼台亚，霜华锦空洲渚。", 
            "山护云衣，波涵月彩，梦到隔花窗户。", 
            "芳期暗数。", 
            "怕水叶沈红，去年心绪。", 
            "旧隐谁招，东堂松桂尽吟趣。", 
            "一襟清致谁识，软尘飞不到，苒苒诗句。", 
            "怨笛吟商，閒箫横玉，惟有盟鸥堪语。", 
            "西风倦旅。", 
            "怅望极归舟，一閒天付。", 
            "立尽斜阳，花深连别墅。"
        ], 
        "title": "齐天乐 集草窗句", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "■■■■。横路閒云知客意。", 
            "侧帽寻诗。荠麦樱桃又一时。", 
            "劫馀城郭。来作辽东千岁鹤。", 
            "旧日趋庭。山向吾曹一样青。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "逼塞人间世，何处足音跫。", 
            "逍遥云将东指，一笑谢鸿濛。", 
            "多少寿陵学步，却曲楚狂迷路，不出雉樊中。", 
            "颠倒百年事，坐误主人翁。", 
            "拍洪厓，招若士，枵猿公。", 
            "不如打扫心地，坐断四山空。", 
            "一任虚舟流止，芟尽诸方藤葛，末后句参通。", 
            "送者自厓返，谁蹑白云踪。"
        ], 
        "title": "水调歌头 其一 题冯君木逃空图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "閒云未必关才思，题遍蛮笺。", 
            "缥缈游仙。", 
            "输尔清吟一辈贤。", 
            "老来搜句浑无力，坐惜徂年。", 
            "逝雁行边。", 
            "魂断西堂白日眠。"
        ], 
        "title": "采桑子 题看云觅句图", 
        "type": "词", 
        "yun": null
    }, 
    {
        "author": "于佑任", 
        "era": "近现代", 
        "subtype": null, 
        "text": [
            "我与天公共白头，白头相映亦风流。", 
            "羡他雪水溉田畴。", 
            "风雨忧愁成往事，山川憔悴几经秋。", 
            "暮云收尽见芳洲。"
        ], 
        "title": "浣溪沙 哈密西行机中作", 
        "type": "词", 
        "yun": null
    }, 
    {
        "author": "于氏（沧州）", 
        "era": "近现代", 
        "subtype": "七言绝句", 
        "text": [
            "春去芳园儿去家，每因揽镜忆容华。", 
            "恨他枝上伤春鸟，不惜离情惜落花。"
        ], 
        "title": "暮春小园忆女 其一", 
        "type": "绝句", 
        "yun": "麻"
    }, 
    {
        "author": "于氏（沧州）", 
        "era": "近现代", 
        "subtype": "七言绝句", 
        "text": [
            "向晓东风卷翠帷，梦魂暗逐落花飞。", 
            "子规叫的春归去，无那娇儿唤不回。"
        ], 
        "title": "暮春小园忆女 其二", 
        "type": "绝句", 
        "yun": null
    }, 
    {
        "author": "于氏（沧州）", 
        "era": "近现代", 
        "subtype": "七言绝句", 
        "text": [
            "炉烟将断懒添香，虚室天寒未理妆。", 
            "病起不须频对镜，任他消瘦减容光。"
        ], 
        "title": "病起", 
        "type": "绝句", 
        "yun": "阳"
    }, 
    {
        "author": "于右任", 
        "era": "近现代", 
        "subtype": null, 
        "text": [
            "白头游子白头妇，记当年，书灯夜雨，古槐依旧。", 
            "纵使人间无公道，尚有皇天后土。", 
            "更念念，思亲引咎。", 
            "五十年来成何事？", 
            "遇良辰，不忍空相负。", 
            "烦记者，录诸右。"
        ], 
        "title": "贺新郎 生日答记者问", 
        "type": "词", 
        "yun": null
    }, 
    {
        "author": "于右任", 
        "era": "近现代", 
        "subtype": null, 
        "text": [
            "上将于今数老张，飞扬世界不寻常。", 
            "龙兴大海凤鸣岗。", 
            "作画真能为世重，题诗更是发天香。", 
            "一池砚水太平洋。"
        ], 
        "title": "浣溪沙 寿张大千先生六十", 
        "type": "词", 
        "yun": null
    }, 
    {
        "author": "于右任", 
        "era": "近现代", 
        "subtype": null, 
        "text": [
            "何代何王剩地牢？", 
            "龟兹霸业已萧条。", 
            "西风吹雨过平桥。", 
            "高柳阴中驰骏马，巴依园里选葡萄。", 
            "别开舞派女儿腰。"
        ], 
        "title": "浣溪沙 塔里木戈壁中忆阿克苏温宿之游", 
        "type": "词", 
        "yun": null
    }, 
    {
        "author": "于右任", 
        "era": "近现代", 
        "subtype": null, 
        "text": [
            "先生得意出阳关。", 
            "在空间，且流连。", 
            "乌鲁木齐，河上月儿弯。", 
            "又乘长风前进也，真不管，鬓毛斑。", 
            "多情好事亦因缘。", 
            "说高寒，有蝉娟。", 
            "争向机中，一孔看天山。", 
            "闻道飞行戈壁上，沙漠漠，路漫漫。"
        ], 
        "title": "江城子 阿克苏至喀什（喀什：亦称喀什噶尔，在新疆西南部）机中作", 
        "type": "词", 
        "yun": null
    }, 
    {
        "author": "于右任", 
        "era": "近现代", 
        "subtype": null, 
        "text": [
            "人生难得新机会。", 
            "天上看天山。", 
            "人间天上，人间天上，天上人间。", 
            "卢生作画，我捋银髯。", 
            "昆仑在左，白龙堆上，孔雀河边。"
        ], 
        "title": "人月圆 迪化至阿克苏机中作", 
        "type": "词", 
        "yun": null
    }, 
    {
        "author": "卜世藩", 
        "era": "近现代", 
        "subtype": null, 
        "text": [
            "芭蕉余绿沉，柑橘亦黄落。", 
            "孤城澹烟雾，秋心共萧索。", 
            "清谈到野客，幽赏契虚阁。", 
            "阎浮片土净，枯坐四禅缚。", 
            "寥栗得所倚，我欲眷丘壑。", 
            "湖上戈船来，滃然楚纷恶。"
        ], 
        "title": "游集仙道院", 
        "type": "古风", 
        "yun": "药"
    }, 
    {
        "author": "卜世藩", 
        "era": "近现代", 
        "subtype": null, 
        "text": [
            "黄湖山上去天尺，黄湖山下秋草白。", 
            "落木西风吹客衣，山色湖光作寒碧。", 
            "劫后诸生举皂幡，平沙浩浩看中原。", 
            "哀猿啼断黄花瘦，惨淡乾坤噩梦痕。"
        ], 
        "title": "九日黄湖山作", 
        "type": "古风", 
        "yun": null
    }, 
    {
        "author": "卜世藩", 
        "era": "近现代", 
        "subtype": null, 
        "text": [
            "知名字南社，见子冰雪中。", 
            "战伐到钩党，文章尊楚风。", 
            "虚声不胫走，此事穷愁工。", 
            "槃敦会今夕，天寒哀断鸿。"
        ], 
        "title": "侠公席上赠秦刚武毂", 
        "type": "古风", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "一卧烟霞废酒诗，长年清兴强支持。", 
            "壮心未死惊元旦，虚愿难偿愧故知。", 
            "荆树已枯连理干，梅花犹发岁寒枝。", 
            "百年忽到知非日，感旧怀人两鬓丝。"
        ], 
        "title": "壬辰元旦感怀时年五十岁", 
        "type": "律诗", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "阔别无端岁月更，入门一笑两忘情。", 
            "君忧兰玉皤双鬓，我为烟霞误一生。", 
            "话到深宵杯再暖，感来旧事眼愈明。", 
            "梅花无语勤留客，云水相违意自倾。"
        ], 
        "title": "赠别昊星渚同门", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "堂开画锦启琼筵，难得花晨集众仙。", 
            "醉倒深杯浮蚁绿，飞来妙句快蝉联。", 
            "再图盛会非今日，待到重逢又逼年。", 
            "此去金焦春正好，轻风杨柳送君船。"
        ], 
        "title": "幼南比部将赴润州讲席，花朝招饮于味閒斋，邵后山作诗赠别，比部和之，余亦次韵", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "噩耗惊传废夕餐，西风猎猎雁声寒。", 
            "文章有价登科易，官吏无钱捧檄难。", 
            "囊橐已随宦海尽，精神更为簿书残。", 
            "牛刀才试人琴杳，儿女团团不忍看。"
        ], 
        "title": "老友浦玉圃兄，以山东知县殁于京邸，旅榇归，囊无常物，忆向日诗酒缱绻，哀其人，悲其遇，作挽诗三章以言情 其一", 
        "type": "律诗", 
        "yun": "寒"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "昔年曾与武陵游，携手同登李郭舟。", 
            "雨后共穿三竺屐，月明犹上六桥楼。", 
            "湖边载酒寻苏小，柳外行吟识马周。", 
            "一梦蘧然陈迹在，夕阳流水不胜愁。"
        ], 
        "title": "老友浦玉圃兄，以山东知县殁于京邸，旅榇归，囊无常物，忆向日诗酒缱绻，哀其人，悲其遇，作挽诗三章以言情 其二", 
        "type": "律诗", 
        "yun": "尤"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "如椽健笔扫千军，稽绍稠人鹤出群。", 
            "少日襟怀沧海月，频年励志泰山云。", 
            "故交贫贱犹馀我，老境衰颓更哭君。", 
            "非是耽吟情不已，菲材曾沐惠风曛。"
        ], 
        "title": "老友浦玉圃兄，以山东知县殁于京邸，旅榇归，囊无常物，忆向日诗酒缱绻，哀其人，悲其遇，作挽诗三章以言情 其三", 
        "type": "律诗", 
        "yun": "文"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "群芳夺目艳阳天，寂寂柴门抱石眠。", 
            "不与春光争烂漫，独寻秋色斗鲜妍。", 
            "奇才岂肯因人热，傲骨何须入世怜。", 
            "自是陶家高品格，粗桃俗李敢随肩。"
        ], 
        "title": "辛丑九月十三夜伏枕不寐，忆前年咏菊诗款惬意，续赋二律 其一", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "不贪春色自生香，独占园林殿众芳。", 
            "谈到诗情陶靖节，老无俗韵杜秋娘。", 
            "轻烟细雨重阳路，斜日西风隐士庄。", 
            "手劈双螯佳客至，一樽相对话秋光。"
        ], 
        "title": "辛丑九月十三夜伏枕不寐，忆前年咏菊诗款惬意，续赋二律 其二", 
        "type": "律诗", 
        "yun": "阳"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "祝嘏登堂为路赊，聊遣儿辈献胡麻。", 
            "绿醽南国长春酒，黄菊西风最寿花。", 
            "金母年年添玉树，仙翁日日吐云霞。", 
            "老夫也学康衢颂，五福三多萃一家。"
        ], 
        "title": "戏简周子标姻世兄六十寿辰", 
        "type": "律诗", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "一卧烟霞万虑删，早眠迟起日西残。", 
            "少年结习馀诗酒，老去心情爱水山。", 
            "鱼跃鸢飞皆自得，熙来攘往两无关。", 
            "大椿朝菌同归化，那有金丹为驻颜。"
        ], 
        "title": "年来医事烦冗，诗酒竟废，癸卯新春，冰雪严寒，于枕上得述怀诗两律，录奉潘幼南 其一", 
        "type": "律诗", 
        "yun": null
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "弱草轻尘等此身，沧桑阅尽去来人。", 
            "即思往事知今日，好證前生与后因。", 
            "火上莲花皆幻相，雪中梅萼自精神。", 
            "夜游秉烛无多日，岁到明年又甲辰。"
        ], 
        "title": "年来医事烦冗，诗酒竟废，癸卯新春，冰雪严寒，于枕上得述怀诗两律，录奉潘幼南 其二", 
        "type": "律诗", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "吾乡同学一少年，白头相见犹欢然。", 
            "学剑折节有周处，读书排难无鲁连。", 
            "登堂醉饱亦常事，剪烛笑谈如悬泉。", 
            "回思离乱谋食苦，五岳当游婚嫁先。"
        ], 
        "title": "癸卯除夜怀周子标上舍二首 其一", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "一樽细论十年前，携手狂吟后世篇。", 
            "古帖爱临松雪本，新诗同赏菊花天。", 
            "人当风雅心多妙，地隔尘嚣室自妍。", 
            "记否灵岩前度约，寒梅开放又经年。"
        ], 
        "title": "癸卯除夜怀周子标上舍二首 其二", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "我爱能诗刘梦得，虞阳一别已三秋。", 
            "虚名自昔邀青眼，知己于今少白头。", 
            "夜雨剪韭欣对榻，春风啜茗共登楼。", 
            "扬州杜牧归来否，落日西风渺渺愁。"
        ], 
        "title": "怀刘石香隐士", 
        "type": "律诗", 
        "yun": "尤"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "构得林泉仰夙缘，幽斋消此日如年。", 
            "香侵帘幕花迎日，笔洒烟云雪满天。", 
            "佳客适来四五辈，新诗吟得两三联。", 
            "人生具兹清闲福，为问功名值几钱。"
        ], 
        "title": "馨吾王君，于壬寅年造新宅市东静地，落成赋移居诗嘱和，次韵奉寄四首 其一", 
        "type": "律诗", 
        "yun": "先"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "小小书堂短短篱，篱边花草四时奇。", 
            "卜邻已得渊明宅，洗砚应开逸少池。", 
            "借得南州高士榻，偷吟东阁古人诗。", 
            "帝乡富贵皆非愿，修竹青青是我师。"
        ], 
        "title": "馨吾王君，于壬寅年造新宅市东静地，落成赋移居诗嘱和，次韵奉寄四首 其二", 
        "type": "律诗", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "弃材只有老烟梦，宠辱无心气自和。", 
            "宿学犹如伏枥马，新才好似扑天鹅。", 
            "一年风月宜人少，百代诗文厌世多。", 
            "安得清秋明月夜，棹舟携客学东坡。"
        ], 
        "title": "馨吾王君，于壬寅年造新宅市东静地，落成赋移居诗嘱和，次韵奉寄四首 其三", 
        "type": "律诗", 
        "yun": "歌"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "移居天气正新晴，地远尘嚣心自清。", 
            "儿绕画屏书绕屋，砚为沃产笔为耕。", 
            "一庭和气开红芍，九代书香放紫荆。", 
            "耕读传家应最久，三槐堂构属先生。"
        ], 
        "title": "馨吾王君，于壬寅年造新宅市东静地，落成赋移居诗嘱和，次韵奉寄四首 其四", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "想著莼鲈便下叉，玉堂挥去谢京华。", 
            "朱颜日丽宜春酒，乌帽风欹趁菊花。", 
            "读画高斋冰作鉴，衡文禁院眼无纱。", 
            "仙家特健储多药，卫养何须百六加。"
        ], 
        "title": "邵息庵阅倚云吟草蒙赐佳章，次韵奉答", 
        "type": "律诗", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "开缄倍觉墨光华，焦尾归来日已斜。", 
            "茶尚留香霏齿颊，诗如咏雪斗尖叉。", 
            "蠹残未许消红粉，蚊伏奚烦障碧纱。", 
            "兴到挥毫聊叠韵，个中真乐更谁加。"
        ], 
        "title": "耕霞见和前诗再叠酬之", 
        "type": "律诗", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "一江遥隔水盈盈，佳句开缄四座惊。", 
            "芳草难萦孤客梦，落花留恨故人情。", 
            "聊将红豆传衷曲，寄到珍珠照眼明。", 
            "为报平安眠食好，年来心节喜双清。"
        ], 
        "title": "潘幼南比部任扬州教授六年矣，一毡坐冷，鸡肋难归，今春寄诗述其近况，因答三律代简 其一", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "月明楼下听吹箫，金粉扬州廿四桥。", 
            "愧我龙钟懒腰脚，输君鹤背尽逍遥。", 
            "难除结习烟霜癖，剩有光阴茗碗消。", 
            "终日闭门无一事，任他人世沸螗蜩。"
        ], 
        "title": "潘幼南比部任扬州教授六年矣，一毡坐冷，鸡肋难归，今春寄诗述其近况，因答三律代简 其二", 
        "type": "律诗", 
        "yun": "萧"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "彩霞飞尽剩孤云，鲁殿灵光只有君。", 
            "苜蓿斋厨怀旧友，莼鲈风味怨离群。", 
            "一春阴雨连天暗，三月寒衣待日曛。", 
            "菜麦已伤薪米贵，故乡风景报于君。"
        ], 
        "title": "潘幼南比部任扬州教授六年矣，一毡坐冷，鸡肋难归，今春寄诗述其近况，因答三律代简 其三", 
        "type": "律诗", 
        "yun": "文"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "六十年华日正斜，晚晴天气衬朱霞。", 
            "一生风度三春柳，两世交情二月花。", 
            "静对古人翻卷帙，闲寻野老话桑麻。", 
            "吟诗饮酒消馀日，避世何从觅汉槎。"
        ], 
        "title": "馨吾王君六十寿辰赋诗徵和仆一时未能应命，补祝两律呈正 其一", 
        "type": "律诗", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "闭门无事即桃源，春到闲庭绿满轩。", 
            "大隐不妨居市井，小园且喜绝尘喧。", 
            "剑南诗句生花笔，冀北才名通德门。", 
            "一事最关今日愿，君情如我望添孙。"
        ], 
        "title": "馨吾王君六十寿辰赋诗徵和仆一时未能应命，补祝两律呈正 其二", 
        "type": "律诗", 
        "yun": "元"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "一梦华胥到古稀，回头六十九年非。", 
            "名花爱看栽偏懒，美酒贪尝量不依。", 
            "欲适人情难免俗，静思世味坐忘机。", 
            "晴窗日煖绕生意，柳眼梅心春欲归。"
        ], 
        "title": "冬日无聊，南檐负喧甚适，晚则啜茗石梅，因之有作，呈邵息庵二首（辛亥） 其一", 
        "type": "律诗", 
        "yun": "微"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "茶罢归来正晚钟，二三知己笑谈空。", 
            "山光叆叇炊烟白，塔影琉璃夕照红。", 
            "粥鼓声中刚腊日，纸鸢风里闹儿童。", 
            "闭门不管时氛恶，静看英雄造世功。"
        ], 
        "title": "冬日无聊，南檐负喧甚适，晚则啜茗石梅，因之有作，呈邵息庵二首（辛亥） 其二", 
        "type": "律诗", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "老去吟怀似冻鸦，绿云初拨瓮坭斜。", 
            "梅痕未绽枝头玉，春意先回处士家。", 
            "已分此心同木石，那知世事乱蓬麻。", 
            "消寒惟有呼红友，敢望高轩肯惠嘉。"
        ], 
        "title": "邀邵息庵消寒小酌，并简潘幼南兄", 
        "type": "律诗", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "百花开尽正冬残，肯让梅花独占冠。", 
            "爱静不容蜂蝶见，守贞岂畏雪霜寒。", 
            "印心知己惟明月，得意良朋只素兰。", 
            "质洁为嫌尘土污，托根清水放银盘。"
        ], 
        "title": "咏水仙花", 
        "type": "律诗", 
        "yun": "寒"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "鼓角声喧杂暮鸦，旌旂闪闪日光斜。", 
            "逃名转觉身为累，避世真成客当家。", 
            "海外难寻方辟谷，山中何处问胡麻。", 
            "酩然一醉经千日，放棹归来世已嘉。"
        ], 
        "title": "息庵三叠和诗有剑南风味，再依韵奉答", 
        "type": "律诗", 
        "yun": "麻"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "诗文各有运穷通，传世宁论拙与工。", 
            "昔日壮怀空许国，而今遗墨却成功。", 
            "贤郎珍重青箱业，老子殷勤白社风。", 
            "读罢长篇春已去，落花无语夕阳红。"
        ], 
        "title": "归岘山杪其尊人仲陶先生遗诗见示，因题一律于后", 
        "type": "律诗", 
        "yun": "东"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "葭玉睽违数十春，童年避难最相亲。", 
            "两番浩劫情犹旧，一霎光阴世变新。", 
            "留发原为今父老，盟心未许换儒巾。", 
            "斯文道丧纲常废，谁是山中识字民。"
        ], 
        "title": "俞幼兰表兄自河南罢官归来，屡蒙见访，奖许诗篇，因呈两律奉教 其一", 
        "type": "律诗", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "阳生冬至又逢春，梅柳无心意自亲。", 
            "入室图书犹是旧，出门耳目尽翻新。", 
            "小诗欲改忘留稿，晚酿初香想漉巾。", 
            "一卷南华一枝笔，闭门聊作葛天民。"
        ], 
        "title": "俞幼兰表兄自河南罢官归来，屡蒙见访，奖许诗篇，因呈两律奉教 其二", 
        "type": "律诗", 
        "yun": "真"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "新诗诵罢喜难支，冰雪雷霆交会时。", 
            "一室埙篪能叠奏，九州龙虎漫相持。", 
            "兵戈满眼情空激，文字名山事可期。", 
            "与尔高吟增老健，春风烂漫倒深卮。"
        ], 
        "title": "孝深二侄寄来雪字韵诗，弟兄唱和，一时乐事，其诗有雷霆精锐、冰雪聪明之胜致，次其支字韵一律寄之", 
        "type": "律诗", 
        "yun": "支"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "澄江小坐夕阳开，江上风烟阅几回。", 
            "十载梦思儿女远，一瓯愁话海氛来。", 
            "劳生天地霜侵鬓，起死心情国未灰。", 
            "与子清游无限感，昏鸦莽莽已成堆。"
        ], 
        "title": "辛未冬来江上，与姚甥农卿游迎江寺大士阁，茗话至暮而归，农卿有诗，次韵和之", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "诗老兼工王霸略，骚坛吾已不能军。", 
            "惊心风鹤江头夜，极目苍黄海上云。", 
            "赤县神州谁作孽，沈舟破釜已成勋。", 
            "许身稷契杜陵子，瓣香敬爇篆氤氲。"
        ], 
        "title": "范之有御倭三策，闻之甚壮，读其除夕元旦二诗，次韵和之", 
        "type": "律诗", 
        "yun": "文"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "萧骚白发卧江干，时事惊忧已大难。", 
            "旧雨天涯又离别，新诗眼底动波澜。", 
            "食人蛇豕氛何恶，祸国王秦心竟安。", 
            "直北关山云黯淡，知君孤客不胜寒。"
        ], 
        "title": "次韵守一津门之作", 
        "type": "律诗", 
        "yun": "寒"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "浮云变幻倏西东，寄迹乾坤惨淡中。", 
            "望里旧巢痕未扫，赋来佳句客能同。", 
            "淮南草木惊秋色，蜀国烽烟黯太空。", 
            "江上愁心又今日，新图谁与画诗翁。"
        ], 
        "title": "壬申初冬，安庆晤纕衡，属题《旧京移居图》，即次元韵", 
        "type": "律诗", 
        "yun": "东"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "茫茫圣哲九幽沉，惨惨兴亡百感深。", 
            "自把青编慰除夕，枉将白发抱寒心。", 
            "眼中骨肉忘羁客，梦里梅花满故林。", 
            "万劫等随流水逝，籍咸惟共酒盈斟。"
        ], 
        "title": "壬申残冬游江上，积雪未扫，留远侄处度岁，步范之除夕韵书怀", 
        "type": "律诗", 
        "yun": "侵"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "老坐愁城心已灰，浪游那遂恶怀开。", 
            "乱时江郭多飞艇，雪意湖山未放梅。", 
            "太息军书驰闽峤，行伤故国吊遗台。", 
            "乡关诗友劳相问，一纸追寻我欲回。"
        ], 
        "title": "冬日出游江湖间，守一有诗见怀，次韵寄答", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "舒州久客即家乡，避寇公兼访旧忙。", 
            "大好山城作重九，恍如酒伴聚高阳。", 
            "伤时莫话飞灰黑，搔首难呼正色苍。", 
            "惆怅风烟暂携手，照秋明月更随觞。"
        ], 
        "title": "倭寇屡以飞机扰皖垣，范之暂避来桐，诸旧老相从饮酒甚欢，时值重阳，有诗，次韵和之", 
        "type": "律诗", 
        "yun": "阳"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "故交星散各何之，惨澹今宵未易诗。", 
            "合眼百年馀几日，伤心万古一危时。", 
            "岁华默转中原劫，国愤谁堪左衽夷。", 
            "会转鲸鲵集雄劲，包胥莫待乞秦师。"
        ], 
        "title": "丁丑除夕，明甫有诗，次韵", 
        "type": "律诗", 
        "yun": "支"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "苍黄一别三千里，踯躅山亭眺望时。", 
            "归客青天劳远梦，伤春白发苦难诗。", 
            "烽烟满眼书迟至，朋旧关情泪已知。", 
            "良会未遥园翠在，江城花柳正晴曦。"
        ], 
        "title": "范之避乱归蜀，寄示近作数首，次其时字韵一律奉怀", 
        "type": "律诗", 
        "yun": "支"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "满眼秧田绿正肥，空山凉寂此何时。", 
            "横风急雨已无夏，烈士哀心只赋诗。", 
            "皓月忽临如活国，高台同上且伸眉。", 
            "清光一夕慰吾侣，独木桥归杖几支。"
        ], 
        "title": "屏丞、闻园、耀之、政安诸君同来，登台玩月，长谈，各归去，闻园有诗，次韵", 
        "type": "律诗", 
        "yun": "支"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "峻岭斜升立晚曛，河山指点盛人文。", 
            "残年未惜经多难，我辈相看故不群。", 
            "地大初无亡国气，峰奇还有荡胸云。", 
            "不辞高境勤攀陟，何计苍生脱寇氛。"
        ], 
        "title": "偕艺叔、闻园、厚文、耀之登驼背岭，四望峰高嶂远，多异境，畅游日暮而归，闻园有诗，次韵", 
        "type": "律诗", 
        "yun": "文"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "萧飒秋声大地催，中天明月照愁来。", 
            "佳人空谷头愈白，坏劫神州国岂灰。", 
            "吾道只应安畎亩，故园犹复梦池台。", 
            "曲生风味殊堪忆，潦倒多才未易裁。"
        ], 
        "title": "芗泉姻世讲前有见怀诗，近复以佳篇寄示，次催字韵一律奉和", 
        "type": "律诗", 
        "yun": "灰"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "兵戈天地失吾庐，流转生涯孰问诸。", 
            "白发相思劳旧友，青山何处是安居。", 
            "春回一笑梅都放，国恨千端柳未舒。", 
            "把手尚欣同老健，祇惭诗事问何如。"
        ], 
        "title": "戊寅夏，倭寇陷桐，予与吴吟阁诗老各避地山乡，次年春，始入城相聚，承示见怀诸诗，喜慰交集，次庐字韵奉和", 
        "type": "律诗", 
        "yun": "鱼"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "愁绝山城寇雾浓，衰残一命寄青峰。", 
            "且欣友好同安集，漫感湾居是客踪。", 
            "学古堂高尊世泽，凌寒亭畔郁孤松。", 
            "相看定有还家日，净扫欃枪气吐胸。"
        ], 
        "title": "马公执同避难来叶家湾，久未能归，忽承赠句，以工诗好游见推，次韵和二律，藉抒所感 其一", 
        "type": "律诗", 
        "yun": "冬"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "忽忽光阴秋意浓，径思拄杖上遥峰。", 
            "婆娑白发愁中舞，峻极黄山梦里踪。", 
            "奉恨新诗皆老泪，多情岭瀑与岩松。", 
            "好游已觉乾坤窄，呼酒难浇愤慨胸。"
        ], 
        "title": "马公执同避难来叶家湾，久未能归，忽承赠句，以工诗好游见推，次韵和二律，藉抒所感 其二", 
        "type": "律诗", 
        "yun": "冬"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "无端桑海恨难锄，忍矣坚城顿毁除。", 
            "竖子军谋胡出此，名邦形胜本何如。", 
            "盛吴伟绩隳真易，蛇豕妖氛惨岂舒。", 
            "四百年间大变革，伤心青史不堪书。"
        ], 
        "title": "撤城诗和闻园韵有叙", 
        "type": "律诗", 
        "yun": "鱼"
    }, 
    {
        "author": "方守敦", 
        "era": "近现代", 
        "subtype": "七言律诗", 
        "text": [
            "为爱名花诗兴装，蛰园凉露坐闻香。", 
            "祯祥见说能兴国，兰桂从来竞吐香。", 
            "九死骚人转春意，万方劫火照秋阳。", 
            "神尧天下腥臊出，对此真堪醉百觞。"
        ], 
        "title": "蛰园主人蓄春兰多盆，经寇乱，有损失，今秋忽放一枝，香满庭院，喜为瑞徵，赋诗属和。予感国祸深而秋旱又甚也，遂成次韵", 
        "type": "律诗", 
        "yun": "阳"
    }, 
    {
        "author": "于右任", 
        "era": "近现代", 
        "subtype": null, 
        "text": [
            "福州鸡鸣，基隆可听；", 
            "伊人隔岸，如何不应；", 
            "沧海月明风雨过，子欲歌之我当和。", 
            "遮莫千重与万重，一叶渔艇冲烟波。"
        ], 
        "title": "鸡鸣曲", 
        "type": "古风", 
        "yun": null
    }, 
    {
        "author": "于右任", 
        "era": "近现代", 
        "subtype": null, 
        "text": [
            "葬我于高山之上兮，望我大陆。", 
            "大陆不可见兮，只有痛哭！", 
            "葬我于高山之上兮，望我故乡。", 
            "故乡不可见兮，永不能忘。", 
            "天苍苍，野茫茫，山之上，国有殇。"
        ], 
        "title": "国殇", 
        "type": "古风", 
        "yun": null
    }, 
    {
        "author": "于右任", 
        "era": "近现代", 
        "subtype": null, 
        "text": [
            "山后白云起，山前白云迎。", 
            "云合作微雨，寒气相与生。", 
            "高峰悬万树，佛祖缀珠璎。", 
            "树树如宝塔，卓立向天争。", 
            "牧草正肥美，牧儿歌且行。", 
            "笑指天山说：吾之夏令营。", 
            "髯也频来此，为吾平不平。"
        ], 
        "title": "与文白、敬斋、觉民、文彦诸公再至庙儿沟", 
        "type": "古风", 
        "yun": "庚"
    }, 
    {
        "author": "于右任", 
        "era": "近现代", 
        "subtype": "五言绝句", 
        "text": [
            "雪似山之衣，云似山之冠。", 
            "修洁复修洁，容君面面看。"
        ], 
        "title": "焉耆（焉耆在天山南麓）至迪化（迪化在天山北麓。迪化即今乌鲁木齐市）机中作 其一", 
        "type": "绝句", 
        "yun": "寒"
    }, 
    {
        "author": "于右任", 
        "era": "近现代", 
        "subtype": "五言绝句", 
        "text": [
            "横度天山去，横度天山归。", 
            "瑶池在何处？白云来去飞。"
        ], 
        "title": "焉耆（焉耆在天山南麓）至迪化（迪化在天山北麓。迪化即今乌鲁木齐市）机中作 其二", 
        "type": "绝句", 
        "yun": "微"
    }, 
    {
        "author": "于右任", 
        "era": "近现代", 
        "subtype": "五言绝句", 
        "text": [
            "游牧天山上，天山是我家。", 
            "东西数千里，采遍雪莲花。"
        ], 
        "title": "庙儿沟（庙儿沟：在乌鲁木齐附近）出游", 
        "type": "绝句", 
        "yun": "麻"
    }, 
    {
        "author": "于右任", 
        "era": "近现代", 
        "subtype": "五言绝句", 
        "text": [
            "幼作牧羊儿，老至天山下。", 
            "天山不可登，还须习鞍马。"
        ], 
        "title": "望博克达山不能上也", 
        "type": "绝句", 
        "yun": "马"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "两戒河山一枝萧，凄风吹断咸阳桥。", 
            "白头夫妇白头泪，留待金婚第一宵。"
        ], 
        "title": "忆内子高仲林", 
        "type": "绝句", 
        "yun": "萧"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "昔提一杖行天下，今对千秋发浩歌。", 
            "云灿月明时出现，太平洋上一头陀。"
        ], 
        "title": "生日诗", 
        "type": "绝句", 
        "yun": "歌"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "泪洒香江汲水门，几回望望欲招魂。", 
            "当年轻负读书约，白首如何报旧恩。"
        ], 
        "title": "生日诗", 
        "type": "绝句", 
        "yun": "元"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "梦饶关西旧战场，迂回大队过咸阳。", 
            "白头夫妇白头泪，亲见阿婆作艳装。"
        ], 
        "title": "思念内子高仲林", 
        "type": "绝句", 
        "yun": "阳"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "文章报国男儿志，天地无私慈母心。", 
            "珍重画图传一别，故山长望白云深。"
        ], 
        "title": "故山别母图", 
        "type": "绝句", 
        "yun": "侵"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "龙雾山前云气深，云埋万丈到于今。", 
            "梦中游子无穷泪，二十年来陟屺心。"
        ], 
        "title": "故山别母图", 
        "type": "绝句", 
        "yun": "侵"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "上山不易下山难，劳苦舆夫莫怨天。", 
            "为问人间最廉者，一升汗值几文钱。"
        ], 
        "title": "闻庐山舆夫叹息声", 
        "type": "绝句", 
        "yun": "先"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "独立精神未有伤，天风吹动太平洋。", 
            "更来太武上头望，雨湿神州望故乡。"
        ], 
        "title": "望雨", 
        "type": "绝句", 
        "yun": "阳"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "不信青春唤不回，不容青史尽成灰。", 
            "低回海上成功宴，万里江山酒一杯。"
        ], 
        "title": "题民元照片", 
        "type": "绝句", 
        "yun": "灰"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "年年置酒迎重九，今日黄花映白头。", 
            "海上无风又无雨，高吟容易见神州。"
        ], 
        "title": "47年重九北投桥园", 
        "type": "绝句", 
        "yun": "尤"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "天下雄关雪渐深，烽台曾见雁来频。", 
            "边墙近处掀髯望，山似英雄水美人。"
        ], 
        "title": "嘉峪关前长城近处远望", 
        "type": "绝句", 
        "yun": "真"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "喀什河前沙枣香，巍峨祖庙拜香娘。", 
            "最怜家国无穷感，生死重经旧战场。"
        ], 
        "title": "疏附县谒香娘娘墓", 
        "type": "绝句", 
        "yun": "阳"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "雨过高峰雾忽开，月明照影一徘徊。", 
            "醉余挥洒天山上，似向瑶池洗砚来。"
        ], 
        "title": "天池旁有道士庙，余为题曰灵山寺。住寺中三日，作书甚多", 
        "type": "绝句", 
        "yun": "灰"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "一雨新晴万卉蕃，凉生襟袖寂无喧。", 
            "天山南北都开朗，独倚高楼望故园。"
        ], 
        "title": "早晴新大楼上远望", 
        "type": "绝句", 
        "yun": "元"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "引得春风出塞难，还期万里报平安。", 
            "流传故事天山下，马奶如醇进野餐。"
        ], 
        "title": "与文白（即张治中，安徽巢县人，原名本尧，字文白）、敬斋、冀野、新令、觉民、文彦、麦思武德、包尔汉、阿合买提江诸公庙儿沟野餐二首 其一", 
        "type": "绝句", 
        "yun": "寒"
    }, 
    {
        "author": "于右任", 
        "era": "近现代", 
        "subtype": "七言绝句", 
        "text": [
            "树如宝塔无边翠，雪作河源不断流。", 
            "四海一家歌且舞，夕阳红映庙儿沟。"
        ], 
        "title": "与文白（即张治中，安徽巢县人，原名本尧，字文白）、敬斋、冀野、新令、觉民、文彦、麦思武德、包尔汉、阿合买提江诸公庙儿沟野餐二首 其二", 
        "type": "绝句", 
        "yun": "尤"
    }, 
    {
        "author": "丁立中", 
        "era": "近现代", 
        "subtype": "七言绝句", 
        "text": [
            "移居当日说灵芬，卜宅今同出岫云。", 
            "香雪飘残温旧梦，一湖春色许平分。"
        ], 
        "title": "题亚子分湖旧隐图二首 其一", 
        "type": "绝句", 
        "yun": "文"
    }, 
    {
        "author": "丁立中", 
        "era": "近现代", 
        "subtype": "七言绝句", 
        "text": [
            "余家老屋在山阴，小筑团瓢住武林。", 
            "蚕豆桥头今古月，感怀千里有同心。"
        ], 
        "title": "题亚子分湖旧隐图二首 其二", 
        "type": "绝句", 
        "yun": "侵"
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "凄沁梨云梦不温，冰鸾昙影渺无痕。", 
            "清愁如水又黄昏。", 
            "芳草有情萦旧恨，游丝何计绾离魂。", 
            "自甘肠断向谁论。"
        ], 
        "title": "浣溪沙 丁卯二月", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "风信一番番，芳序将阑。", 
            "樱桃未熟楝花残。", 
            "记得片帆南浦日，料峭春寒。", 
            "日暮望家山，烟树迷漫。", 
            "子规啼遍碧栏干，频道不如归去好。", 
            "何处乡关。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "如水轻寒天欲暮。", 
            "廿四番风，不断催春去。", 
            "花外鹃声帘外雨。", 
            "断肠草绿江南路。", 
            "几度留春春不住，化个浮萍流到春归处。", 
            "此去天涯知几许，漫漫风絮迷前浦。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "数芳辰。", 
            "甚清明过了，依旧是伤春。", 
            "扑蝶情慵，湔裙约懒，无那如水黄昏。", 
            "绕香径、鸦锄漫整，怕杜宇啼醒落花魂。", 
            "堕粉揉烟，乱红凝露，肠断真真。", 
            "犹记剪蛾方罢，又踏青挑菜，转眼皆陈。", 
            "燕老枝空，云归梦冷，惆怅轻影难扪。", 
            "待重问佩环恨杳，捣湘桃和雪驻仙尘。", 
            "日暮东风吹泪，都化愁痕。"
        ], 
        "title": "一萼红 戊辰春暮题葬花美人", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "心似三秋衰柳，情同五夜惊乌。", 
            "柔肠已断泪难枯。", 
            "愿教愁岁月，换取病工夫。", 
            "祗道相寻有梦，那堪梦也生疏。", 
            "西风凉沁一灯孤。", 
            "魂牵还自解，分薄不如无。"
        ], 
        "title": "临江仙 秋宵不寐忆文儿", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "悄西风、将恨上毫端，枯香又吹醒。", 
            "看烟鬟亚月，清姿涴露，小劫曾经。", 
            "莫道融冰研粉，辛苦缀寒英。", 
            "不是霜华冷，倩影谁凭。", 
            "一自东蓠秋老，便几番风雨，几度飘零。", 
            "叹孤芳日暮，无复旧娉婷。", 
            "待折取铜瓶深护，怕萧疏已失故园情。", 
            "凄凉感，把悲秋泪，洒向丹青。"
        ], 
        "title": "甘州 画菊", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "碧梧摇落东篱暮。", 
            "惊心乱蛩凄语。", 
            "亸粉欹苔，销金卧雨。", 
            "一霎秋容非故。", 
            "残英欲贮。", 
            "奈玉盒沈埋，冷香难护。", 
            "寂寞寒枝，槿围寥落半风露。", 
            "孤根久辞幻土。", 
            "是谁窥色相，倩影轻驻。", 
            "薄袂扶烟，疏妆滟蜡，依约尊前初晤。", 
            "霜魂甚处。", 
            "怕清夜伶俜，欲归还误。", 
            "展向吟窗，墨华和泪谱。"
        ], 
        "title": "台城路 画菊", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "青灯如死繁音息，意海恬流时起灭。", 
            "微茫炉火曙天星，寥落门庭秋树叶。", 
            "昏鸦不识中宵月，绕遍空枝还喋喋。", 
            "几回忍泪嗅残梅，绰约孤芳寒似雪。"
        ], 
        "title": "玉楼春 夜坐", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "香烬篆难消，愁多夜转遥。", 
            "听敲窗风雨潇潇。", 
            "寄语芳菲休便歇，且留取待明朝。", 
            "陈梦漾如潮，幽怀卷似蕉。", 
            "谢殷勤俊侣相招。", 
            "纵使花前拚一醉，任醉醒总无聊。"
        ], 
        "title": "唐多令", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "陈恨渺无边，人去香沈月似弦。", 
            "拚不思量还自解，偏偏，抛却心头又眼前。", 
            "长记嫩凉天，执手离亭语万千。", 
            "漫问别来多少泪，年年，一度秋风一惘然。"
        ], 
        "title": "南乡子 怀梅妹", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "细雨鸣廊，微吟和漏，秋衾初试吴绵。", 
            "人病花愁，明蟾能几回圆。", 
            "旧游已是霜蓬散，况惊传江上烽烟。", 
            "最凄然，渺渺苍波，何日归船。", 
            "高寒把袂当时语，甚冰轮未满，先照离筵。", 
            "云海沈沈，清辉知在谁边。", 
            "孤尊对影从来惯，算销魂未抵今年。", 
            "再休言，一样情怀，千里婵娟。"
        ], 
        "title": "高阳台", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "枫叶流丹菊亸黄。", 
            "东蓠昨夜有繁霜。", 
            "深深帘幕护秋光。", 
            "已分伶俜寒彻骨，何愁风露十分凉。", 
            "青灯如水注空床。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "幽籁转虚廊，落叶敲窗。", 
            "无端陈恨费思量。", 
            "待向枕函寻断梦，梦也凄凉。", 
            "不语对残釭，清泪凝霜，薄寒疏雨夜初长。", 
            "屈指暗惊秋过半，明日重阳。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "丹枫黄叶一番番。", 
            "秋光满画阑。", 
            "还教一息罥人间。", 
            "年年和泪看。", 
            "愁宛宛，夜漫漫，心随宝篆残。", 
            "低头无语掩屏山。", 
            "西风吹梦寒。"
        ], 
        "title": "阮郎归", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "打窗落叶西风冷，潇潇更闻凄雨。", 
            "断漏惊心，疏灯照影，残梦依稀还驻。", 
            "梨云漫溯，但逝景疑烟，助人酸楚。", 
            "惘惘音尘，满身凉意散轻雾。", 
            "无端十年幻味，夜阑重唤起，清泪难数。", 
            "咽恨成灰，销諓碎锦，争遣閒愁如许。", 
            "冰绡再抚。", 
            "又罗幕生寒，蕊珠催曙。", 
            "似慰伶俜，戍楼晨角语。"
        ], 
        "title": "台城路", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "东风乍醒，轻寒又凝。", 
            "愔愔绿遍閒庭。", 
            "正将晴未晴。", 
            "金针悄停，朱阑倦凭。", 
            "小窗镇日长扃。", 
            "任苔青柳青。"
        ], 
        "title": "醉太平 春阴", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "一夜天风仙梦冷，春光淡到无痕。", 
            "试裁冰纻罥芳魂。", 
            "依稀留色相，未许著纤尘。", 
            "照眼淩波曾几劫，盈盈回雪丰神。", 
            "偶因蘋梗示前身。", 
            "翛然辞逝水，清境寄灵根。"
        ], 
        "title": "临江仙 题湖石水仙横幅", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "绕长堤，正东风孕絮，缥缈绿初齐。", 
            "逝水情怀，浮云世味，芳序回首凄迷。", 
            "恨弹指，仙昙分短，剩此际和泪忆牵衣。", 
            "落日孤村，伶俜三尺，碧草天涯。", 
            "多少哀蝉心事，问青山无语，祗是莺啼。", 
            "唤客疏钟，催程薄瞑，湖上灯火船归。", 
            "揽双鬓星星碎影。", 
            "甚轻魂不共纸灰飞。", 
            "一夜空阶细雨，还梦棠梨。"
        ], 
        "title": "一萼红", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "微凉一枕音尘远，喁喁绿窗何处。", 
            "聒耳呢喃，惊魂隐约，兜转伤心无数。", 
            "低迷认取。", 
            "似学步阶前，揽衣娇语。", 
            "强起凭阑，絮蛩催泪堕如雨。", 
            "年来怕闻楚些，那堪温旧恨。", 
            "灯下儿女，贴水犀钱，缨珠象珥，肠断优昙难驻。", 
            "重逢莫误。", 
            "待沤灭空泯，白杨黄土，唤月啼烟，北邙吾觅汝。"
        ], 
        "title": "台城路", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "梦短愁难遣，愁深梦易惊。", 
            "揽衣和泪下阶行。", 
            "又是月光如梦，庭户悄无声。", 
            "碧簟凉于水，幽怀沁若冰。", 
            "万端尘恨一时萦。", 
            "记得相逢，记得看双星。", 
            "记得曲阑干畔，笑语扑流萤。"
        ], 
        "title": "喝火令", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "一声杜宇天将曙，隐隐红楼澄晓雾。", 
            "楼中有害正思家，起倚危栏泪如雨。", 
            "嗟尔杜宇鸣何悲，独客无家何所归。", 
            "江南草长故山远，梦逐杨花淩乱飞。", 
            "杨白花，无定止，飞来飞去渡江水。", 
            "愿随逝水莫沾泥，埋骨清流有如此。"
        ], 
        "title": "七言古风", 
        "type": "古风", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "邻鸡一再啼，晓灯寒失色。", 
            "茫然出门去，不语心恻恻。", 
            "长年思故乡，暂归亦如客。", 
            "鬓随风物改，愁共征尘集。", 
            "饥驱欲住难，却粒还自谪。", 
            "潜鳞饵不吞，栖鸟枝有择。", 
            "烽烟接天地，吾行将何适。", 
            "回头望闾巷，漫漫残雾白。"
        ], 
        "title": "晓发", 
        "type": "古风", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "风动狂尘飞九陌。", 
            "堪叹漂流雨萍迹。", 
            "又昨日、轻帆浮楚泽。", 
            "岸树色。", 
            "皆秋色。", 
            "岸树色。", 
            "皆秋色。", 
            "星斗横斜凉拥席。", 
            "病卧客。", 
            "思行客。", 
            "病卧客。", 
            "思行客。", 
            "待促膝，倾螺歌缓拍。", 
            "愿永夕。", 
            "为佳夕。", 
            "愿永夕。", 
            "为佳夕。"
        ], 
        "title": "琴调相思引 闻继湘弟有鄂渚之行，病不得送，用贺方回韵成此，并寄敬之武昌", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "金谷空馀陌上尘。", 
            "玉门难返笛中春。", 
            "只有台城杨柳色，一番新。", 
            "大帝山河留霸迹，小乔夫婿是前身。", 
            "却笑景阳宫井内，又何人。"
        ], 
        "title": "山花子", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "乱红碎锦，都换暗碧，春榭机杼。", 
            "愁丝万缕。", 
            "夜阑付与，幽人铸幽句。", 
            "寸阴逝羽。", 
            "孤雁吊影，分散吴楚。", 
            "顿惊倦旅。", 
            "羁情摇荡，随风堕轻絮。", 
            "镜里看华发，回首机云偕隐处。", 
            "声似动人，春雷方启户。", 
            "甚梦觉邯郸，利名炊黍。", 
            "履霜纤屦。", 
            "叹自警荒鸡，谁伴宵舞。", 
            "暗徘徊、泪零如雨。"
        ], 
        "title": "绕佛阁 中夜不寐，有怀汉江诸弟，依梦窗声均", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "阵阵边笳起。", 
            "暝色共，愁无际。", 
            "斗酒狂吟，似续三闾遗制。", 
            "佩袭芳兰，更唾壶敲碎。", 
            "伤今时，有谁继。", 
            "泪难制。", 
            "冠盖长安市。", 
            "偏容个人憔悴。", 
            "月黑枫青，梦中此夕来未。", 
            "试托巫阳，赋大招哀只。", 
            "且归魂，楚江水。"
        ], 
        "title": "碧牡丹 季刚殁后，欲述哀词，久而未就。今秋卧病经旬，追感旧游，始成此解", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "日日登楼千百度。", 
            "咫尺人閒，更比仙山阻。", 
            "断尽柔肠无说处。", 
            "而今才解相思苦。", 
            "独坐沈吟还独语。", 
            "独展芳尊，泪落空盈俎。", 
            "独自寻春春又去。", 
            "绿阴总化相思树。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "断烟荒草。", 
            "征鼙动，栖身还在江表。", 
            "异乡随处足伤情，况夜深人悄。", 
            "听淅沥、寒窗到晓。", 
            "凄风飘荡愁霖小。", 
            "叹素发成丝，纵贮箧、菱花似旧，不堪频照。", 
            "空望雁足传书，衡阳峰影，峻极天半难到。", 
            "几番秋雨涨秋池，甚此时怀抱。", 
            "待一昔、熢烟静了。", 
            "开元重访清平调。", 
            "怕故都、经离乱，化鹤归来，旧人应少。"
        ], 
        "title": "霜叶飞 同大壮作，和清真", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "竹间楼，池上路，车马隔尘远。", 
            "翠巘澄波，叠叠画屏满。", 
            "依前胜绝江山，自从别后，怎都付、魂销肠断。", 
            "夜刚半。", 
            "欲借书遣牢愁，抛书意先倦。", 
            "不忍吹镫，留著影相伴。", 
            "只怜挨尽残更，参横月澹。", 
            "便影也、没人收管。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "又霜钟警梦夜凄清，雁阵破空来。", 
            "自榆关风紧，芦沟月冷，秋思难排。", 
            "应羡六朝金粉，嘹唳度长淮。", 
            "铁索沈江后，楼殿成灰。", 
            "本是随阳信鸟，甚浅洲远渚，不肯徘徊。", 
            "历间关烽火，毛羽屡惊摧。", 
            "倘遭逢、青冥矰缴，剩衔芦、孤影亦堪哀。", 
            "何如共、泛沧溟去，游戏蓬莱。"
        ], 
        "title": "八声甘州 雁", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "暗筱藏楼，疏桐坠井，砧杵先惊秋意。", 
            "庾信愁多，常怯避愁无计。", 
            "身已似、落叶飘灵，信都付、去鸿迢递。", 
            "最难堪、残蜡摇风，伴人清夜共垂泪。", 
            "丹青谁是妙手，拟把云笺小幅，商量心事。", 
            "粉藉脂匀，匀了几番重费。", 
            "寻旧约、沟水分流，选梦痕、故山难记。", 
            "画不成、一片伤心，素屏空自倚。"
        ], 
        "title": "绮罗香 居竹楼时日以丹青遣，醇士为余作小景，题遗山句云：“可怜旧隐抛何处，一片伤心画不成。”检示惘然，为拈此解", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "萧萧落叶又惊吹。", 
            "步庭墀。", 
            "罥蛛丝。", 
            "几朵芙蓉，憔悴月中姿。", 
            "料得半钩云外影，山隐约，似峨嵋。", 
            "仙郎才调手同携。", 
            "玉台诗。", 
            "镜鸾知。", 
            "帘捲西风，刚对菊花期。", 
            "忆否江城人惜别，因病损，旧腰肢。"
        ], 
        "title": "江城子 病中寄千帆祖棻峨嵋山下", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "倦怀将息。", 
            "一声飞起邻家笛。", 
            "飘萧最感平阳客。", 
            "柳已无多，商管未须急。", 
            "沈沈细雨朝连夕。", 
            "织成愁网千丝密。", 
            "思归难借晨风翼。", 
            "心似残蕉，身似半黄叶。"
        ], 
        "title": "醉落魄", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "桂林山水经游遍，新篇又盈襟袖。", 
            "玉宇高寒，斜阳晼晚，都付词人消受。", 
            "分离未久。", 
            "笑饭颗山前，也因诗瘦。", 
            "满目兵尘，侧身天地更怀旧。", 
            "苍生伫公再起，乍闻前席对，英办驰骤。", 
            "促坐传觞，分曹斗韵，重忆沧江病叟。", 
            "凭书到否。", 
            "正野静林昏，乱鸦啼后。", 
            "暗搅归心，近来浓似酒。"
        ], 
        "title": "齐天乐 答行严见怀之作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "借问西飞鹊。", 
            "问金陵、凤凰台下，水流如昨。", 
            "虎踞龙蟠终形胜，微恨湖名燕雀。", 
            "是几辈、酣嬉色幕。", 
            "玉树歌残家山破，剩啼鹃、声里花开落。", 
            "风力紧，纸鸢薄。", 
            "黄旗紫盖今萧索。", 
            "绕宫沟、青燐点点，暗萤低掠。", 
            "细雨骑驴诗人老，万里音书谁托。", 
            "料怨绝、山中猿鹤。", 
            "便与虫沙同化劫，也难偿、填海冤禽错。", 
            "鸿翼举，去寥廓。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "雨凄其，斜风送冷，青镫照无寐。", 
            "鬓丝愁悴。", 
            "愁赴楚寒江，鱼信难寄。", 
            "断樯卧影烟波底。", 
            "沙鸥相共倚。", 
            "怕此夕、玉钗分破，鸾胶空似洗。", 
            "楼台万家旧豪华，霓裳罢舞后，胡笳吹碎。", 
            "惟暗想，兴亡梦、燕莺能记。", 
            "如今但、泪痕界脸，盼游伴、天涯重料理。", 
            "正戍鼓，一声声缓，江城人夜起。"
        ], 
        "title": "花犯 九龙香港相继陷没，并扈江亲友亦久不得消息矣", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "卉服但馀鸟迹，蓬山那有仙京。", 
            "日出僭称天子号，蚕食翻渝上国盟。", 
            "神人愤共盈。", 
            "海水垂天皆立，火云射地通明。", 
            "万翼回旋风雨势，千里遥闻霹雳声。", 
            "芙蓉峰已倾。"
        ], 
        "title": "破阵子 同盟国空军将大举袭倭，先作此词以当铙吹", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "胭脂红破浅深椒。", 
            "道装相衬蜡潜消。", 
            "弄影瓶花，绝似词人句，蝶粉蜂黄大小乔。", 
            "旧家亭馆今谁在，数声玉笛轻飘。", 
            "剩笑枕上心情，频探春来未、尽良宵。", 
            "梦被罗浮翠羽招。"
        ], 
        "title": "般涉瑞鹧鸪 瓶供蜡梅红梅各一枝，时距立春尚远", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "山束沧江，位置孤城地偏仄。", 
            "正晓寒、吹角风翻，柳巷夕烟，远艇潮回沙碛。", 
            "应是江南客。", 
            "凭高处、乱愁似织。", 
            "连年叹、国破城春，信有家书万金直。", 
            "自分馀生，轮蹄销尽，栖迟万山侧。", 
            "更醉中、休倩簪花黏鬓，醒时已觉，看朱成碧。", 
            "衰老相催迫。", 
            "惟萦系、故园信息。", 
            "如今料、片叶题红，恨极难再得。"
        ], 
        "title": "一寸金", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "泠泠。", 
            "清音。", 
            "鸣琴。", 
            "乃非琴。", 
            "愔愔。", 
            "空山月明萝之阴。", 
            "忽闻锵佩璆琳。", 
            "俄又瘖。", 
            "蕙带与兰襟。", 
            "我所思兮如有临。", 
            "乱松动晓，其上幽禽。", 
            "乱松静晚，无复哀猿怨砧。", 
            "彼拂云之崎崟。", 
            "与逝波之渊深。", 
            "修柯千万寻。", 
            "风烟周其岑。", 
            "凄感动微吟。", 
            "庶几千载知此心。"
        ], 
        "title": "醉翁操", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "转首镫帘歌舫，板桥舒怨工。", 
            "叹黍稷、遍满荒城，斜照里、断穗摇风。", 
            "繁华真如坠翼，瑶台路、阻隔情未通。", 
            "剩故人、片霎因依，凭樽酒、映颊生醉红。", 
            "对镜自嗟悴容。", 
            "熏笼伴泪，浮踪怕问蚕丛。", 
            "恨入焦桐。", 
            "指音乱、谱难重。", 
            "输他半江流水，早暮去、更能东。", 
            "悲欢暂空。", 
            "相逢未拟负，春事中。"
        ], 
        "title": "绮寮怨 读大壮词有感，用韵却寄，并简匪石", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "室掩炉熏，帘烘画烛。", 
            "一见能教妾心足。", 
            "葡萄映唇久制酿，杨枝寓意新翻曲。", 
            "紫香囊，锦缠袜，在郎目。", 
            "何计劝君留信宿。", 
            "梁燕定巢人归速。", 
            "浅拂津亭柳垂绿。", 
            "楼头怕闻莺语，皖门前、并有骊歌促。", 
            "钿筝危，绮弦断，胶难续。"
        ], 
        "title": "千秋岁引", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": "七言绝句", 
        "text": [
            "托根一任伍蒿蓬，卓立高寒自不同。", 
            "岂为敲窗读戛玉，安凭劲节战东风。"
        ], 
        "title": "咏竹", 
        "type": "绝句", 
        "yun": "东"
    }, 
    {
        "author": "丁宁", 
        "era": "近现代", 
        "subtype": "七言绝句", 
        "text": [
            "瀛瀚潮平风物好，管城花发瘴云开。", 
            "一从王子怀珠后，时有仙槎海上来。"
        ], 
        "title": "游仙诗一首", 
        "type": "绝句", 
        "yun": "灰"
    }, 
    {
        "author": "丁宁", 
        "era": "近现代", 
        "subtype": "七言绝句", 
        "text": [
            "落叶枯蝉井底波，一编重省泪痕多。", 
            "羡他幸福新儿女，不解伤情唤奈何。"
        ], 
        "title": "感怀二首 丁酉季秋，子美为余校印还轩词成，赋此志感 其一", 
        "type": "绝句", 
        "yun": "歌"
    }, 
    {
        "author": "丁宁", 
        "era": "近现代", 
        "subtype": "七言绝句", 
        "text": [
            "往事西溪记昔贤，衣冠应忆拜灯前。", 
            "而今词笔秋风老，又为幽栖理蠹笺。"
        ], 
        "title": "感怀二首 丁酉季秋，子美为余校印还轩词成，赋此志感 其二", 
        "type": "绝句", 
        "yun": "先"
    }, 
    {
        "author": "丁立中", 
        "era": "近现代", 
        "subtype": "七言律诗", 
        "text": [
            "风萍偶聚慰相思，仿佛兰亭修禊诗。", 
            "南社古欢真率会，西泠今雨岁寒枝。", 
            "冷吟闲醉诗中画，山色湖光画里诗。", 
            "缟纻环佩同一集，题名深惜我来迟。"
        ], 
        "title": "题三子游草", 
        "type": "律诗", 
        "yun": "支"
    }, 
    {
        "author": "于右任", 
        "era": "近现代", 
        "subtype": "五言律诗", 
        "text": [
            "载酒三阳寺，寻碑兴倍增。", 
            "民穷先废学，庙破竟无僧。", 
            "造像搜频得，浮图倦未登。", 
            "归途书所见，哀雁过高陵。"
        ], 
        "title": "游三阳寺", 
        "type": "律诗", 
        "yun": "蒸"
    }, 
    {
        "author": "于右任", 
        "era": "近现代", 
        "subtype": "七言律诗", 
        "text": [
            "云兴沧海雨凄凄，港口阴情更不齐。", 
            "百世流传三尺剑，万家辛苦一张犁。", 
            "鸡鸣故国天将小，春到穷檐路不迷。", 
            "宿愿尤存寻好句，希夷大笑石桥西。"
        ], 
        "title": "基隆道中", 
        "type": "律诗", 
        "yun": "齐"
    }, 
    {
        "author": "于右任", 
        "era": "近现代", 
        "subtype": "七言律诗", 
        "text": [
            "兵革凶荒酒一杯，万花如锦泪频催。", 
            "名园落寞春犹到，贤主飘零客始回。", 
            "壁上题诗羞认旧，池边照影恐生哀。", 
            "红梅曾识江南艳，不为朔风竟晚开。"
        ], 
        "title": "唐园和李子逸韵", 
        "type": "律诗", 
        "yun": "灰"
    }, 
    {
        "author": "于右任", 
        "era": "近现代", 
        "subtype": "七言律诗", 
        "text": [
            "尚父湖波荡夕阳，征诛渔钓两难忘。", 
            "穷羞白发为文士，老羡黄泉作国殇。", 
            "落叶层层迷去路，横舟缓缓适何方。", 
            "桂枝如雪枫如血，猛忆关西旧战场。"
        ], 
        "title": "游尚父湖", 
        "type": "律诗", 
        "yun": "阳"
    }, 
    {
        "author": "于右任", 
        "era": "近现代", 
        "subtype": "七言律诗", 
        "text": [
            "飞度天山往复还，今来真是识天颜。", 
            "云中瀑布冰期雪，月下瑶池雨后山。", 
            "行远方知骐骥贵，登高那计鬓毛斑。", 
            "夜深惘惘情难已，万木啼号有病杉。"
        ], 
        "title": "三十五年八月十二日，夜宿天池上灵山道院，不寐有作", 
        "type": "律诗", 
        "yun": null
    }, 
    {
        "author": "于氏（沧州）", 
        "era": "近现代", 
        "subtype": "五言律诗", 
        "text": [
            "爆竹声声急，催人梦乍醒。", 
            "杯深春酒碧，窗迥夜灯青。", 
            "无意开妆镜，含愁倚曲屏。", 
            "不知寥落岁，更有几回经。"
        ], 
        "title": "守岁", 
        "type": "律诗", 
        "yun": "青"
    }, 
    {
        "author": "于氏（沧州）", 
        "era": "近现代", 
        "subtype": "五言律诗", 
        "text": [
            "小阁添春色，虚帷逗晓光。", 
            "常时慵对镜，此日强成妆。", 
            "柏叶浮杯浅，梅花著鬓香。", 
            "年华容易过，佳节暗神伤。"
        ], 
        "title": "元旦晓妆", 
        "type": "律诗", 
        "yun": "阳"
    }, 
    {
        "author": "于氏（沧州）", 
        "era": "近现代", 
        "subtype": "五言律诗", 
        "text": [
            "一雨收残暑，黄昏院宇清。", 
            "鱼依荷叶静，月到柳梢明。", 
            "蝉鬓经秋薄，罗衣趁体轻。", 
            "不须挥素箑，自有夜凉生。"
        ], 
        "title": "立秋夜荷花池纳凉", 
        "type": "律诗", 
        "yun": "庚"
    }, 
    {
        "author": "于氏（沧州）", 
        "era": "近现代", 
        "subtype": "七言律诗", 
        "text": [
            "别来那复禁相思，况到秋灯听雨时。", 
            "锦字可能传别恨，花笺犹为寄新词。", 
            "贫兼多病慵拈笔，老更贪眠欲废诗。", 
            "两地关怀书不尽，此心惟有月明知。"
        ], 
        "title": "走笔答吴氏", 
        "type": "律诗", 
        "yun": "支"
    }, 
    {
        "author": "于氏（沧州）", 
        "era": "近现代", 
        "subtype": "七言律诗", 
        "text": [
            "曈昽初日到纱窗，遥想娇儿正晓妆。", 
            "纵有铅华助颜色，难收别泪湿衣裳。", 
            "离怀欲寄征鸿少，远恨偏随玉漏长。", 
            "记得去年当此日，槐荫如幄共追凉。"
        ], 
        "title": "夏日早起忆女", 
        "type": "律诗", 
        "yun": "阳"
    }, 
    {
        "author": "于氏（沧州）", 
        "era": "近现代", 
        "subtype": "七言律诗", 
        "text": [
            "独对孤灯暗自伤，剧怜一女嫁他乡。", 
            "髫年便苦儿何祜，老景那堪母未亡。", 
            "孤枕难干千点泪，长笺欲写九回肠。", 
            "人生聚散应前定，但以平安祝彼苍。"
        ], 
        "title": "冬夜忆女", 
        "type": "律诗", 
        "yun": "阳"
    }, 
    {
        "author": "于氏（沧州）", 
        "era": "近现代", 
        "subtype": "七言律诗", 
        "text": [
            "旋离复合欲何如，行坐相随意若愚。", 
            "默默岂真缄口慎，依依可是念予孤。", 
            "日中一霎分生灭，壁上双钩印画图。", 
            "最是花前相瞥处，亭亭一样倩人扶。"
        ], 
        "title": "嘲影", 
        "type": "律诗", 
        "yun": "虞"
    }, 
    {
        "author": "于氏（沧州）", 
        "era": "近现代", 
        "subtype": "七言律诗", 
        "text": [
            "林下高风何处寻，冰霜节操冷森森。", 
            "云窗长掩曾窥镜，玉案犹张旧理琴。", 
            "七日衔悲明大义，一朝撒手见贞心。", 
            "从今闺阁增坤范，常使同怀泪满襟。"
        ], 
        "title": "嘲影 其一", 
        "type": "律诗", 
        "yun": "侵"
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "白发永州守，开口说潇湘。", 
            "一官十年不调，丘壑满诗肠。", 
            "百折浯溪清驶，百尺浯台突起，亭子与轩昂。", 
            "发兴簿书底，协趣水云乡。", 
            "莞然笑，师北苑，仿香光。", 
            "就中家法不失，烟麓故相望。", 
            "窈窕次山铭句，兀傲柳州游记，画笔足攀翔。", 
            "心折到猿叟，一幅倒千觞。"
        ], 
        "title": "水调歌头 其二 题王蓬心三吾图卷，卷有东洲题句", 
        "type": "词", 
        "yun": "阳"
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "冬青泪洒。九死攀髯终未悔。", 
            "日降天临。不负青山独往心。", 
            "使君风义。易水波寒吹不起。", 
            "高阁葵霜。终古相望一柳堂。"
        ], 
        "title": "减字木兰花 题梁庄会葬图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "平生风义。把臂吴桥双国士。", 
            "天路飞攀。收拾光芒入小言。", 
            "雯华月渍。一段苍烟飞不起。", 
            "拈笔如神。馀兴能为石写真。"
        ], 
        "title": "减字木兰花 题倪鸿宝诗画卷 其一", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "烟萝猗靡。意外荒寒生笔底。", 
            "眯目黄尘。谁是青山独往人。", 
            "无多茅屋。风味举家清似鹄。", 
            "鞍马平生。老作江南粥饭僧。"
        ], 
        "title": "减字木兰花 其二", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "碎珠一一，借粉函敛取，家林冰雪。", 
            "笺管留珍，不待良金铸花骨。", 
            "劫后人天岁晚，莫尽愁、灵芬销歇。", 
            "算几生、风味依然，流藻入词笔。", 
            "何况都房旖旎，瓣香致叩叩，薰遍芸叶。", 
            "展取镫宵，与媵芳尊，恰称宜春奁帖。", 
            "罗浮新月关同梦，愿双化、书丛仙蝶。", 
            "倘数将、滂喜家珍，定有外孙能说。"
        ], 
        "title": "暗香疏影 湖帆静淑夫妇属题宋本梅花喜神谱，用觉翁自制夹钟宫调", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "诔秋鹃，剩片石花铭，瘗恨终古。", 
            "旧劫华鬘，渺后宫烟草，东风无主。", 
            "怕作换巢鸾凤，夜半同蹑飞凫。", 
            "休问艳影，长桥玩月，那时情素。", 
            "谁写眉庵乐府。", 
            "仗牙拍，谱出红儿新句。", 
            "杯酒话旧，齐云白杨天暮。", 
            "荒原遍寻故阡，问拾翠人归知否。", 
            "砑光抚。", 
            "春愁尽付尘土。"
        ], 
        "title": "熙州慢 湖帆属题七姬权厝志", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "劫馀花叶。", 
            "楚畹容光别。", 
            "露泣烟啼那可说。", 
            "不受等閒风月。", 
            "芳魂零落荒山。", 
            "根荄终古相关。", 
            "好伴一编心史，长留沈恨人閒。"
        ], 
        "title": "清平乐 为湖帆题所南翁画兰，用玉田韵", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "几日诗魂。", 
            "止多落絮与飞花。", 
            "曾采幽芳题句。", 
            "娉婷一笛。"
        ], 
        "title": "烛影摇红 题拔可令妹李稚青花影吹笙室填词图，即用其原作集成一解", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "丹梯拾级。接武蓬池贻厥力。", 
            "抗疏批鳞。成就清门两逐臣。", 
            "朝衫脱了。赢得祖庭开口笑。", 
            "深闭柴关。将取清风满故山。"
        ], 
        "title": "减字木兰花 题董浔阳尚书董伯念光禄祖孙书扇册", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "黾采澄鲜片玉词。", 
            "春波溶漾放生池。", 
            "延年美意嗣萱闱。", 
            "佳谶旧溪龟左顾，长生新曲鹤南飞。", 
            "鸳鸯遐福本相宜。"
        ], 
        "title": "浣溪沙 梦坡德配张夫人六十寿，作放生会于西溪，为赋此阕", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "人间何世。老去丹青馀涕泪。", 
            "肝肺槎牙。不写诸天称意花。", 
            "孤芳直节。长恨补天身手拙。", 
            "坐抚吴钩。高馆何时访蒯缑。"
        ], 
        "title": "减字木兰花 题明遗老顺德薛剑公画丛兰竹石册", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "金风嫡派。一世词流甘下拜。", 
            "馀事丹黄。远接虞山近半塘。", 
            "故山浮玉。梦里消磨文字福。", 
            "何日归篷。和尔樵歌一笛风。"
        ], 
        "title": "减字木兰花 吴昌硕为祖谋画彊村校词图", 
        "type": "词", 
        "yun": null
    }, 
    {
        "author": "朱祖谋", 
        "era": "近现代", 
        "subtype": null, 
        "text": [
            "尽消尽、涉江情绪。", 
            "风露年年，国西门路。", 
            "绀海凉云，昨宵飞浣石亭暑。", 
            "乱蝉高柳，凄咽断、蘋洲谱。", 
            "莫唱惜红衣，算一例、飘零如雨。", 
            "迟暮。", 
            "隔微波不恨，恨别旧家鸥侣。", 
            "青墩梦断，枉赢得、去留无据。", 
            "试巡遍、往日阑干，总无著、鸳鸯眠处。", 
            "剩翠盖亭亭，消受斜阳如许。"
        ], 
        "title": "长亭怨慢 苇湾重到，红香顿稀，和半塘老人", 
        "type": "词", 
        "yun": null
    }, 
    {
        "author": "于佑任", 
        "era": "近现代", 
        "subtype": "七言律诗", 
        "text": [
            "哈密城前日正中，行人来往亦匆匆。", 
            "云迷都护筹边垒，雨过名王避暑宫。", 
            "沙枣花香人已远，甜瓜味美誉无穷。", 
            "中原战后犹离乱，万里西来见难童。"
        ], 
        "title": "来往哈密始成一诗", 
        "type": "律诗", 
        "yun": "东"
    }, 
    {
        "author": "仇亮", 
        "era": "近现代", 
        "subtype": "七言律诗", 
        "text": [
            "非种锄除绝稗荑，无端荆棘冒山溪。", 
            "有人意指鹿为马，争食何分骛与鸡。", 
            "和议铸成顽铁错，冤魂长伴宝刀啼。", 
            "高冈忍令生枭獍，谁信人天物我齐。"
        ], 
        "title": "绝命诗六首 其一", 
        "type": "律诗", 
        "yun": "齐"
    }, 
    {
        "author": "仇亮", 
        "era": "近现代", 
        "subtype": "七言律诗", 
        "text": [
            "祖龙流毒几千年，百劫残灰死复燃。", 
            "碧血模糊男子气，黄袍骄宠独夫天。", 
            "那堪新莽称元首，定有荆轲任仔肩。", 
            "世不唐虞心不死，望中凄绝洞庭烟。"
        ], 
        "title": "绝命诗六首 其二", 
        "type": "律诗", 
        "yun": "先"
    }, 
    {
        "author": "仇亮", 
        "era": "近现代", 
        "subtype": "七言律诗", 
        "text": [
            "一别家山痛绝裾，壮怀几幸汉朱虚。", 
            "十年大梦羞屠狗，万卷残篇饱蠹鱼。", 
            "却恨诗书真误我，从知魑魅不欺余。", 
            "戈挥落日终难返，青史千秋自毁誉。"
        ], 
        "title": "绝命诗六首 其三", 
        "type": "律诗", 
        "yun": "鱼"
    }, 
    {
        "author": "仇亮", 
        "era": "近现代", 
        "subtype": "七言律诗", 
        "text": [
            "兰荃憔悴不闻香，欲托湘累续九章。", 
            "大地风云斗龙虎，孤臣铁石铸心肠。", 
            "沧桑一觉黄梁梦，傀儡谁登劫火场。", 
            "三尺剑锋膏鸊鹈，几回搔首问苍苍。"
        ], 
        "title": "绝命诗六首 其四", 
        "type": "律诗", 
        "yun": "阳"
    }, 
    {
        "author": "仇亮", 
        "era": "近现代", 
        "subtype": "七言律诗", 
        "text": [
            "曾将宝鼎铸神奸，自笑天生本性顽。", 
            "热血尽堪膏野草，痴情偏欲学文山。", 
            "环扉寂寞空回首，泉路交游不赧颜。", 
            "努力追随宋渔父，头颅同我索生还。"
        ], 
        "title": "绝命诗六首 其五", 
        "type": "律诗", 
        "yun": "删"
    }, 
    {
        "author": "仇亮", 
        "era": "近现代", 
        "subtype": "七言律诗", 
        "text": [
            "南冠孤客任浮沉，九死何曾有悔心。", 
            "独恨魔王能作怪，忍看壮士早成擒。", 
            "当途豺虎塞天地，片刻波澜变古今。", 
            "谁与招魂归故里，茫茫湘水俯千寻。"
        ], 
        "title": "绝命诗六首 其六", 
        "type": "律诗", 
        "yun": "侵"
    }, 
    {
        "author": "孔凡章", 
        "era": "近现代", 
        "subtype": "七言排律", 
        "text": [
            "悄悄忧心近柜台，恍如求职见官来。", 
            "尊同神圣高难犯，恭伺音容静莫催。", 
            "织线要看当段落，观书须待了章回。", 
            "聚谈万勿随心问，换货千妨碰鼻灰。", 
            "问价要能柔似水，剔疵妨惹怒如雷。", 
            "趁他高兴机会到，迅自承欢色笑陪。", 
            "“购物须知”勤朗颂，免君白日倒穷霉。"
        ], 
        "title": "某商店顾客购物须知", 
        "type": "排律", 
        "yun": "灰"
    }, 
    {
        "author": "孔凡章", 
        "era": "近现代", 
        "subtype": "五言绝句", 
        "text": [
            "结友承平日，交欢未足论。", 
            "飘摇生死际，温语亦深恩。"
        ], 
        "title": "忆文革中友人", 
        "type": "绝句", 
        "yun": "元"
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "千秋犹想大王风，颈血横飞一剑红。", 
            "未必渡江难立足，不回头处最英雄。"
        ], 
        "title": "读项羽本纪（少年时作） 其一", 
        "type": "绝句", 
        "yun": "东"
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "十八从骑亦俊英，相随危急见忠诚。", 
            "汉家诸将留青史，楚国男儿佚姓名。"
        ], 
        "title": "读项羽本纪（少年时作） 其二", 
        "type": "绝句", 
        "yun": "庚"
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "垓下歌声霸业空，头颅犹作故人功。", 
            "输他刘季军前日，笑乞杯羹啖若翁。"
        ], 
        "title": "读项羽本纪（少年时作） 其三", 
        "type": "绝句", 
        "yun": "东"
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "百战无功事可知，天亡徒费解嘲辞。", 
            "龙争楚汉今何在？付与盲翁唱竹枝。"
        ], 
        "title": "读项羽本纪（少年时作） 其四", 
        "type": "绝句", 
        "yun": "支"
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "此景诗难画亦难，江山处处有奇观。", 
            "空亭也作徐妃态，只许临风半面看。"
        ], 
        "title": "题画吟草 其一 题半亭图", 
        "type": "绝句", 
        "yun": "寒"
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "依旧浔阴月影清，清宵无复旧心情。", 
            "人间只唱观娱曲，谁解琵琶饮泣听。"
        ], 
        "title": "题画吟草 其二 题江浸月图", 
        "type": "绝句", 
        "yun": null
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "病里吟诗换旧腔，愁云未压已心降。", 
            "风声撼醒红尘梦，花在帘前月在窗。"
        ], 
        "title": "梦醒", 
        "type": "绝句", 
        "yun": "江"
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "等闲不肯泪双垂，往事凄迷欲语谁。", 
            "经得寸心如刃割，男儿此处异蛾眉。"
        ], 
        "title": "偶成", 
        "type": "绝句", 
        "yun": "支"
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "旗飘笳动剑光寒，壮士长征誓不还。", 
            "此去不谈功业事，血花和铁会楼兰。"
        ], 
        "title": "送友人郑庆熙从军 其一", 
        "type": "绝句", 
        "yun": null
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "马向中原日向西，征袍忍拭故乡泥。", 
            "闺中别泪男儿血，并化江涛壮鼓鼙。"
        ], 
        "title": "送友人郑庆熙从军 其二", 
        "type": "绝句", 
        "yun": "齐"
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "向来共勉请长缨，此日先鞭万里行。", 
            "我事稻粱君报国，赧颜杯酒饯班生。"
        ], 
        "title": "送友人郑庆熙从军 其三", 
        "type": "绝句", 
        "yun": "庚"
    }, 
    {
        "author": "孔凡章", 
        "era": "近现代", 
        "subtype": "七言绝句", 
        "text": [
            "极目南云万里阴，江山无地许清吟。", 
            "馀生虎穴惊回首，负尽中宵舞剑心。"
        ], 
        "title": "过六盘山", 
        "type": "绝句", 
        "yun": "侵"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "辛夷初放尚轻寒，萧条寻春兴未阑。", 
            "花发莲台光照玉，香浮竹径气吹兰。", 
            "托根净土疑仙种，结伴名山仗佛看。", 
            "风煖日晴宜我辈，今朝五老醉颜丹。"
        ], 
        "title": "癸丑上巳前同潘幼南、邵息庵、庞聱、俞君实四老破山寺看玉兰，率成两律呈诸同游郢正并祈和章 其一", 
        "type": "律诗", 
        "yun": "寒"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "未知今是昔云非，五老年皆到古稀。", 
            "廉饮堂前玉兰放，大雄宝殿梅花飞。", 
            "春光劝客须尽醉，鸟声呼人且息机。", 
            "明朝花落更可惜，白头一瘦那得肥。"
        ], 
        "title": "癸丑上巳前同潘幼南、邵息庵、庞聱、俞君实四老破山寺看玉兰，率成两律呈诸同游郢正并祈和章 其二", 
        "type": "律诗", 
        "yun": "微"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "今日书斋喜满庭，一堂都聚老人星。", 
            "花围锦带开红药，酒酌霞觞泛绿醽。", 
            "敢谓华筵须畅饮，难邀佳客尽修龄。", 
            "江乡此会非容易，好倩丹青写画屏。"
        ], 
        "title": "七十寿辰觞诸老友于书斋，即席赋一律呈诸吟坛教正，并祈赐和", 
        "type": "律诗", 
        "yun": "青"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "卅年清德畏人知，投绂归来两鬓丝。", 
            "犀首岂为无事饮，虎头终属有才痴。", 
            "笑谈枕石宜佳客，点缀虞山要好诗。", 
            "世乱莫嫌竹乐晚，春风杖履步迟迟。"
        ], 
        "title": "赠庞郦亭先生二首 其一", 
        "type": "律诗", 
        "yun": "支"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "漫郎厌事早辞官，花下衔杯醉倒冠。", 
            "掩耳不闻新世事，回头重拾旧时欢。", 
            "六根已净一尘障，百岁何须九转丹。", 
            "啸咏琴溪称聱叟，寻梅看竹不知寒。"
        ], 
        "title": "赠庞郦亭先生二首 其二", 
        "type": "律诗", 
        "yun": "寒"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "少壮奔波为救贫，七旬犹是寓公身。", 
            "故乡归去成生客，童子相逢尽老人。", 
            "尚有鸰原杯两弟，恨无鸟哺报双亲。", 
            "昏昏世事何时了，且看人情似转轮。"
        ], 
        "title": "七十感怀三首 其一", 
        "type": "律诗", 
        "yun": "真"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "支离蜷曲卧岩阿，老至无能似弃柯。", 
            "开卷恍如逢故友，种花聊与遣愁魔。", 
            "酒因减量持杯少，诗到衰年俚句多。", 
            "忧患替人筋力悴，那堪天地更风波。"
        ], 
        "title": "七十感怀三首 其二", 
        "type": "律诗", 
        "yun": "歌"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "生无可述死无名，敢谓岐黄一隙明。", 
            "笑我参苓方乱写，问谁药石论持平。", 
            "漫言仁术康斯世，只恐庸才祸此氓。", 
            "一过九功犹不掩，白头欲补待来生。"
        ], 
        "title": "七十感怀三首 其三", 
        "type": "律诗", 
        "yun": "庚"
    }, 
    {
        "author": "方仁渊", 
        "era": "近现代", 
        "subtype": "七言律诗", 
        "text": [
            "爱种幽兰手自栽，融泥灌水费心裁。", 
            "隔年蓓蕾今年放，五日精神十日哀。", 
            "天意无心任开落，人功有力在浇培。", 
            "世间万事皆如是，为语儿曹仔细推。"
        ], 
        "title": "种兰有感示儿", 
        "type": "律诗", 
        "yun": "灰"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "举国干戈正未休，名园扶醉许清游。", 
            "半篙绿涨平湖雨，八月凉生上苑秋。", 
            "玉虎野花埋碧井，铜驼丰草蔓朱楼。", 
            "苍生膏血春闺泪，赢得君王赋莫愁！"
        ], 
        "title": "游颐和园（少年时作）", 
        "type": "律诗", 
        "yun": "尤"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "杜门毋乃负良宵，幽径行歌遣寂寥。", 
            "的皪夜珠明广厦，清澄秋水忆狂飙。", 
            "无多好梦情偏重，有限闲愁老渐消。", 
            "行尽柳堤归去也，一身花影过溪桥。"
        ], 
        "title": "月夜湖滨", 
        "type": "律诗", 
        "yun": "萧"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "真成笑柄独寻思，老向骚坛作画师。", 
            "书剑无闻青眼白，琴樽多感素衣缁。", 
            "乞灵高枕难为睡，遗与寒灯赖有诗。", 
            "抱柱此心终不悔，孤怀宁速故人蚩。"
        ], 
        "title": "抒怀", 
        "type": "律诗", 
        "yun": "支"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "曲巷衡门爱索居，铗歌终鄙慕车鱼。", 
            "相思旧恨回年少，作嫁生涯感岁除。", 
            "诗意微萌人静后，琴心徐引月明初。", 
            "啼红卅载香屏梦，何处潇湘托雁书？"
        ], 
        "title": "偶感", 
        "type": "律诗", 
        "yun": "鱼"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "平湖新雨岫云轻，犹似江南载酒行。", 
            "石径登临因步缓，铁栏凭望感魂惊。", 
            "河山秀丽三江汇，邦国艰难一柱擎。", 
            "愿乞世尊施法力，移来龙塞壮神京。"
        ], 
        "title": "登天柱岩", 
        "type": "律诗", 
        "yun": "庚"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "盼得垂杨发绿枝，向来春色帝京迟。", 
            "怀人夜永频思酒，遣兴年衰只赋诗。", 
            "幽恨每从花月起，乱愁犹畏燕莺知。", 
            "枕衾无计成酣睡，星冷风寒独坐时。"
        ], 
        "title": "夜坐偶成", 
        "type": "律诗", 
        "yun": "支"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "浮图木栅阖双扉，拾级登临夙愿违。", 
            "地近松峦烟漠漠，时临梅节雨霏霏。", 
            "三千劲射闻胥恨，十万横磨挟哙威。", 
            "自是东南英气最，钱塘千古怒潮飞。"
        ], 
        "title": "登六和塔不遂，俯视钱塘江即兴", 
        "type": "律诗", 
        "yun": "微"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "缁衣能静亦袈娑，其奈心田紊若麻。", 
            "香积曾朝精竹舍，钟声犹漾妙莲华。", 
            "难期慧果缘诗赋，每困尘氛陷网罝。", 
            "请礼空王闻棒喝，莫教全忘旧时家。"
        ], 
        "title": "呈隆莲法师", 
        "type": "律诗", 
        "yun": "麻"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "震雷惊电满乾坤，汉业唐功几梦痕。", 
            "霄汉冥寒宾雁影，江山凄咽祖龙魂。", 
            "谰言世妄轻曾布，劲节时终见杜根。", 
            "嫡系黄河分万派，慨慷无愧好儿孙。"
        ], 
        "title": "读戊戌变法史料 其一", 
        "type": "律诗", 
        "yun": "元"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "声声疏雨滴空庭，陋室藏书未有铭。", 
            "货殖旧曾思负贩，生涯新觉类优伶。", 
            "风云世态心常静，诗酒交游眼易青。", 
            "莫向芳尘再回首，只将惆怅遣衰龄。"
        ], 
        "title": "夜雨独坐", 
        "type": "律诗", 
        "yun": "青"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "洪炉九转入青纯，学得三缄抑怒嗔。", 
            "阅世忌穹千里目，养生惊对百年身。", 
            "交游湖海诗为使，去往人天佛自亲。", 
            "扰攘红尘惟习静，武陵无意问渔津。"
        ], 
        "title": "自笑 其一", 
        "type": "律诗", 
        "yun": "真"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "不须重读帝京篇，宿命前因事岂然。", 
            "十有九忘伤旧作，百无一用愧衰年。", 
            "春衣觅句浑忘薄，秋扇留香未忍捐。", 
            "墙外轻雷花外雨，忧来常是在诗前。"
        ], 
        "title": "自笑 其二", 
        "type": "律诗", 
        "yun": "先"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "渐短难搔感不禁，星霜频岁伴清吟。", 
            "向人难白如吾恨，与尔同枯是此心。", 
            "千丈离愁归尺素，百年幽梦惜分阴。", 
            "慨慷漫忆冲冠日，对镜无端怅惘深。"
        ], 
        "title": "自嘲鬓发 年已七旬近九，发犹未白，仅两鬓偶见星霜而已", 
        "type": "律诗", 
        "yun": "侵"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "恩遇隆稠事已湮，故居犹酽閟宫春。", 
            "凤池名字留青琐，螭陛班行重紫宸。", 
            "剑阁猿啼迷驿路，鼎湖龙去泣词臣。", 
            "衡量华国文章事，陋我端应愧此身。"
        ], 
        "title": "友人邀游郭沫若先生故居", 
        "type": "律诗", 
        "yun": "真"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "俊语哄堂陋室铭，红炉汤沸酒微醒。", 
            "座皆胜友惭头白，笔乏惊才负眼青。", 
            "来日骊歌伤折柳，流年驹逝忆飘萍。", 
            "无言出步秋风径，黄叶萧萧满户庭。"
        ], 
        "title": "吴柏森邀宴，同座有熊盛元、王蛰堪、李茂林、陈春生、筵上口占", 
        "type": "律诗", 
        "yun": "青"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "雪意全消日上秆，临窗花木弄清寒。", 
            "病因患久轻医嘱，诗未吟成怕友看。", 
            "饯岁有怀空怅惘，迎春无恨总艰难。", 
            "东皇若锡清闲福，愿傍梅花坐夜兰。"
        ], 
        "title": "癸酉年迎春曲十律 其一", 
        "type": "律诗", 
        "yun": "寒"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "漫道迎来岁月新，浮生昨日即前尘。", 
            "心声夜静闻真我，梦影年衰见故人。", 
            "瓯茗渐凉灯入夜，炉香初惹砚逢春。", 
            "瑶窗明月金樽酒，一半清欢半苦辛。"
        ], 
        "title": "癸酉年迎春曲十律 其二", 
        "type": "律诗", 
        "yun": "真"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "萧疏霜鬓不堪簪，冷月灵箫梦欲喑。", 
            "腹笥渐空诗意窘，心灯如晦世缘深。", 
            "鱼笺意在无题赋，雁柱魂消变徵音。", 
            "赢得此生留往迹，春风春雨任晴阴。"
        ], 
        "title": "癸酉年迎春曲十律 其三", 
        "type": "律诗", 
        "yun": "侵"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "生涯全换旧规模，二九天寒水作炉。", 
            "岁尽市声喧巷陌，城居人意在江湖。", 
            "流连书肆归常暮，向往诗坛事已迂。", 
            "甘旨丰盈娇女孝，阮囊今亦贮青蚨。"
        ], 
        "title": "癸酉年迎春曲十律 其四", 
        "type": "律诗", 
        "yun": "虞"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "聪明原是最无知，行路三人有我师。", 
            "裙叶入吟狂未已，盆梅惜别谢偏迟。", 
            "纪年事久难为忆，傅世官微只托诗。", 
            "自有乡心消不得，白云西望梦魂驰。"
        ], 
        "title": "癸酉年迎春曲十律 其五", 
        "type": "律诗", 
        "yun": "支"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "新澜满地正滔滔，谁建吟麾壮我曹？", 
            "惜华二心偏共席，延唐一念感同袍。", 
            "论年早负从心欲，返日原非举手劳。", 
            "安得霓裳天上曲，及身犹得听云璈。"
        ], 
        "title": "癸酉年迎春曲十律 其六", 
        "type": "律诗", 
        "yun": "豪"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "曾向江南遣岁华，缁衣京洛又为家。", 
            "习勤自涤端州砚，偏爱惟储顾渚茶。", 
            "悬壁历书更日月，隔帷灯彩幻烟霞。", 
            "闲曹素已无多事，犹为新年喜放衙。"
        ], 
        "title": "癸酉年迎春曲十律 其七", 
        "type": "律诗", 
        "yun": "麻"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "日出重阴解闭凝，敝裘新换越州绫。", 
            "天寒夜照花无恙，人老晨兴镜可憎。", 
            "邻里交情金盏酒，词场心事玉壶冰。", 
            "峨嵋一夜青山梦，辜负春华感不胜。"
        ], 
        "title": "癸酉年迎春曲十律 其八", 
        "type": "律诗", 
        "yun": "蒸"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "世路因人异险平，索居安卧了无争。", 
            "袁杯力戒酣千日，邺架心雄拥百城。", 
            "归棹故山空有约，答书新雨敬称名。", 
            "天涯骨肉萦魂梦，坐视团圆畏远行。"
        ], 
        "title": "癸酉年迎春曲十律 其九", 
        "type": "律诗", 
        "yun": "庚"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "插了新梅岁又终，蜗居佳气满帘栊。", 
            "铜瓶香发花酬爱，锦瑟吟清笔建功。", 
            "万事云烟高枕畔，百年心力彩毫中。", 
            "并山遍寄闲居赋，聊代银觞祝华嵩。"
        ], 
        "title": "癸酉年迎春曲十律 其十", 
        "type": "律诗", 
        "yun": "东"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "日月如恒鬓发更，白云苍狗漫关情。", 
            "寒威渐逐东风减，春意先从北鄙生。", 
            "橐笔凤城艰去往，滥竽鳌禁愧恩荣。", 
            "楼台高处邻丹阙，先听钧天鼓乐声。"
        ], 
        "title": "甲戌年迎春曲 其一", 
        "type": "律诗", 
        "yun": "庚"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "又是清吟遣岁除，江东群从近何如？", 
            "南冠旧事馀鸠杖，西笑闲情付鲤书。", 
            "诗道已濒强弩末，琴心常似抚弦初？", 
            "梧桐凤影无消息，独立空庭冷浸裾。"
        ], 
        "title": "甲戌年迎春曲 其二", 
        "type": "律诗", 
        "yun": "鱼"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "河山新纪人羲皇，粉墨调诗事盛妆。", 
            "蜡烛轻烟丹凤阙，麝香微月碧鸡坊。", 
            "蓬山劫尽心如水，柳塞春回鬓已霜。", 
            "寄语江湖鸥鹭侣，莫教莺燕笑行藏。"
        ], 
        "title": "甲戌年迎春曲 其三", 
        "type": "律诗", 
        "yun": "阳"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "玉钗金剑付吟哦，自信禅心井任波。", 
            "五夜情怀乌孝赋，百年身世凤衰歌。", 
            "茶烹“北苑”留香久，花近南窗受暖多。", 
            "每惜水仙空自洁，可知桃李妒青蛾。"
        ], 
        "title": "甲戌年迎春曲 其四", 
        "type": "律诗", 
        "yun": "歌"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "腊尽天寒白雁高，幽情长是托霜毫。", 
            "怀人梦系云亭柳，即兴诗吟露井桃。", 
            "细数流光分月令，虔陈清酿饯风骚。", 
            "广陵一典秋琴歇，危柱哀弦愧我曹。"
        ], 
        "title": "甲戌年迎春曲 其五", 
        "type": "律诗", 
        "yun": "豪"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "似此生涯久未曾，书斋吟思冷于冰。", 
            "长惭诿病逃诗债，喜听甘言慰寿徵。", 
            "柳色又回曾忘恨，蕉心谁解最深层。", 
            "胆瓶不见红梅绽，疑是春风未足凭。"
        ], 
        "title": "甲戌年迎春曲 其六", 
        "type": "律诗", 
        "yun": "蒸"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "密叶藏花手自浇，迎禧听罢紫云箫。", 
            "坫坛鲁殿无诗笔，烟月秦淮有画桡。", 
            "曲岸半开杨柳眼，空山谁惜芷阑苗！", 
            "少陵天上如相问，文彩炎黄久寂寥。"
        ], 
        "title": "甲戌年迎春曲 其七", 
        "type": "律诗", 
        "yun": "萧"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "文字交游不假媒，当筵惟尽故人杯。", 
            "飘摇世态师残柳，憔悴诗魂友病梅。", 
            "紫蝶化身留枕恨，青蚨随手换书回。", 
            "乾坤一劫躬逢盛，徼幸洪炉烬后灰。"
        ], 
        "title": "甲戌年迎春曲 其八", 
        "type": "律诗", 
        "yun": "灰"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "湖滨芳草又离离，身际长安弈胜棋。", 
            "附凤未消乡土气，涂鸦妄托水云期。", 
            "当时宋玉窥墙赋，往事隋珠抱柱诗。", 
            "最是平生萧瑟意，九嶷烟雨至今疑。"
        ], 
        "title": "甲戌年迎春曲 其九", 
        "type": "律诗", 
        "yun": "支"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "物我交萦剧可伤，谈何容易两兼忘。", 
            "枕边断梦芙蓉影，书里残英茉莉香。", 
            "心有悟时频拂镜，诗无来处每衔觞。", 
            "峨嵋一谪风尘久，笑看卿云遍万疆。"
        ], 
        "title": "甲戌年迎春曲 其十", 
        "type": "律诗", 
        "yun": "阳"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "国如桑叶虏如蚕，地许燕云未餍贪。", 
            "生处无归纥干雀，渡江何往汴京骖？", 
            "南风振旅孤难竞，北向称儿辱岂甘。", 
            "父老诸姑双泪眼，白山冰雪战场酣。"
        ], 
        "title": "感时兼怀东北义军", 
        "type": "律诗", 
        "yun": "覃"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "严城次第鼓鼙催，谁信炎黄有背嵬。", 
            "战局溃如江决岸，捷书闻似夜惊雷。", 
            "并刀溅碧凝倭血，董笔留青写将才。", 
            "惭愧书生难报德，他年一篑覆麟台。"
        ], 
        "title": "平型关大捷喜赋", 
        "type": "律诗", 
        "yun": "灰"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "整衣东向礼云麾，今日真成喜极悲。", 
            "百战哀兵贱生死，千秋名将系安危。", 
            "群情共快横磨剑，众口新留堕泪碑。", 
            "国有长城檀道济，江淮胡马敢重窥？"
        ], 
        "title": "台儿庄大捷喜赋", 
        "type": "律诗", 
        "yun": "支"
    }, 
    {
        "author": "孔凡章", 
        "era": "近现代", 
        "subtype": "七言律诗", 
        "text": [
            "起来廊庑步三更，太息留侯故国情。", 
            "覆宋岂缘乌禄政，延唐端赖凤翔兵。", 
            "山连华岳峰含泪，水接嘉陵浪有声。", 
            "投阙叩阍宁有济，玉关何处请长缨？"
        ], 
        "title": "川陕旅途中夜宿留侯庙", 
        "type": "律诗", 
        "yun": "庚"
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "絮籁传遥夜，凄其又五更。", 
            "几回推枕自评衡，不是梧桐庭院，底事作秋声。", 
            "漏永双眸涩，宵沈百感增。", 
            "最难排遣此时情。", 
            "偏是愁多，偏是梦难成。", 
            "偏是梦难成也，新恨似潮生。"
        ], 
        "title": "喝火令", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "霜矛宛转红蛟尾，宝刀弄影寒秋水。", 
            "风急暮笳哀，天山千骑回。", 
            "星尘三万里，故国苍茫里。", 
            "长啸倚吴钩，西风吹客愁。"
        ], 
        "title": "菩萨蛮 听黄老谈少年游侠事", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "逝水沈沈，流不尽、倦怀千迭。", 
            "却幻作，零笺断颖，暗传呜咽。", 
            "离恨有天情自警，埋忧无地愁难绝。", 
            "算柔肠，恰似网中丝，重重结。", 
            "凄凉雨，伶俜月。", 
            "哀蝉怨，啼鹃血。", 
            "叹十年禁受，一朝都决。", 
            "陈梦渐随青镜黯，微吟半逐寒螀歇。", 
            "更那堪回首觅音尘，收蟫屑。"
        ], 
        "title": "满江红", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "甚东风不为护春阴，偏传子规声。", 
            "叹江南路杳，岁华如电，残梦星星。", 
            "目断埋香三径，俊赏已飘零。", 
            "寂寞梨云冷，往事空惊。", 
            "绕遍红阑十二，觅飞花无处，但听啼莺。", 
            "记攀条远浦，微雨正清明。", 
            "且休纵天涯萍迹，问扁舟何日是归程。", 
            "离亭感。", 
            "似阶前草。", 
            "春去还生。"
        ], 
        "title": "甘州", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "洛浦尘无迹，瑶台梦有痕。", 
            "自从流水悟檀因，不是清凉净土，不愿托孤根。", 
            "海国春犹早，湘灵韵已陈。", 
            "谁将金粉驻仙云，一样冰姿，一样玉精神。", 
            "一样亭亭素影，姑射是前身。"
        ], 
        "title": "喝火令", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "锦蹁跹，甚春光渐老，花事尚缠绵。", 
            "娇蕊垂珠，仙衣拂羽，清影愁倚芳烟。", 
            "问谁省虞兮旧谱，怅环佩缥缈画阑前。", 
            "倦碧眠苔，堕红沈土，肠断年年。", 
            "千古凄凉尘海，信拔山有愿，迭石难填。", 
            "残垒临江。", 
            "连烽照野。", 
            "陈恨回首依然。", 
            "剩日暮灵芬袅袅。", 
            "伴东风吹遍奈何天。", 
            "寂寞璇台夜永。", 
            "心事啼鹃。"
        ], 
        "title": "一萼红 虞美人花", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "东风歇。", 
            "流莺啼倦流光别。", 
            "流光别。", 
            "销魂碧草，断肠红叶。", 
            "杜鹃桥上花如雪。", 
            "榆关回首烟尘叠。", 
            "烟尘叠。", 
            "青灯残影，百年蟫屑。"
        ], 
        "title": "忆秦娥 癸酉春暮检视旧稿感赋", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "落叶斜阳影不留，凄风吹客暮江头。", 
            "白蘋红蓼又经秋。", 
            "记得竹西三月暮，柳绵如雪送轻舟。", 
            "那堪重省旧离愁。"
        ], 
        "title": "浣溪沙 送味琴之京江", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "匝地琼瑶，谢家庭院知何处。", 
            "漫飞轻舞，惆怅东风絮。", 
            "花市沈沈，往事凭谁语。", 
            "愁无数。", 
            "不如归去，写入梅边句。"
        ], 
        "title": "点绛唇 雪中过味琴旧居", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "疏更暗催滟蜡，飐轻虹万转。", 
            "绛心苦，微语浮烟，似说身世如茧。", 
            "峭寒重、繁声渐息，前尘冉冉春云乱。", 
            "趁低迷摇荡，沈宵倦怀重唤。", 
            "绮户春深，麝幌夜永，正茶消醉浅。", 
            "绣荷罨。", 
            "莹雪窗閒，闹蛾初试金线。", 
            "记牵衣、霜柑笑索，映柔靥、宫梅红展。", 
            "镜帷寒、一觉华胥，赚人恩怨。", 
            "轻因迅羽，碎景澄波，絮萍叹过眼。", 
            "遥夜起、惊飔不定，暗雨飘蕊，片霎吹愁。", 
            "摘葹长偃，圆菱罥雾，幽弦咽恨，凄禽啼黯青林月。", 
            "怅归来，无力优昙绾。", 
            "哀吟漫触，还寻剩墨零笺，断肠翠奁尘满。", 
            "心摧逝玦，分薄惊沤，看岁华又晚。", 
            "对此际、依依清影，寤寐时萦，不信真常、聚离都幻。", 
            "音尘倦数，残宵难系，莲枝零落红泪冷，颤晨风、如解华年换。", 
            "飙光回首全非，慢掷冰绡，蜕煤更剪。"
        ], 
        "title": "莺啼序 癸酉除夕，烛光如梦，往事萦心，文儿殁已十稔矣", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "渐柳烟迷，萍光转，春满江南江北。", 
            "日长深巷静，听筠箫低咽，软饧初熟。", 
            "斗草窗閒，探芳径悄，无奈残寒仍酷。", 
            "愔愔亭皋路，被东风吹起，黯云连屋。", 
            "甚弹指黄昏，画帘沈影，又将明烛。", 
            "莎庭青似沐，嫩梢展、新蕊寒犹束。", 
            "对镇日湘弦宽柱。", 
            "宝镜融冰。", 
            "更那堪、绿章重复。", 
            "咫尺春明远，谁解识、上阳仙曲。", 
            "看金鸭残熏簇。", 
            "林鸠频唤，门外香泥如粥。", 
            "俊游几时更续。"
        ], 
        "title": "大酺 春阴", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "多少忆，春色耐寻思。", 
            "十里垂杨笼翡翠，一溪香雾湿胭脂。", 
            "微雨杏花时。"
        ], 
        "title": "望江南二首 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "多少忆，惆怅最分明。", 
            "清露凝香萦蝶梦，嫩寒和雨涩莺声。", 
            "萍小絮初成。"
        ], 
        "title": "望江南二首 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "熟梅天气晚风柔。", 
            "怕登楼，强登楼。", 
            "记得清宵，记得月如钩。", 
            "记得荼蘼香雪里，招燕子，话春愁。", 
            "闷来窗下理箜篌。", 
            "夜悠悠，恨悠悠。", 
            "宛宛音尘，肠断几时休。", 
            "梦醒天涯啼杜宇，花自落，水空流。"
        ], 
        "title": "江城子", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "小庭日暖花枝舞，绿窗漫倚调鹦鹉。", 
            "莫再唤梳头，春人无限愁。", 
            "玉蝉笼鬓冷，泪湿东风影。", 
            "清恨有谁知，隔帘蝴蝶飞。"
        ], 
        "title": "菩萨蛮二首 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "柳花风软黏春水，朱樱低簇长干里。", 
            "双燕语斜晖，帘外人未归。", 
            "昼沈银蒜悄，镜影青鸾小。", 
            "惆怅画屏风，海棠和泪红。"
        ], 
        "title": "菩萨蛮二首 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "皎皎月为魂，的的霜成朵。", 
            "弹指华胥不染尘，迅羽流光过。", 
            "不愿蝶蜂知，却愿荆榛锁。", 
            "薄雾微曦一笑逢，此志平生颇。"
        ], 
        "title": "卜算子 仙人拳花", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "小劫轻尘梦已残，冰绡犹染泪斑斑。", 
            "魂随逝水销磨尽，心似沈灰宛转寒。", 
            "愁渺渺，岁漫漫，懒从青镜问朱颜。", 
            "南华读罢添香坐，消得芸帷半日閒。"
        ], 
        "title": "鹧鸪天 感怀和忍寒", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "西风镇日萧萧，暗魂销。", 
            "惆怅春前，多事种芭蕉。", 
            "抛不去，轻如絮，是无聊。", 
            "坐看纷纷黄叶下林梢。"
        ], 
        "title": "乌夜啼", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "连日西风恶，吹散东篱约。", 
            "寂寞寒英，玉壶重贮，不教零落。", 
            "谢秋心款款鉴幽衷，證色空双觉。", 
            "照影青镫角，长对萧疏萼。", 
            "傲骨冰魂，几曾消受，锦幡铃幕。", 
            "任严霜苦雨，自年年，也孤芳如昨。"
        ], 
        "title": "灼灼花", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "急景催年，沈阴作暝，小窗弹指黄昏。", 
            "满地繁霜，春光不到柴门，酥花粉荔萧条久，负天涯、锦字缤纷。", 
            "感离群，寂寞空斋，清影重温。", 
            "凄凉长记临歧语，道休辜后约，莫苦吟身。", 
            "细雨霏微，青衫难辨啼痕。", 
            "拈毫欲寄相思句，怕相思都是愁根。", 
            "暗销魂，尘海苍茫，何日逢君。"
        ], 
        "title": "庆春泽慢 岁暮寄淑庄", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "薄幻轻因经几劫，枕函残泪犹温。", 
            "强扶倦影度朝昏。", 
            "窗明尘不到，香烬篆无痕。", 
            "检点清愁随逝水，莫教凄断吟魂。", 
            "飘零何用问孤根。", 
            "华年枝上露，往事梦中身。"
        ], 
        "title": "临江仙", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "记江上、高楼凭遍。", 
            "暗草侵沙，落花成霰。", 
            "小雨初收，黛痕明处，万山远。", 
            "客怀渐老，浑不似、归来燕。", 
            "燕翼肯相将，莫更惜、珠帘频卷。", 
            "一箭。", 
            "恨孤帆疾下，空认静江如练。", 
            "盟鸥赚我，只赢得、叶飞萍散。", 
            "遮不住、隐隐流波，谩回睩、如人娇眼。", 
            "待门掩黄昏，难写一襟悽惋。"
        ], 
        "title": "长亭怨慢", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "碧水浮鸥，江上送人，波共天阔。", 
            "谁知流到乡关，已是百回千折。", 
            "殊方暖候，最怕苒苒饧箫，飞花萦鬓都成雪。", 
            "偏记约归程，说今年春节。", 
            "催发。", 
            "去帆如箭，唯听穿林，岸猿啼别。", 
            "千里江陵，无此风光奇绝。", 
            "石城重到，梦里柳绕秦淮，垂条不绾同心结。", 
            "摇荡木兰舟，有轻云笼月。"
        ], 
        "title": "石州引 和东山，同匪石作", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "江空无路到。", 
            "悲湘君云旗，梦痕惊觉。", 
            "转绿回黄，叹世尘轻换，素心都杳。", 
            "染墨沈酣，因便想、幽居深窎。", 
            "对零缣、谁认孤芳，旧时容貌。", 
            "偏记江南春早。", 
            "甚澹薄妆成，鬓鸦催老。", 
            "满目京尘，怕谢庭芝树，共缁清操。", 
            "巷隔乌衣，除燕子、飞来能道。", 
            "试与重调弦柱，年华正好。"
        ], 
        "title": "三姝媚 墨兰和尹默", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "柔桑最是无情物，叶绿枝鲜。", 
            "空赚蚕眠。", 
            "呕尽残丝肯见怜。", 
            "不如池上新荷好，覆水田田。", 
            "暗地成莲。", 
            "未到秋风藕似船。"
        ], 
        "title": "罗敷媚", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "秉烛浑如素约，一夕宽愁旅。", 
            "垂老天涯涕泪，拚逐风萍浪梗，来看朝云暮雨。", 
            "流光似水，尊酒相逢几度。", 
            "黯吟绪。", 
            "淹滞久，情味苦。", 
            "共是飘零异国，尽许穿帘度幕。", 
            "社燕依人住。", 
            "甚咫尺高阳伴侣。", 
            "萦思断梦，俯仰陈迹，空寄恨，庾郎赋。", 
            "寂寞花岩隐处。", 
            "也应念我新缘，深沈馆宇。"
        ], 
        "title": "西平乐 匪石来静石湾，夜谈甚乐，归而赋此见寄，依韵奉酬", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "叶遮帷，冰浸盎，难减一分暑。", 
            "云汉兴歌，天意奈何许。", 
            "可怜伏雨阑风，商量未准，倩谁问、菊花开否。", 
            "暗延伫。", 
            "惊烽照遍关山，心期易成误。", 
            "多少朱楼，怅望雁程阻。", 
            "匹如前度书来，几回愁看，也则是、寻常言语。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "临水登山别恨重。", 
            "极天松栝起秋风。", 
            "层层楼阁依岩置，曲曲江流与海通。", 
            "目送经行地，吴楚荒原夕照中。"
        ], 
        "title": "抛球乐", 
        "type": "词", 
        "yun": null
    }, 
    {
        "author": "汪东", 
        "era": "近现代", 
        "subtype": null, 
        "text": [
            "千峰静碧。", 
            "对篱角晚花，摇曳秋色。", 
            "弓影凉蟾半挂，砌蛩初息。", 
            "黄昏未是凄凉境，渐长宵、镫伴幽寂。", 
            "薄衾单枕，愁深病浅，数年为客。", 
            "屋底嶙峋翠壁。", 
            "正仙桂醲酣，熏透帘隙。", 
            "同倚珠轩难忘，旧盟端的。", 
            "返魂香烬蓬山远，背西风、空理瑶瑟。", 
            "雨昏云晓，惊残怨角，梦痕啼湿。"
        ], 
        "title": "桂枝香", 
        "type": "词", 
        "yun": null
    }, 
    {
        "author": "丁以布", 
        "era": "近现代", 
        "subtype": "七言绝句", 
        "text": [
            "相印心心到印泉，雪泥鸿爪总前缘。", 
            "独醒我是孤山鹤，来伴花间醉八仙。"
        ], 
        "title": "题西泠扶醉照片寄亚子用吹万韵", 
        "type": "绝句", 
        "yun": "先"
    }, 
    {
        "author": "丁以布", 
        "era": "近现代", 
        "subtype": "七言绝句", 
        "text": [
            "楼台平水水平桥，黎里人归乘短桡。", 
            "嫩绿新红遍桃柳，个侬心事付吟瓢。"
        ], 
        "title": "题亚子分湖旧隐图二首 其一", 
        "type": "绝句", 
        "yun": "萧"
    }, 
    {
        "author": "丁以布", 
        "era": "近现代", 
        "subtype": "七言绝句", 
        "text": [
            "一水盈盈间越吴，旧居难望是分湖。", 
            "儿时踪迹诗中画，沙鸟风帆恍有无。"
        ], 
        "title": "题亚子分湖旧隐图二首 其二", 
        "type": "绝句", 
        "yun": "虞"
    }, 
    {
        "author": "丁上左", 
        "era": "近现代", 
        "subtype": "五言律诗", 
        "text": [
            "南社群贤至，西湖雅集开。", 
            "欢联新旧雨，更仰婕妤才。", 
            "韵事留孤屿，豪情付一杯。", 
            "惭予抗尘俗，末座失追陪。"
        ], 
        "title": "南社假西泠印社举行临时雅集余以事未与有作", 
        "type": "律诗", 
        "yun": "灰"
    }, 
    {
        "author": "丁上左", 
        "era": "近现代", 
        "subtype": "五言律诗", 
        "text": [
            "交订湖山久，今添离别情。", 
            "赓诗写愁怨，把酒话平生。", 
            "摩像佛无量，抽身子独清。", 
            "虚心敢师竹，滕雪我毋争。"
        ], 
        "title": "和龙丁留别诗韵即以赠行", 
        "type": "律诗", 
        "yun": "庚"
    }, 
    {
        "author": "丁上左", 
        "era": "近现代", 
        "subtype": "五言律诗", 
        "text": [
            "南国隐君子，文坛先柳州。", 
            "人迁新宅第，梦绕旧湖楼。", 
            "往事余图画，儿时感钓游。", 
            "浮生本羁旅，何必恋林邱。"
        ], 
        "title": "题亚子分湖旧隐图二首 其一", 
        "type": "律诗", 
        "yun": "尤"
    }, 
    {
        "author": "丁上左", 
        "era": "近现代", 
        "subtype": "五言律诗", 
        "text": [
            "当日征文献，群推粥粥翁。", 
            "蘅楼追往迹，樊榭儗高风。", 
            "身世孤蒲外，生涯诗酒中。", 
            "梨花萦我梦，访戴滞孤篷。"
        ], 
        "title": "题亚子分湖旧隐图二首 其二", 
        "type": "律诗", 
        "yun": "东"
    }, 
    {
        "author": "丁上左", 
        "era": "近现代", 
        "subtype": "五言律诗", 
        "text": [
            "三人成好事，十日付长吟。", 
            "吴下名昭著，渭阳才夙钦。", 
            "山丘搜掌故，湖海豁胸襟。", 
            "应是今霞客，闲游到武林。"
        ], 
        "title": "题三子游草", 
        "type": "律诗", 
        "yun": "侵"
    }, 
    {
        "author": "丁上左", 
        "era": "近现代", 
        "subtype": "七言律诗", 
        "text": [
            "十五霜前海上逢，游观忆共丈人峰。", 
            "关心杨柳随风怨，洒泪梨花带雨浓。", 
            "同社时流夸韵事，孤山彼美罢芳踪。", 
            "无言意态如桃李，自是江南一懊侬。"
        ], 
        "title": "赠春航", 
        "type": "律诗", 
        "yun": "冬"
    }, 
    {
        "author": "丁三在", 
        "era": "近现代", 
        "subtype": "七言绝句", 
        "text": [
            "比儗频伽徙魏塘，盟沤图里墨花香。", 
            "当时醉倒酒垆畔，忆否西湖萧九娘。"
        ], 
        "title": "为亚子题分湖旧隐图成以风木庵图乞题二首 其一", 
        "type": "绝句", 
        "yun": "阳"
    }, 
    {
        "author": "丁三在", 
        "era": "近现代", 
        "subtype": "七言绝句", 
        "text": [
            "西溪栽树树成林，瑟瑟萧萧秋意深。", 
            "欲乞故人好诗句，望风胜读蓼仪吟。"
        ], 
        "title": "为亚子题分湖旧隐图成以风木庵图乞题二首 其二", 
        "type": "绝句", 
        "yun": "侵"
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "帘影沈沈银箭悄，残阳消尽馀温。", 
            "小窗閒倚待黄昏。", 
            "荒庭春似梦，新绿旧苔痕。", 
            "料峭轻寒侵短袂，东风吹醒吟魂。", 
            "飘萍无住絮无根。", 
            "清因随逝羽，何处问前身。"
        ], 
        "title": "临江仙 乙亥春日", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "迷漫烟柳，绿黯随堤路。", 
            "倚栏暗魂销，渺乡关，夕阳红处。", 
            "江山如此，莫更上层楼。", 
            "谁可语，空延伫，目送征鸿去。", 
            "沈沈兵气，恍见星如雨。", 
            "往事念干城，悄西风、神鸦社鼓。", 
            "莼鲈秋老，何日是归期。", 
            "烽北举，江东注，一息愁千缕。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "乱莺啼遍池塘，好春多逐轻云坠。", 
            "沾衣欲住，窥帘似怯，依依愁思。", 
            "怕引游丝，暗牵幽恨，寂寥门闭。", 
            "任蜂嗤蝶怨，禅心自警，更何意，因风起。", 
            "屈指大堤春晓，正蒙茸、茜黄初缀。", 
            "岁华莫绾，柔枝催老，碧匀琼碎。", 
            "微雨清宵，断魂千里，梦随流水。", 
            "溯前因，待问浮沈，洒不尽，飘零泪。"
        ], 
        "title": "水龙吟 扬花和忍寒用东坡韵二首 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "峭风一夕催春，柳绵似雪濛濛坠。", 
            "低回拂槛，轻盈当路，无聊情思。", 
            "春老枝空，云归梦杳，苔荒门闭。", 
            "又斜阳暗澹，幽怀浩渺。", 
            "歌未了，城乌起。", 
            "不恨凄烟楚雨，恨虫丝、漫萦轻缀。", 
            "软红十丈，孤根缥缈，芳心凄碎。", 
            "怕问三生，懒寻陈迹，绿阴如水。", 
            "剩伶俜倦影，穿窗度幕，赚愁人泪。"
        ], 
        "title": "水龙吟 扬花和忍寒用东坡韵二首 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "缥缈秋光，越罗初试寒犹浅。", 
            "小窗镫火又黄昏，歌管谁家院。", 
            "不尽珠圆翠暖，遏行云、伊凉按遍。", 
            "倚阑无语，漫整冰绡，啼痕重溅。", 
            "回首华胥，镜帏多少哀蝉怨。", 
            "蠹笺残影黯吟魂，惆怅从头看。", 
            "屈指浮尘聚散，悄壶莲，宵沈梦远。", 
            "几番凄溯，竟夕西风，蕉心愁卷。"
        ], 
        "title": "烛影摇红 秋宵用梦窗元夕微雨韵", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "断雁零鸿凝望久，待得来时，消息仍如旧。", 
            "常日閒愁浓似酒，吟魂悄共梅花瘦。", 
            "心事正同堤上柳，剪尽还生，新恨年年有。", 
            "独倚危阑风满袖，朦胧淡月黄昏后。"
        ], 
        "title": "鹊踏枝八首 和忍寒用阳春韵 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "料峭馀寒欺袖薄，越绮吴绵，未许轻抛却。", 
            "芳信难凭花又落，五湖空负鸥波约。", 
            "欲借香醪酬寂寞，悄转银荷，背影成孤酌。", 
            "隔院筝声停更作，无端消尽閒哀乐。"
        ], 
        "title": "鹊踏枝八首 和忍寒用阳春韵 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "轻梦如烟飘欲坠，几度惊回，辗转难成寐。", 
            "惘惘情怀中夜起，青灯照影寒于水。", 
            "泪尽何曾关恤纬，雾暝云昏，端合重门闭。", 
            "凄绝当时歌舞地，黄埃散漫春憔悴。"
        ], 
        "title": "鹊踏枝八首 和忍寒用阳春韵 其三", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "啼遍城乌天欲曙，如水微凉，绰约牵幽绪。", 
            "花外番风吹晓雾，荒荒残月随云去。", 
            "宝鸭馀熏萦麝缕，百转千回，仿佛愁来路。", 
            "坐尽更筹还自语，华胥境杳无寻处。"
        ], 
        "title": "鹊踏枝八首 和忍寒用阳春韵 其四", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "糁径杨花知几许，解道飘零，莫向天涯去。", 
            "枝上流莺轻弄语，好春都被东风误。", 
            "行尽长堤愁万缕，戍鼓荒烟，难问青溪路。", 
            "回首斜阳肠断处，凤城芳序依然否。"
        ], 
        "title": "鹊踏枝八首 和忍寒用阳春韵 其五", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "才道閒愁随雁去，薄暖轻寒，又是春将暮。", 
            "过尽飞花江上路，东风多傍垂杨树。", 
            "惆怅欲招双燕语，门巷重来，依约当年否。", 
            "绕遍珍丛空絮絮，乌衣梦渺知何处。"
        ], 
        "title": "鹊踏枝八首 和忍寒用阳春韵 其六", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "扑簌残英千万片，乱点沦漪，滟滟回文转。", 
            "莫向东皇悲聚散，飘蓬断梗知何限。", 
            "帘角风回频拂面，缥缈轻寒，酿就春深浅。", 
            "燕懒莺娇都不见，夕阳红过栏干遍。"
        ], 
        "title": "鹊踏枝八首 和忍寒用阳春韵 其七", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "揽镜漫嗟吟鬓短，荏苒轻阴，门外风光换。", 
            "日落荒城闻塞管，春寒三月霜初断。", 
            "撷尽红心芳草岸，野马惊埃，恍惚连霄汉。", 
            "独立苍茫谁是伴，殷忧黯黯填胸满。"
        ], 
        "title": "鹊踏枝八首 和忍寒用阳春韵 其八", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "历尽酸辛偿尽泪，灯前病里吟边。", 
            "珠沈沧海玉生烟。", 
            "寂寥春似梦，迢递夜如年。", 
            "一瓣心香无限意，尘劳忧患都蠲。", 
            "芳韶长驻月长圆。", 
            "枣花多结子，柳穗莫飘绵。"
        ], 
        "title": "临江仙 志恨", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "华年趱，芳讯到珍丛。", 
            "秀萼乍舒金错落，柔枝低亚碧玲珑。", 
            "先我坐春风。"
        ], 
        "title": "望江南 赠含师迎春花", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "雾暝云昏别翠楼，茫茫荆棘遍神州。", 
            "眼前明月圆如梦，病里春光冷似秋。", 
            "花自落，水空流，当时谁省此中愁。", 
            "炉香空有回文意，不到成灰不肯休。"
        ], 
        "title": "鹧鸪天三首 薄命妾辞和忍寒用遗山韵 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "解道飘零取次成，懒从萍絮问前身。", 
            "愁侵鬓缕看看改，梦断音书缓缓迎。", 
            "风澹宕，柳轻盈，低迷逝景暗伤情。", 
            "那堪数倦更筹夜，又听离鸿唤侣声。"
        ], 
        "title": "鹧鸪天三首 薄命妾辞和忍寒用遗山韵 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "补屋牵萝日已深，眼看桃李渐成阴。", 
            "卷葹拔叶春犹长，残萼辞枝雨亦禁。", 
            "忘岁月，任浮沈，懒将陈恨细追寻。", 
            "天寒袖薄平生惯，一点冰心抵万金。"
        ], 
        "title": "鹧鸪天三首 薄命妾辞和忍寒用遗山韵 其三", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "罨轻缯、香雾凭霏霏，低回自评论。", 
            "似何时曾见，人间芳圃，世外仙村。", 
            "怅望层楼缥缈，帘影隔红尘。", 
            "惟有亭亭月，长伴吟魂。", 
            "弹指莺花如梦，又寒催刀尺、饮散萸尊。", 
            "谢春风点染，珍重驻清芬。", 
            "掩芸帷、心香低祝，问几生、修到个中身。", 
            "深深拜、證无声处，芳景重温。"
        ], 
        "title": "甘州", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "病里新寒分外浓，添衣犹怯隔帘风，海棠零落不成红。", 
            "着甚来由情惘惘，不教少驻岁匆匆，燕归人去画堂空。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "稨豆花开亚短墙，轻寒薄病误流光。", 
            "小窗睡起浑无那，漫检蟫编趁夕阳。", 
            "秋欲老，漏初长，朝来风雨夜来霜。", 
            "碧梧摇落清阴减，多事东篱菊又黄。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "几日秋心似断蓬，黏愁萦恨自西东。", 
            "愔愔黯绿侵晨雨，落落高梧昨夜风。", 
            "鸥梦杳，燕巢空，夕阳无语可怜红。", 
            "已拚閒泪浓于酒，消尽浮生一醉中。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "清籁催凉，繁云做暝，撩人无限新愁。", 
            "门掩黄昏，又看绿褪红休。", 
            "蕉心已自先秋碎，甚丝丝、欲往难收。", 
            "苦淹留，昼永如年，屋小如舟。", 
            "依稀此景何从见，忆孤蓬倦梦，系缆荒洲。", 
            "历劫湖山，凄迷怕问重游。", 
            "幽怀一似寒芦絮，散西风、万绪千头。", 
            "思悠悠，罨了炉香，下了帘钩。"
        ], 
        "title": "高阳台", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "哀角吟霜，倦云低垒，峭风渗透离魂。", 
            "过烟芜一霎，认拾翠前村。", 
            "自湖上笙歌散后，柳疏莲谢，难罄孤尊。", 
            "祗凄凉、鸥鹭依稀，残梦犹温。", 
            "旧游漫溯，怕重来、凭吊无痕。", 
            "待紫塞烽销，青溪渡稳，往事谁论。", 
            "北望故园何在，家国恨、暗逐轻轮。", 
            "又残阳如血。", 
            "归鸦喧趁黄昏。"
        ], 
        "title": "扬州慢 十月二十七日南行道中", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "渺黄昏、乱烟残水，惊心又听箫鼓。", 
            "飞琼舞罢河山改，缥缈玉尘随步。", 
            "春莫误，看如此清寒，岂是东风絮。", 
            "孤怀倦旅，尽柏盏留更，糁盆照夜，倚枕自凄楚。", 
            "虹桥路，烟景家家户户，流离知在何处。", 
            "故乡惯说蘋洲好，谁料故乡非故。", 
            "今且去，问如此江湖，怎寄閒鸥鹭。", 
            "隔墙笑语，正共祝明年，时和岁稔，一再瓣香炷。"
        ], 
        "title": "摸鱼子", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "斜阳似欺倦眼，散乡愁万缕。", 
            "暮云卷、不定烟尘，寂寥春去何许。", 
            "听花外、青禽悄唤，湖山别后多风雨。", 
            "付狂澜，一瞥惊沤，故人早露。", 
            "十载凄吟，泪染蠹纸，愧都无是处。", 
            "赏音感、云树苍茫，锦囊时惠新句。", 
            "绝纷华，孤踪自警，谢觞韵，豪情常阻。", 
            "早知他，薄分旋休，隽游谁负。", 
            "风萍小聚，陈迹残僧，此身本寄旅。", 
            "别绪绕、仓皇征棹，照眼烽举。", 
            "一曲离歌，顿成今古。", 
            "清江波阔，沧州雾重，伤心明月当头夜。", 
            "破羁愁、尚拟称觞谱。", 
            "而今漫省，那堪已隔人天，断吟九泉见否。", 
            "沧桑换劫，生死微尘，看几人醉舞。", 
            "但沈恨、烟埋玉轴，露冷琴丝，绝响难招，是谁轻误。", 
            "凄凉怕展，题痕犹湿，惊心归鹤临别语。", 
            "鹤归来不道君黄土。", 
            "何时梦叩青林，唤起悲魂，凯音说与。"
        ], 
        "title": "莺啼序 挽碎玉词人", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "东风漫摇众绿，感天涯倦旅。", 
            "画帘卷、缥缈轻寒，乱愁掺入飞絮。", 
            "自江上、霜蓬散后，伤心怕问虹桥路。", 
            "甚啼鹃，林外声声，不如归去。", 
            "回首西溪，画舸载酒，听流莺弄语。", 
            "晓烟重、垂柳毵毵，碧痕零乱诗句。", 
            "访珍泉、明波十里。", 
            "灿花市、良宵三五。", 
            "海云昏，轻把霜笳，替将箫鼓。", 
            "盟鸥梦渺，待雁音沈，悄帆似过羽。", 
            "最怅念、等閒花木，旧赏池馆，不道将离，更堪延伫。", 
            "连烽照夜，惊尘窥影，寒枝踏遍栖难稳。", 
            "叹江乡、纵好非吾土。", 
            "琳宫翠巘，苍茫一例荒烟，暗潮又催轻橹。", 
            "花空解脱，藕尽玲珑，奈莲心自苦。", 
            "况此际、登楼情减，唤梦更长，断尽羁魂，几多离绪。", 
            "思量待遣、青禽归问，庭前红药无恙否。", 
            "纵花开、依旧春谁主。", 
            "凄凉满眼斜阳，倚遍危阑，故园甚处。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "日日天涯望国门，斜阳销尽未归魂。", 
            "诗成离黍情逾苦，舞袂莱衣泪尚温。", 
            "偿素志，寄孤根。", 
            "一生几见海扬尘。", 
            "漫言阅世惟青眼，多少伤心不可论。"
        ], 
        "title": "鹧鸪天 题嘤鸣集", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "记得提携唤小名，便将冰雪许聪明。", 
            "果然几度星霜改，雏凤声清四座惊。", 
            "珠照夜，桂含馨，伫看振翮入苍冥。", 
            "半生落落关情少，老眼今朝为汝青。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "何处辨春声，香街箫鼓声。", 
            "旅魂惊顾影无声。", 
            "往事如烟愁似水，蓦又听，唤儿声。", 
            "倚枕暗吞声，谁能为此声。", 
            "绕风檐寒铎声声。", 
            "凄咽丁宁千万遍，都幻作，断肠声。"
        ], 
        "title": "唐多令", 
        "type": "词", 
        "yun": null
    }, 
    {
        "author": "冰心", 
        "era": "当代", 
        "subtype": null, 
        "text": [
            "寄托闲情到水仙。", 
            "病中心绪阿谁边。", 
            "拥衾无语看炉烟。", 
            "微步凌波应解舞，生尘罗袜亦翩跹。", 
            "不输梅蕊占春先。"
        ], 
        "title": "浣溪沙 水仙，赠逖生病中", 
        "type": "词", 
        "yun": null
    }, 
    {
        "author": "冰心", 
        "era": "当代", 
        "subtype": null, 
        "text": [
            "忆我访扶桑。", 
            "椿树山庄。", 
            "欢迎会上互飞觞。", 
            "淡素衣裳灯彩里，玉润珠光。", 
            "何事最难忘。", 
            "热血柔肠。", 
            "纵谈广岛泪双行。", 
            "者是论交开始地，春雨镰仓。"
        ], 
        "title": "卖花声 为访华日本女作家有吉佐和子书扇", 
        "type": "词", 
        "yun": null
    }, 
    {
        "author": "冰心", 
        "era": "当代", 
        "subtype": null, 
        "text": [
            "歌调自然舞态真。", 
            "家长里短畅谈心。", 
            "竹梢月影倍分明。", 
            "将相帝王成敝屣，金丸玉树尽轻尘。", 
            "姑娘爱的是农民。"
        ], 
        "title": "浣溪沙 《竹子姑娘》观后", 
        "type": "词", 
        "yun": null
    }, 
    {
        "author": "冰心", 
        "era": "当代", 
        "subtype": null, 
        "text": [
            "仰望井冈山。", 
            "流水潺潺。", 
            "巨人挥手白云端。", 
            "燕雀低飞天欲雨，莫下征鞍。", 
            "百战兴犹酣。", 
            "怕甚困难。", 
            "熊罴虎豹等闲看。", 
            "唤起全球无产者，共越雄关。"
        ], 
        "title": "卖花声", 
        "type": "词", 
        "yun": null
    }, 
    {
        "author": "丁三在", 
        "era": "近现代", 
        "subtype": "五言律诗", 
        "text": [
            "吟屐遐方至，芳筵此日开。", 
            "白苏敢私淑，赵李故多才。", 
            "一月迟修禊，孤山快举杯。", 
            "客星符列宿，乐我共游陪。"
        ], 
        "title": "吹万亚子石子憩南挈眷游杭同社诸子假柏堂竹阁燕集到者二十八人诗以纪事和白丁韵", 
        "type": "律诗", 
        "yun": "灰"
    }, 
    {
        "author": "丁三在", 
        "era": "近现代", 
        "subtype": "五言律诗", 
        "text": [
            "一水分吴越，乘将范子舟。", 
            "袖中诗卷在，襟上酒痕留。", 
            "司马千金赋，元龙百尺楼。", 
            "故园松菊好，何事狎浮鸥。"
        ], 
        "title": "题亚子湖海行吟草", 
        "type": "律诗", 
        "yun": "尤"
    }, 
    {
        "author": "丁三在", 
        "era": "近现代", 
        "subtype": "七言律诗", 
        "text": [
            "美人湖上美人逢，语托微波眉作峰。", 
            "一曲红牙声未歇，两行碧血泪俱浓。", 
            "氍毹仿佛当年事，环佩长留此日踪。", 
            "我已飘零琴剑老，阿谁不是可怜侬。"
        ], 
        "title": "赠春航次白丁韵", 
        "type": "律诗", 
        "yun": "冬"
    }, 
    {
        "author": "丁三在", 
        "era": "近现代", 
        "subtype": "七言律诗", 
        "text": [
            "天地梨园一刹那，鲁灵光殿尚嵯峨。", 
            "羽衣仙袂飘飘举，铁板铜琶浩浩歌。", 
            "晞发朝阳遗恨在，驻颜甘露受恩多。", 
            "清溪道上无人识，梦醒三郎意若何。"
        ], 
        "title": "与菊仙一夕话有赠", 
        "type": "律诗", 
        "yun": "歌"
    }, 
    {
        "author": "丁三在", 
        "era": "近现代", 
        "subtype": "七言律诗", 
        "text": [
            "结社朱明多隐贤，今从湖上溯渊泉。", 
            "读书讲学当中叶，立约放生有胜莲。", 
            "图画流传识怡老，诗篇唱和醉逃禅。", 
            "千秋莫笑雕虫技，我辈还期金石坚。"
        ], 
        "title": "偕亚子吹万石子游西泠印社即题其壁", 
        "type": "律诗", 
        "yun": "先"
    }, 
    {
        "author": "丁三在", 
        "era": "近现代", 
        "subtype": "七言律诗", 
        "text": [
            "十载江南历劫灰，松陵今得见清才。", 
            "伯鸾未死犹堪识，子玉沉酣莫漫猜。", 
            "三尺琼碑两行泪，一抔黄土万般哀。", 
            "西湖本是伤春地，开到荼蘼燕不回。"
        ], 
        "title": "示亚子用亚子赠秋叶韵", 
        "type": "律诗", 
        "yun": "灰"
    }, 
    {
        "author": "丁三在", 
        "era": "近现代", 
        "subtype": "七言律诗", 
        "text": [
            "谁云林子抱材粗，一舸当时泛五湖。", 
            "遍地荆榛悲战士，还乡泉石著潜夫。", 
            "浪游屐下寻鸿爪，长啸樽前挥鼠须。", 
            "话到南蛮无限恨，孤山怕听泣啼鸪。"
        ], 
        "title": "示秋叶用秋叶赠亚子韵", 
        "type": "律诗", 
        "yun": "虞"
    }, 
    {
        "author": "丁三在", 
        "era": "近现代", 
        "subtype": "七言律诗", 
        "text": [
            "城郭已非似昔年，湖山灵秀故依然。", 
            "相逢臭味苔岑契，大好交情金石坚。", 
            "旧恨早随春逝水，清谈怕问日沈渊。", 
            "井亭桥下波如镜，照彻樽罍泪欲溅。"
        ], 
        "title": "亚子招饮湖楼即席分得先韵", 
        "type": "律诗", 
        "yun": "先"
    }, 
    {
        "author": "无名氏", 
        "era": "当代", 
        "subtype": null, 
        "text": [
            "少壮扶老弱，街市倚栏杆。", 
            "万民敬肃哀泣，不知北风寒。", 
            "恸悲震天撼地，灵车驶动何忍，轧碎我心肝。", 
            "求阻挡不住，恨哉八宝山！", 
            "声已嘶，泪流尽，哭苍天。", 
            "长安道上西驶，一去不复还。", 
            "怎忆当年载舞，曾迎宾友元首，此路仰慈颜。", 
            "何处寻总理？", 
            "忠魂遍山川。"
        ], 
        "title": "水调歌头 天安门诗抄", 
        "type": "词", 
        "yun": null
    }, 
    {
        "author": "无名氏", 
        "era": "当代", 
        "subtype": null, 
        "text": [
            "哭别亲人泪未消，山精出洞变人妖，装腔作势调门高。", 
            "有意重研擒鬼法，无心轻信狗皮膏，留神拭泪认花招。"
        ], 
        "title": "浣溪沙 天安门诗抄", 
        "type": "词", 
        "yun": null
    }, 
    {
        "author": "无名氏", 
        "era": "当代", 
        "subtype": null, 
        "text": [
            "碑，傲立苍天真神威。", 
            "清明日，落在鲜花堆。"
        ], 
        "title": "天安门诗抄 仿十六字令三首 其一", 
        "type": "词", 
        "yun": null
    }, 
    {
        "author": "无名氏", 
        "era": "当代", 
        "subtype": null, 
        "text": [
            "碑，迎送倾盆泪雨飞。", 
            "英灵在，来年更光辉。"
        ], 
        "title": "天安门诗抄 仿十六字令三首 其二", 
        "type": "词", 
        "yun": null
    }, 
    {
        "author": "无名氏", 
        "era": "当代", 
        "subtype": null, 
        "text": [
            "碑，刺破青天更雄伟。", 
            "千万载，年年春风吹。"
        ], 
        "title": "天安门诗抄 仿十六字令三首 其三", 
        "type": "词", 
        "yun": null
    }, 
    {
        "author": "无名氏", 
        "era": "当代", 
        "subtype": null, 
        "text": [
            "天亦垂泪，是人岂能泪不挥？", 
            "纪念碑，花圈林立，挽联素围。", 
            "灰撒江河涛澎湃，骨落青山峰崔巍。", 
            "功勋卓、永垂青史册，壮经纬。", 
            "继遗志，铭教诲，辨真伪，识妖鬼。", 
            "与贼决斗，勇弃安危。", 
            "痛吊犹觉公健在，光辉榜样育新葵。", 
            "亿万众与你肝胆照，英灵慰。"
        ], 
        "title": "满江红 天安门诗抄", 
        "type": "词", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "露浥朵云芳劄招，仍拈孟帽与刘糕。", 
            "冲襟属气在秋高。", 
            "苦以当茶烘野卉，鲜因趁酒擘绒螯。", 
            "篱东花仄却扶陶。"
        ], 
        "title": "浣溪纱 丙申重九可夕楼食蟹饮蒲公英茶约倚此调", 
        "type": "词", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "漠漠重霾閟晓阴，凝弦恁会子期心。", 
            "为迷三径一时寻。", 
            "濡沫潮横思可听，剔黄月满慰初噙。", 
            "潜移清寂午将深。"
        ], 
        "title": "浣溪纱 连昼蒙霾高卧无绪，素友快递蟹笥，地址有误几未果收，仍倚前调", 
        "type": "词", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "一日痕消一日浓，凤城西合锦城东。", 
            "朝辞夕返忒匆匆。", 
            "长至缘悭倾蚁绿，新橙谊重带霜红。", 
            "鸡声先试早春逢。"
        ], 
        "title": "浣溪沙 连霾擘橙寄三江", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "慕竹林深处有清音，寻声觅琴幽。", 
            "见竹桥寂寞，溪亭冷落，林暗晴柔。", 
            "此处鸟鸣蝶舞，碧水自悠悠。", 
            "独立听天籁，一曲无忧。", 
            "纵是修篁遍倚，叹那人何在，相思无由。", 
            "念竹林雅集，佳话古今留。", 
            "曲虽绝、犹余神韵，醉意浓、羽化顺风游。", 
            "看尘世、识琴心者，方解风流。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "曲径生苔，霜林过雨。", 
            "清秋渐入山深处。", 
            "登高纵目四围空，轻烟万缕迷归路。", 
            "落叶闻啼，幽林解语。", 
            "谁人访菊情如故。", 
            "山花摘取两三枝，暗香盈袖秋同住。"
        ], 
        "title": "踏莎行（2005年秋）", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "松下寒梅日已残。", 
            "信步闲庭，独立花前。", 
            "问君可解此中情，漫舞幽芬，君自无言。", 
            "容易时光去又还。", 
            "寂寞栏杆，锦绣华年。", 
            "消磨多少赏花人，月色无边，疏影含烟。"
        ], 
        "title": "一剪梅（2005岁未）", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "问谁人薄袖敌霜寒，冷雨伫楼头。", 
            "对萧萧一片，凄凄满眼，梦醒何求？", 
            "且把风光漫赏，烟水忆双眸。", 
            "断续闻琴韵，遣尽闲愁。", 
            "底事空留遗恨，望水随天远，无意回流。", 
            "任风刀雨箭，几度损温柔。", 
            "莫惹得、众芳憔悴，遍难寻、傲立一枝秋。", 
            "那时节，念前尘梦，梦去情收。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "菰叶临风，藕花过雨，水乡处处鸣蛩。", 
            "晚霞如绮，独步暮烟中。", 
            "几处黄昏院落，吴侬语、其乐融融。", 
            "微风软，无猜两小，屋角逗秋虫。", 
            "匆匆。", 
            "残夏尽，园蔬绿嫩，金蟹肥浓。", 
            "正酒酣人醉，谈笑从容。", 
            "不问霜秋渐近，称快意、诗酒相从。", 
            "谁人识，冰心素洁，篱畔一陶翁。"
        ], 
        "title": "满庭芳 赠诗友（2006年9月）", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "淙淙幽涧，嘤嘤鸟语，野径山花烂漫。", 
            "桃源岑寂少人行，听流水、秦筝柔按。", 
            "山中高士，田间隐者，佳境自生空远。", 
            "今闻天籁意悠悠，心已作、闲云一片。"
        ], 
        "title": "鹊桥仙三首 其一", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "算梅花有信赴山盟，依依旧时形。", 
            "正轻寒初试，朱唇微启，浅笑盈盈。", 
            "竹径寻芳终日，只是任飘零。", 
            "记得斜阳没，孓立空庭。", 
            "纵有千金词赋，想云烟渺渺，直把愁生。", 
            "渐疏花清瘦，被雪骨含馨。", 
            "约来年、东风送暖，莫相违、花可解深情。", 
            "聊攀折、一瓶春色，顿觉寒轻。"
        ], 
        "title": "八声甘州(2006年12月23日晚)", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "水清风骨，肤凝霜雪，波碧盈盈谁惜？", 
            "桥边明月照玲珑，含情对、临风玉笛。", 
            "采芳兰泽，思君远道，情寄云笺翰墨。", 
            "孤轮隐隐夜凋残，人不寐、神游江国。"
        ], 
        "title": "鹊桥仙三首 其二 题冰雪芙蓉图兼赠诗友", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "俏立寒枝，淡匀春色，黄昏香冷情暖。", 
            "东风萦梦思深，细雨敲窗绪乱。", 
            "孤花清绝，吾醉也、秋波柔盼。", 
            "问窈窕、峻骨谁雕？", 
            "只道北风如剪。", 
            "消残冬、花开烂漫。", 
            "卧劲枝、风来缱绻。", 
            "银河摘取星辰，月宫失遗杯盏。", 
            "华园野陌，自难忘、旧踪寻遍。", 
            "只独对、一枝横斜，愿作翠禽啼啭。"
        ], 
        "title": "东风第一枝", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "泠风微雨，凉秋残藕，桥畔余香隐隐。", 
            "山萦晓雾露华浓，青眸对、珠圆玉润。", 
            "鱼浮浅碧，莲开静水，一朵苞含秋韵。", 
            "水边闲坐思悠悠，心已似、游云远近。"
        ], 
        "title": "鹊桥仙三首 其三 游曾赵园", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "移来深院伴名流。", 
            "依然度春秋。", 
            "曾经富贵荣华，焦骨傲王侯。", 
            "观国色，说风流，共绸缪。", 
            "爱栏杆外，春水涓涓，春鸟啾啾。"
        ], 
        "title": "诉衷情  曾园牡丹（2007年4月9）", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "拂去还来，还来拂去，者般情愫缠人。", 
            "夜深尤烈，唯远望星辰。", 
            "那日东风软语，又引得、素面如春。", 
            "双眉展，天真态度，一笑见清纯。", 
            "风神，称俊逸，指挥万字，驾御千军。", 
            "惜笔中滋味，总入清新。", 
            "一任流光苒苒，春华老，不舍情真。", 
            "斜阳下、黄昏散步，头白更相亲。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "绿水桥边，紫藤花下，细数多少流年。", 
            "有时愁绝，谁共此缠绵？", 
            "漫说清词萧索，也堪敌、冰雪春寒。", 
            "人消瘦，亭亭劲节，抖擞震云天。", 
            "涓涓，听一曲，情怀淡泊，气度悠闲。", 
            "对百川归海，折服红颜。", 
            "且把忧欢散尽，看明月、又作清圆。", 
            "风神秀、诗情画意，素手展云宣。"
        ], 
        "title": "满庭芳\t竹林晨溪", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "问君此际杯深否？", 
            "今夜人如酒。", 
            "窗外月盈盈，帘内情浓，凝雪纤纤手。", 
            "约期过后还相守。", 
            "久坐残春昼。", 
            "榴下忆琵琶，切切嘈嘈，一曲沾衫袖。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "今宵识得梅花骨。", 
            "汤沸香清绝。", 
            "卷曲待凌云，一任煎熬，方解君澄澈。", 
            "自斟自悦情难遏。", 
            "芳室邀星月。", 
            "细味此良辰，一阕新词，和着春茶啜。"
        ], 
        "title": "醉花阴  金也度赠书与茶", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "远黛含烟，青眸着水，满塘荷露盈盈。", 
            "晓园幽径，犹可约卿卿。", 
            "过遍亭台水榭，惜红豆、风雨零丁。", 
            "衷肠诉，时临水畔，素蕊正婷婷。", 
            "清清，三两点，缠绵细雨，婉转娇莺。", 
            "念旧时踪迹，唯有茕茕。", 
            "不恨相逢恁晚，感此处、赤子精诚。", 
            "凭栏意，眸凝浅碧，双鲤戏柔晴。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "痴情一片东流水。", 
            "怎忍对、榴花泪。", 
            "烂漫天真新吐蕊。", 
            "几番风雨，一朝憔悴，微雨黄昏里。", 
            "芳华空有拳拳意。", 
            "赢得孤灯夜无寐。", 
            "纵使莲心寒彻底。", 
            "青青如水，无人怜子，犹抱含香髓。"
        ], 
        "title": "青玉案", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "无情风雨落青梅，最堪悲，逝芳菲。", 
            "都道心伤，零落未知时。", 
            "朵朵血痕桃李艳，生与死，若尘泥。", 
            "为牛为马更为谁？", 
            "恨春威，苦相欺。", 
            "味尽炎凉，终是化烟灰。", 
            "慈母泪倾三万里，人共鬼，两凄凄。"
        ], 
        "title": "江城子 见清吟兄七律“为山西黑砖窑死难童工致哀“及配图感题", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "风景依稀到辋川。", 
            "平桥寂寞曲栏杆。", 
            "深深竹径人归后，唯见秋轮共水天。", 
            "风一叶，梦千年，花开静圃总无言。", 
            "暗香拂袖凭谁惜？", 
            "长夜多情应未眠。"
        ], 
        "title": "鹧鸪天  风景依稀到辋川", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "微雨约黄昏，桥畔人空立。", 
            "绿草茵茵眼底浓，谁把罗裙忆？", 
            "抚断七弦琴，唯有知音惜。", 
            "寂寂虫鸣暮色深，哪处梅花笛？"
        ], 
        "title": "卜算子", 
        "type": "词", 
        "yun": null
    }, 
    {
        "author": "顾抱真", 
        "era": "当代", 
        "subtype": null, 
        "text": [
            "避难离乡日，已经十八年。", 
            "当时未晓寄身处，花满河阳烂熳天。", 
            "绿遍池塘草，艳称如眼前。", 
            "瑶琴一曲听天上，料理夫人断续弦。"
        ], 
        "title": "一点春·敬题潘夫人绿草词集", 
        "type": "词", 
        "yun": "先"
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "哉生魄。", 
            "犹照天南塞北。", 
            "长河道、万壑千岩，黉舍崔嵬映雄阔。", 
            "登临情愤切。", 
            "佳节烽烟明灭。", 
            "幽燕地、马厩辟雍，应有铜驼卧阶泣。", 
            "新欢乍陈迹。", 
            "记凤阁流丹，鸳瓦凝碧。", 
            "春风化里穷坟籍。", 
            "恨芦沟月破，长安风紧，秦山陇水常作客。", 
            "望京华凄恻。", 
            "泪热。", 
            "心如铁。", 
            "有笔扫千人，聋开寸舌，百年教育回天力。", 
            "看河清似练，瓯圆如月。", 
            "四秩筵开，厂甸里，说今日。"
        ], 
        "title": "兰陵王", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "看金波月满。", 
            "更情伤、客里芳尊满。", 
            "记一霎、绣户重帘，华灯绮宴。", 
            "长安秋色春无限。", 
            "玉骨清泠，灵犀仿佛，恍是瑶台见。", 
            "纵语阻雷声，心传万遍。", 
            "候馆已三更，凄凉断，声声雁。"
        ], 
        "title": "金波月满·乙卯初冬，长安纪遇。自度腔", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "榴花红透，正薰风、时杂雨云晴。", 
            "蒲剑纵横艾虎，警笛忽声声。", 
            "喜得兰闺渐近，想凌波、冉冉不生尘。", 
            "讵鸳鸯纸帐，麒麟青琐，倩女赋离魂。", 
            "曾记长安旧遇，便心心、也自应牵萦。", 
            "为把遗钿寻倦，野草步轻盈。", 
            "笑语金尊频劝，向潇湘、拼醉吊灵均。", 
            "只柔情中酒，年年汉水不曾醒。"
        ], 
        "title": "南浦·庚辰端午，乐城", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "似水柔情深几许。", 
            "九陌飞红，双燕呢喃语。", 
            "欲说愁怀还又住。", 
            "东风怕被青春误。", 
            "悔却三生难与诉。", 
            "时节清明，犹有相携处。", 
            "昨夜梦魂风里絮。", 
            "凄凉忘尽当年路。"
        ], 
        "title": "蝶恋花四首 其一", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "冉冉凌波花气透。", 
            "一片青芜，舞困湖边柳。", 
            "时袅幽香参豆蔻。", 
            "情深无限浓如酒。", 
            "屡把新荷遮素手。", 
            "作意殷勤，总怕人回首。", 
            "独对长河伤望久。", 
            "斜阳记照端阳后。"
        ], 
        "title": "蝶恋花四首 其二", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "送冷重阳秋夜雨。", 
            "孤馆灯寒，飘尽梧桐树。", 
            "已喜深情心乍许。", 
            "翻愁后约人偏误。", 
            "故把娇羞嗔又诉。", 
            "一片衷怀，不悔他人妒。", 
            "尽日飞红留不住。", 
            "纵留难寄相思去。"
        ], 
        "title": "蝶恋花四首 其三", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "菱镜怕看颜渐瘦。", 
            "昨日书来，珍重情依旧。", 
            "欲悔那堪人去后。", 
            "流年似水蹉跎久。", 
            "休说深心非我有。", 
            "每觉游丝，处处萦杨柳。", 
            "几度情伤拼中酒。", 
            "空房只恐长时守。"
        ], 
        "title": "蝶恋花四首 其四", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "昨夜双鱼来洛浦。", 
            "见说幽怀，挑尽相思苦。", 
            "不喜梅开边塞聚。", 
            "转愁叱利将人去。", 
            "无计消忧还自语。", 
            "便似朝云，总有留连处。", 
            "几度思量风里絮。", 
            "往来漂泊浑无据。"
        ], 
        "title": "蝶恋花四首", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "乳燕呢喃朝又暮。", 
            "日暖金堂，相识还如故。", 
            "三月烟花迷恋处。", 
            "横塘门外垂杨路。", 
            "昨夜东风吹薄雾。", 
            "细雨江南，梦逐飞红去。", 
            "万缕柔丝牵意绪。", 
            "垂垂又发相思树。"
        ], 
        "title": "蝶恋花四首", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "目断飞红心乍许。", 
            "纵是无言，默默魂萦住。", 
            "纤手弄书寒意聚。", 
            "欲休怕把回文误。", 
            "何计凭传弦上语。", 
            "闷倚栏杆，独向郊原去。", 
            "喜得衷怀恣意吐。", 
            "洛妃惊遇翩翩处。"
        ], 
        "title": "前调二首 其一", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "我是隔河银汉女。", 
            "拣尽瑶宫，暂向人间住。", 
            "羞说文章何去取。", 
            "低头细问来时侣。", 
            "昨日双鱼传极浦。", 
            "憔悴伊人，来往无凭据。", 
            "千里飘蓬难自主。", 
            "斜阳冉冉徒延伫。"
        ], 
        "title": "前调二首 其二", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "杜牧三生。", 
            "似曾乳燕最殷勤。", 
            "万种撩人春意绪。", 
            "休误。", 
            "宠柳娇花迷应住。"
        ], 
        "title": "南乡子", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "布暖条风，轻阴天气，飘零几度花魂。", 
            "带雨凝姿，嫣红透尽啼痕。", 
            "江南怕对神伤处，到而今、无处伤神。", 
            "更凭谁，解语含愁，着意香温。", 
            "黄沙吹雾真如梦，对秦时故垒，陇陌烟云。", 
            "冉冉斜阳，天涯望断芳尘。", 
            "绿杨犹应飞香絮，问何人、伴与黄昏。", 
            "最难禁，明月千山，寂寞孤村。"
        ], 
        "title": "高阳台", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "又戍楼、云淡月朦胧，雨过远天青。", 
            "只荒村古道，乱山横树，几点疏星。", 
            "何处悲笳怨切，吹梦乍堪惊。", 
            "烟冷平桥路，软语歌声。", 
            "十载龙沙苦战，叹奋飞无翼，犹滞南秦。", 
            "是团圞梦里，歌罢不胜情。", 
            "湿云鬟、几回同望，送塞雁、渺渺过江城。", 
            "更谁伴、陇头重隔，目断沙汀。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "倦眼新开，雕鞍初驻，山回响彻鸣泉。", 
            "蜡屐凭高，平生意气都捐。", 
            "锦红霜杂秋芳白，映参差、金碧巍然。", 
            "省晨钟、清越遥岑，曲涧轻传。", 
            "几番耐得扬州梦，奈三三风月，九九云烟。", 
            "消尽清愁，怪他又送华年。", 
            "御沟流到飘红处，问偏幽、倘有神仙。", 
            "恐无人、解得相思，又费留连。"
        ], 
        "title": "庆春泽慢·壬午重九，游兰州后五泉山", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "万里乡思，十年春梦，枫红又染重阳。", 
            "谙尽孤怀，沈吟对酒花黄。", 
            "秋风浪冷平沙雁，问天涯、书信微茫。", 
            "数茱萸、遍插东皋，地老天荒。", 
            "雕戈剩有埋愁地，待题诗红叶，流趁潇湘。", 
            "菰渚莓苔，飘零路断横塘。", 
            "泠然吹彻胡笳曲，截幽思、听谱流亡。", 
            "罢登临、莽莽山河，有泪盈眶。"
        ], 
        "title": "庆春泽慢·重阳登高归赋", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "曼衍鱼龙闹凤城。", 
            "六街灯火最分明。", 
            "避人犹自暂偎行。", 
            "楼拥月圆双照脸，眸回意懒漫低声。", 
            "明年元夜是何情。"
        ], 
        "title": "浣溪沙二首·壬午新春，兰皋 其一", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "百计留春住亦难。", 
            "香红何意惹人看。", 
            "五更明月透窗寒。", 
            "忆便是空犹可喜，见来强笑不成欢。", 
            "丝无尽处缚春蚕。"
        ], 
        "title": "浣溪沙二首·壬午新春，兰皋 其二", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "我亦飘零，对秦关陇塞，谁解辛酸。", 
            "浑忘断痕梦里，偏自悲欢。", 
            "吴歈楚舞，响屧廊、蕊额花颜。", 
            "醉影乱、秦淮月荡，荷香时度微寒。", 
            "何意逢君于此，便深心话尽，已是春阑。", 
            "年时珞珈仿佛，曾艳云鬟。", 
            "归来燕子，误东风、吹恨无端。", 
            "休再诉、天涯沦落，从今又湿青衫。"
        ], 
        "title": "汉宫春·癸未在兰州", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "忽漫相逢，又梅青柳细，草暖烟薰。", 
            "姚黄玉纤撷遗，分护残英。", 
            "几番花信，遍红霞、忍自飘零。", 
            "念俪影、蹁跹同舞，关山泪阻黄昏。", 
            "欲诉缠绵心事，觅温柔踪迹，可奈萍分。", 
            "断肠天涯知否，夜夜魂萦。", 
            "归来旧侣，趁东风、着意殷勤。", 
            "休再误、佳期连理，深情子细重温。"
        ], 
        "title": "汉宫春", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "尘事常多雅会稀。", 
            "暗数佳期。", 
            "林花怅惆风烟误，春红落尽碧梧低。", 
            "江山堪料理，攘攘奚为。", 
            "莲社谈玄事可追。", 
            "文艺关随。", 
            "群仙胜日兰亭集，管弦更有埙吹。", 
            "劝君听酒颂，不醉无归。"
        ], 
        "title": "看花回·丁丑秋，赖乡艺术研究社成立", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "欲待青春作伴归。", 
            "八年城郭已全非。", 
            "但怜猿鹤垂垂化，莫放龙蛇蜿蜿飞。", 
            "空战马，谢征衣。", 
            "受降城上舞降旗。", 
            "知君不作寻常笑，剩有深闺夜夜啼。"
        ], 
        "title": "鹧鸪天·九月三日，同盟军胜利之夕，西北师院同事赵君海峰嘱题", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "叱咤金田起义兵。", 
            "东南席卷一时平。", 
            "迷人金粉前朝泪，半月风烟午夜明。", 
            "拼一木，拄天倾。", 
            "可怜谁为解余情。", 
            "万人齐效田横死，怕听英雄饮恨声。"
        ], 
        "title": "鹧鸪天·观话剧《李秀成之死》归十里店途中感赋", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "两处沈吟各自知。", 
            "当初不合种相思。", 
            "绿丝低拂鸳鸯浦。", 
            "欢未足。", 
            "阿琼羞里弄妆迟。", 
            "多情须问梁间燕。"
        ], 
        "title": "鹧鸪天·集白石道人词句，贺艾君弘毅结缡之喜", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "汝今三十余余四。乘除画就庖羲字。", 
            "待约五湖舟。他年盟鹭鸥。", 
            "元龙人不识。绮楼高百尺。", 
            "中有绛云仙。芸香拥断编。"
        ], 
        "title": "菩萨蛮·丙辰在汉口，赠靖三十初度", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "望瀛洲、万里溘氛埃。", 
            "天外乍归来。", 
            "看长城五字，千军横扫，思挟风雷。", 
            "传诵尚书定本，何止校书才。", 
            "挹袂追山井，抗手芸台。", 
            "十载小园慵赋，似嵇康锻窟，仲蔚蒿莱。", 
            "算人间乐事，万卷一身埋。", 
            "漫高歌；", 
            "谈玄玉麈，便他乡，相聚且衔杯。", 
            "归来晚，萧萧暗柳，月上苍苔。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "绿成阴。", 
            "尽参天杉树，蒙密似垂簪。", 
            "远籁回音，遥泷击节，微闻切响飞沉。", 
            "看无数、丹枫变色，柳拂处、枝上变鸣禽。", 
            "木末风生、池边雷起，谩共登临。", 
            "无限痴情幽思，幻白云千里，出岫何心。", 
            "落寞古都，凄凉新碣，胜缘自费追寻。", 
            "更谁簇、八重香瓣，拥万花、映日袅黄金。", 
            "但觉山川不老，莫道春深。"
        ], 
        "title": "一萼红", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "马塍花谢，秦望山空，真成玉老田荒。", 
            "惜取朝晖，风煦不暖垂杨。", 
            "待寻飘髯隐处，剩依稀、巷陌斜阳。", 
            "故人渺，泣分山断碧，玉笥苍凉。", 
            "唤起梦中双桨，奈神昏体壮，负却诗囊。", 
            "月冷千山，深灯写泪枯江。", 
            "苔枝老来结伴，共著书、微补疏狂。", 
            "恨未了、望馀杭，不算故乡。"
        ], 
        "title": "声声慢", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "垂纶千尺，问高处钓得，沧浪何物。", 
            "拨棹禅僧吟赏了，静扫芦花面壁。", 
            "浩渺长空，迷离去浪，万古风兼雪。", 
            "地灵川媚，来游都是人杰。", 
            "微径不闻渔歌，急滩寒日，助我幽情发。", 
            "漠漠寥天山雨滴，满眼烟云明灭。", 
            "林木有情，岩阿如昔，几辈尝晞发。", 
            "扬帆归去，倚栏还拾江月。"
        ], 
        "title": "念奴娇 七里濑严子钓台，与曹锦炎、何琳仪等同登，历七百馀级始造其颠。次坡老韵", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "云谣荐寿。", 
            "日月文章走。", 
            "汴宋事，夸人口。", 
            "两朝篇翰盛，并出钩沉手。", 
            "花草后。", 
            "似公结集诚稀有。", 
            "卅载神交久。", 
            "儒雅尊耆旧。", 
            "五岭外，空翘首。", 
            "晤言缘未悭，祝嘏随年又。", 
            "但愿取、长江浩荡倾春酒。"
        ], 
        "title": "千秋岁寿唐圭璋八十五", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "水木清华，算赢得、湖山未瘦。", 
            "春渐老，平山堂外，烟光依旧。", 
            "人到中年耽佚乐，川连平野添神秀。", 
            "看江山，元雅竞扬芬，琴丝奏。", 
            "南雁落，樵歌又。", 
            "朝飞雉，出纤手。", 
            "谩写入悲丝，临歧时候。", 
            "云拥关河堪送老，人归城郭空搔首。", 
            "笑平生、何事乌蹄间，闻折柳。"
        ], 
        "title": "满江红 全国古琴拍谱会雅集扬州珍园，分袂之顷，谢雷巢作水龙吟赠别，赋答", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "恨少幽并气，更作雪山行。", 
            "故人千里相望，玉树倚风清。", 
            "踏遍流沙鬼碛，赢得霜尘满面。", 
            "依旧太瘦生。", 
            "三度全羊席，冠盖拟神京。", 
            "高昌壁、馀磊块、意难平。", 
            "谁抱雷琴到此，添个胡笳声。", 
            "远睇苍茫云海，都道关山月好，不尽古今情。", 
            "处处坎儿井，聊可濯吾缨。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "融峰遥望极。", 
            "虚谱旧辞取次的。", 
            "多少国工合力。", 
            "听危柱哀弦，艳歌濩索。", 
            "吟商补隙。", 
            "萃九州、瀛府词客。", 
            "欣同赏，满堂清响，古怨凝秋色。", 
            "空寂。", 
            "流泉萦壁。", 
            "任缱绻，丝簧似织。", 
            "摩挲凤笙字迹。", 
            "井水递声，杨柳依陌。", 
            "雅音从未息。", 
            "叠鼓动，霜天涵碧。", 
            "绕梁处，羽宫相犯，鬲指更吹侧。"
        ], 
        "title": "霓裳中序第一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "春衫雨湿苏堤暮。记尝杖屦随君去。", 
            "临海欲观涛。圣门云日高。", 
            "老为盘谷序。心赏停云句。", 
            "八极入清游。相望西海头。"
        ], 
        "title": "菩萨蛮 心远翁属题其漫游宇内之古稀集，值予将有天山之行，为制此曲子，以词代序。翁嗜词若渴，偷声减字，或亦翁之所许乎", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "屡泛扁舟戏九围，廿年一梦未应非。", 
            "柳昏花瞑认依稀。", 
            "犹啮春痕留蠹简，欲分秋色上罗衣。", 
            "销凝且共立斜晖。"
        ], 
        "title": "浣溪沙  题兆汉影靖词曲论集", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "笔精点画最关心。", 
            "声价重鸡林。", 
            "欲从急就论家法，溯汉兴、还待钩沉。", 
            "亥豕鲁鱼能却，龙僵虎踣齐喑。", 
            "个中真草耐追寻。", 
            "未悔作书淫。", 
            "神游戈磔流沙际，独依依、坠简尘深。", 
            "墙壁颠张狂素，人间共宝南针。"
        ], 
        "title": "风入松 题马国权补订急就章偏旁歌译注", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "雨湿芜城，鸦翻遥浦，倦游远客惊心。", 
            "千里兵尘，野风腥入罗衾。", 
            "玉箫难续繁华梦，倚危亭、迢递层阴。", 
            "雁讯沉。", 
            "叶警征魂，风起骚吟。", 
            "江山如此故交渺，又高楼天迥，节往秋深。", 
            "平楚寒烟，尽多乡思枫林。", 
            "铜驼荆棘知何世，舞吴钩、岂独伤今。", 
            "意难任。", 
            "霜落萧晨，休去登临。"
        ], 
        "title": "高阳台", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "久闷龙宫谁破壁。", 
            "末劫魔深，旷古迷空色。", 
            "字字宝光生咫尺，护持自赖神明力。", 
            "欲礼空王多种德，阅尽沧桑，剩有幽香溢。", 
            "墨沉零笺须爱惜，弥天法雨添悲恻。"
        ], 
        "title": "鹊踏枝", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "臣质更谁继，俯仰起悲风。", 
            "无穷天地纯美，行处任西东。", 
            "蛮触纷争偏好，耳眼聪明各照，一笑漫相通。", 
            "执“伴小娘”本，甘蹈虚空。", 
            "运斤斲，垩漫鼻，立从容。", 
            "但伤夫子既逝，无与语鸿蒙。", 
            "何有生前身后，赢得琢肝鉥胃，牖下老雕虫。", 
            "痴绝吾生事，失计将毋同。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "尤物喜得所，宝绘复成图。", 
            "蜀声自喜竣急，古意满皇都。", 
            "看取霜毫点染，何似冰弦披拂，下指尽工夫。", 
            "还与炷梅魄，旷世许为徒。", 
            "翻旧格，终止息，渺愁予。", 
            "浑忘老之已至，唯以味清腴。", 
            "谁与好弹三涧，只惜相违万里，珍重玉山炉。", 
            "寄语王夫子，莫笑嵇生迂。"
        ], 
        "title": "水调歌头  题春雷琴图卷", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "峡云迢递，洗中秋、雨洗群山无色。", 
            "光怪鬼门刚过了，倍觉浮生如叶。", 
            "勘破天人，同归芴漠，黑夜心澄澈。", 
            "月华安在，妙境更谁共说？", 
            "只惜羁旅年年，高寒玉宇，冷浸千堆雪。", 
            "雾锁长川猿散尽，渺渺修途空阔。", 
            "万县非遥，重山已通，暂作舟中究。", 
            "江流日夜，今宵休问何夕？"
        ], 
        "title": "念奴娇  万县舟中中秋不见月，江面尽黑，因赋用张祥韵", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "万峰如睡，看人世污染，竟成何物。", 
            "幸有灵犀相照彻，静对图书满壁。", 
            "石不能言，花非解语，惆怅东栏雪。", 
            "江山呈秀，待论书海英杰。", 
            "细说画里阳秋，心源了悟，兴自清秋发。", 
            "想像荒烟榛莽处，妙笔飞鸿明灭。", 
            "骑省纵横，文通破墨，冥契通穷发。", 
            "好山好水，胸中解脱寒月。"
        ], 
        "title": "念奴娇   自题书画集。沈寐叟言：通元嘉山水一关，自有解脱月在，语出华严行愿品，窃取其意", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "屯门路。", 
            "犹记杰阁低天，飐波摇树。", 
            "依依竹里人家，远帆欲渡，神栖甚处。", 
            "悄凝伫。", 
            "梦挂六朝丝柳，网檐朱户。", 
            "丛松箭径萧条，青山一抹，昏鸦乱语。", 
            "前度长亭携手，薄云飘荡，飞花闲舞。", 
            "可奈岁时推迁，人异今故。", 
            "题扉坏壁，难觅昌黎句。", 
            "休回首、吞舟巨浪，艰难天步。", 
            "节冷羁人去。", 
            "凭谁为理，相思万绪。", 
            "辜负肠千缕。", 
            "吟望久、沉沉鸡鸣风雨。", 
            "竟宵霣雪，满头堆絮。"
        ], 
        "title": "瑞龙吟   青山忆旧游", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "走马兰台，苍苔印屐，冷梅窥户。", 
            "江山信美，赢得寥天零雨。", 
            "换东风、一阳渐生，碧纱枕外轻雷语。", 
            "惜夜灯怯剪，春衫慵试，异乡羁旅。", 
            "朝暮。", 
            "移情处。", 
            "待写入琴丝，紧弦二五。", 
            "声声未苦，尚有成连音侣。", 
            "怕重斟、翻泪急觞，断魂此际知返否。", 
            "倚危栏、但有斜晖，伴客留尊俎。"
        ], 
        "title": "琐窗寒", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "飞雪下寒塘。", 
            "朔风紧、带雨洗残阳。", 
            "正天倒玉壶，浪生银野，地连翠树，烟润宫墙。", 
            "困恼是、凄凄还戚戚，冷意逼丝簧。", 
            "十里雾浓，五更霜重，尽多清涕、催落离觞。", 
            "茶霏濛濛里，人何许、和月久伫西厢。", 
            "自剔烛花，平分蜡泪成行。", 
            "看帘底熏炉，才温又冷，池边藤影，入梦遥香。", 
            "分付柔肠，让他萦结何妨。"
        ], 
        "title": "风流子", 
        "type": "词", 
        "yun": "阳"
    }, 
    {
        "author": "释定持", 
        "era": "当代", 
        "subtype": "七言律诗", 
        "text": [
            "东山行者拾遗翁，貌古神清道末穷。", 
            "七十子中回也乐，五千言外老犹龙。", 
            "润身风露漫飞白，拂袂天花不着红。", 
            "万象都归一弹指，一归何处写难工。"
        ], 
        "title": "拾遗", 
        "type": "律诗", 
        "yun": null
    }, 
    {
        "author": "关振东", 
        "era": "当代", 
        "subtype": null, 
        "text": [
            "几回梦，烂漫又童年。", 
            "重九野餐争剥蟹，北山塔上看飞鸢。", 
            "往事已如烟。"
        ], 
        "title": "忆江南 故乡二首 其一", 
        "type": "词", 
        "yun": null
    }, 
    {
        "author": "关振东", 
        "era": "当代", 
        "subtype": null, 
        "text": [
            "抬望眼，花鸟满秋空。", 
            "燕子凄风如剪水，灵芝摇曳响弦弓。", 
            "云里唱年丰。"
        ], 
        "title": "忆江南 故乡二首 其二", 
        "type": "词", 
        "yun": null
    }, 
    {
        "author": "苏渊雷", 
        "era": "当代", 
        "subtype": "七言律诗", 
        "text": [
            "铁琴铜剑伴书香，百宋千元刻意藏。", 
            "五世经营逃劫火，四家翘楚殿灵光。", 
            "堂堂新馆因时显，耿耿初心报国长。", 
            "终是珂乡风景好，归来虹月两苍茫。"
        ], 
        "title": "铁琴铜剑楼纪念馆", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "马恩列斯，毛主席书，左拥右摊。", 
            "觉唯心主义，抱头鼠窜，形而上学，哑口无言。", 
            "滴水成冰，纸窗如铁，风雪迎春入沁园。", 
            "披吾被，背加皮塔尔，鱼跃于渊。", 
            "坐穿几个蒲团，遇人物风流李四官。", 
            "藐鸡鸣狗盗，孟尝宾客，蛇神牛鬼，小贺章篇。", 
            "久想携书，寻师海角，借证平生世界观。", 
            "今老矣，却穷途罪室，邂逅君焉。"
        ], 
        "title": "沁园春 赠木工李四", 
        "type": "词", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "曹公大句矜乌鹊，输了甲兵，赢了歌行。", 
            "子诵星稀我月明。", 
            "周郎神火船江昼，何处后生，胜过先生？", 
            "竟遣东风嫁战争。"
        ], 
        "title": "采桑子 读资本论第四卷后赠小李", 
        "type": "词", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "乍暖还寒懒种瓜，却沾涕唾钓青蛙。", 
            "新来避盏酣陈醋，老去著书艳苦茶。", 
            "非为国，不当家，乒乓球赛也常夸。", 
            "填成一首西江月，献与春城二月花。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "晚情凄，红莲夜冷，庭燎照霜树。", 
            "泪痕离绪，又付与梅边，香熨词句。", 
            "自惊瘦影禁风雨。", 
            "千山迷故侣。", 
            "但细想、那回沽上，还能重聚否。", 
            "冰溪小桥雪深深，梅条萼已破，孤怀谁许。", 
            "春尚浅，先遥怕，翠娇红妩。", 
            "听墙外、笑声又起，谁念我，痴魂寻梦语。", 
            "漫更把，烛花重剪，从头吟恨缕。"
        ], 
        "title": "花犯", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "梦坠秋郊难唤起，芳菲是处追寻。", 
            "凄清金石久无音。", 
            "争知春草梦，可续广陵琴。", 
            "弹指繁华流逝水，捐恩过了秋深。", 
            "小楼昨夜听春霖。", 
            "催他花下泪，保我扇中心。"
        ], 
        "title": "临江仙", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "一寸鹅黄值万钱，禁他春色敌吟笺，与愁有分是前缘。", 
            "风力不寒挑菜日，雨声微湿卖饧天。", 
            "小窗诗梦未开帘。"
        ], 
        "title": "浣溪纱 小寒食", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "雪白梨花月白天，长安榆火记分烟，清明熟食自年年。", 
            "不尽情丝支命薄，无多剩泪待春残。", 
            "吟边不敢忆从前。"
        ], 
        "title": "浣溪纱 清明", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "忍看芳景，水与花相映。", 
            "水似菱花花似影，影比花还薄命。", 
            "本无心负东风，也曾费尽春工。", 
            "血染不成纨扇，年年知为谁红。"
        ], 
        "title": "清平乐　和蛰师西沽看桃花", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "鸭绿鹅黄萃国门，平芜十里见春魂，芳菲何事不饶人。", 
            "自顾已无花下泪，相怜只剩笛边身。", 
            "不成挥手送芳尘。"
        ], 
        "title": "浣溪纱　京华春感", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "秋水生时，画船在、十亩荷花荷叶。", 
            "双桨空翠寒香，篷窗自幽绝。", 
            "听坐客、横吹小笛，未应怕、远山啼鴂。", 
            "柳暝风疏，云开月上，清兴谁说。", 
            "十年梦，分付湖山，叹清景都非旧时节。", 
            "曾把短箫吹彻，送三春榆荚。", 
            "吟思乱，桥阴小泊，剩半湖、月色如雪。", 
            "况更人去秋深，渭城相别。"
        ], 
        "title": "琵琶仙　秋日沉香亭泛舟，用白石均", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "幽橹。", 
            "三五。", 
            "菱歌水路。", 
            "小桥无数。", 
            "枕河帘子尽人家。", 
            "浣纱。", 
            "渡头芦苇花。", 
            "夕阳斜画吴山瘦。", 
            "漫回首。", 
            "旧日名园柳。", 
            "豁吟眸。", 
            "一片秋。", 
            "虎丘。", 
            "古今多少愁。"
        ], 
        "title": "河传　苏州纪游", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "星影镜心，桂华水表，照得片湖难寐。", 
            "六桥灯影指孤山，点波痕、小舟三四。", 
            "笙歌旖旎。", 
            "便亲见、莺花故地。", 
            "断桥西，正里湖幽绝，灯深风细。", 
            "听歌吹，隐约霜空，对景浑欲醉。", 
            "越山三十六屏青，入吟怀、不知何世。", 
            "垂杨倦倚。", 
            "夜声悄、双堤如睡。", 
            "到归时，月在西泠塔底。"
        ], 
        "title": "西子妆", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "经年再到西泠，泛两桨秋痕，一天风色。", 
            "醉多醒少，今非昨是，翠波如昔。", 
            "流光虚度也，漫记得花间行乐日。", 
            "待总把、年少欢踪，分付画船歌席。", 
            "推篷试望南屏，弄镜里青螺，水边词笔。", 
            "叩舷吟啸，三围列黛，半湖浮白。", 
            "流连佳丽地，恰便有西山吹笛客。", 
            "最堪寄、苏小清歌，怎生去得。"
        ], 
        "title": "西湖月", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "孤吟长昼。", 
            "两开丛绣。", 
            "问卿卿、别来时，也相思否。", 
            "珠箔捲清秋，花梦沉芳薮。", 
            "怎忘得、去年杯酒。", 
            "新愁依旧。", 
            "醉怀还又。", 
            "记人人，每同看、早霜时候。", 
            "不怕再逢难，不怕重来久，怕只怕、比人还瘦。"
        ], 
        "title": "惜黄花　凡翁艺菊数十盆齐放", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "带影移香，搴帘借月，逸品淩波新种。", 
            "不管倾城，谁把剪来清供。", 
            "凭问这、胆样瓶儿，能留住、几多春梦。", 
            "最怜他、孤另燕脂，离魂长与旧枝共。", 
            "更阑应忆伴侣，消得相思几度，年华珍重。", 
            "瘦损徐妃，半委宿妆恩宠。", 
            "纵占得、金屋情深，争比似、故园芳垄。", 
            "待为卿、谱个新词，异时和泪送。"
        ], 
        "title": "绮罗香　瓶花 凡翁课作", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "酽寒生怕，帘子重重下。", 
            "谁把宓妃移入画，寂寞粉墙高挂。", 
            "今朝一见盈盈，明朝再见凋零。", 
            "欲说不如不见，奈他格外关情。"
        ], 
        "title": "清平乐　凡翁命题蕙愔老画水仙", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "知是相思第几年，新愁恰在杏花前，春衫犹滞一襟寒。", 
            "七八丝黄深浅际，二三分绿有无间。", 
            "与谁心事共遥山。"
        ], 
        "title": "浣溪纱　早春", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "多少相思，几番惆怅，教汝者般憔悴。", 
            "记雨中情味，向小巷、数点冰痕双坠。", 
            "夜窗相对久，愁千结，许我解未。", 
            "春风休问，可否展得，芭蕉心事。", 
            "谁会。", 
            "趁未尽寒花，早惜伶俜冷翠。", 
            "第四香边，初三月下，此情如水。", 
            "灯外清影欲语，待说深深意。", 
            "勾吟怀半缕，追想明珠十二。"
        ], 
        "title": "丁香结　南园白丁香数十丛齐放，折取数枝，春夜相对，吟赏成曲", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "正弓痕初上，桂影低开，清胐点微暝。", 
            "却把帘儿下，银钩小，玲珑相望花径。", 
            "渐圆意稳。", 
            "纵到圆、犹有新恨。", 
            "把团扇、用剪分为五，一分弄幽冷。", 
            "杨柳梢头休问。", 
            "再日斜十二，重见飞镜。", 
            "甚底双眉样，裁成半、还教妆点秋景。", 
            "魄轻漏永。", 
            "待一环、金晕方正。", 
            "赖身畔三星，猜想寸心梦影。"
        ], 
        "title": "眉妩", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "选韵邀秋，衔杯属客，匆匆饯了残暑。", 
            "吟边重执手，漫同听、京华风雨。", 
            "津桥沙浦。", 
            "是断雁来时，孤云归处。", 
            "关山路，秣陵烟水，灞陵烟树。", 
            "小聚。", 
            "心绪三分，作一分欢乐，二分凄楚。", 
            "一分相见好，二分是、临歧愁语。", 
            "多情多苦。", 
            "怕梦与花飞，魂随花舞。", 
            "花知否，几人流涕，与卿为主。"
        ], 
        "title": "翠楼吟　丙子新秋与蛰堪、梦芙、成纲、引之诸君聚于柏森诗丈双枣书屋，相约同赋此调", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "杯酒谢盟鸥，垂杨系客舟。", 
            "白下门、半日淹留。", 
            "放眼落花无一瓣，何处是、秣陵秋。", 
            "文采旧风流，笙歌尚未休。", 
            "把六朝、烟雨销忧。", 
            "半壁东南凭管领，上须上、最高楼。"
        ], 
        "title": "唐多令　丙子八月赴厦门秋日佳会，途中小驻南京半日，裕陵先生席间以昆曲佐觞，作此曲并示步高、贵生、孟琪诸君", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "月肥人瘦，仿佛都依旧。", 
            "无语只应无语，且坐到、三更后。", 
            "杯前花与柳，花前诗与酒。", 
            "分我十年心事，只凭个、眉儿皱。"
        ], 
        "title": "霜天晓角　丙子中秋对月", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "怕听流莺语，怕见黄金缕。", 
            "更怕春来，月才圆日，有些风雨。", 
            "任千花百草自荣枯，守窗儿觅句。", 
            "今日桃花许，明日杨花娶。", 
            "后日萍花，水边三两，便无飞絮。", 
            "再追寻一缕一丝春，有蝉声千树。"
        ], 
        "title": "红娘子", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "岁次记壬申，嘉平月十二。", 
            "未时六刻馀，弄瓦沾祥瑞。", 
            "卜吉初未名，佩佩呼小字。", 
            "啼笑漫关情，寒燠心相寄。", 
            "用是罢吟诗，长坐爱渠睡。", 
            "所以净余怀，营营暂忘记。", 
            "侍儿甘劬劳，光阴倏已弃。", 
            "岁周又八月，高可齐矮匮。", 
            "指处索饴糖，开箱弄衣裳。", 
            "绕门能健走，巧舌信如簧。", 
            "有时浑无赖，曳帘与躲藏。", 
            "对兹饶思想，感慨动苍茫。", 
            "遂令红尘客，颇悔利名场。", 
            "翻虑小儿女，人世风波长。", 
            "赤子亦何为，素丝遣悲伤。", 
            "我行且三十，行路百忧集。", 
            "更惭为人父，生计兼供给。", 
            "于役况辛苦，去日难再拾。", 
            "百绪盈心胸，纷纷难编辑。", 
            "兀坐吟复歌，青衫满涕泣。", 
            "岂无乐土计，谁能救形势。", 
            "顾视西厅下，小女方酣憩。", 
            "咄汝无知儿，胡为来斯世。"
        ], 
        "title": "佩佩歌", 
        "type": "古风", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "忽觉春温感岁更，还凭惯例拟游程。", 
            "车从北郭万花入，人与东风一路行。", 
            "云去无心仍本色，山来有意弄新青。", 
            "桃花人面俱都在，只是南庄不可经。", 
            "唐崔护有题都城南庄诗。"
        ], 
        "title": "戊子春日将有未央宫万亩桃花园之游", 
        "type": "古风", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "一张双翼上青天，肯信千秋蜀道难。", 
            "寄语浣花溪畔客，此时足下是终南。"
        ], 
        "title": "庚寅初春锦城诗会 其一 飞成都用新韵", 
        "type": "古风", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "洗眼入深山，一绿染天地。", 
            "坐爱林泉幽，行行白云里。", 
            "空翠没人肩，水声落足底。", 
            "一线凌群峰，大江浮空际。", 
            "万山忽已暝，身后明月起。", 
            "举杯不能言，渴饮烟霞气。"
        ], 
        "title": "六月之望夜宿庐山含鄱口置酒赏月", 
        "type": "古风", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "荒园不傍村，古柳樊川陌。", 
            "野径寂无风，枝枝桃子落。"
        ], 
        "title": "游都城南庄", 
        "type": "古风", 
        "yun": null
    }, 
    {
        "author": "魏新河", 
        "era": "当代", 
        "subtype": "五言排律", 
        "text": [
            "留得杯前兴。", 
            "长歌吟数曲，小舫聚吾徒。", 
            "浮梦天同载，听莺诗未孤。", 
            "风微闲及鹭，人淡乐知鱼。", 
            "渺渺堤痕远，濛濛柳影舒。", 
            "山横三面黛，雨挂一帘酥。", 
            "春色随深浅，愁丝自有无。", 
            "几杯消半日，一桨碎平湖。", 
            "城郭烦喧外，情怀晚霁馀。", 
            "舟中二三粒，世上万千途。", 
            "毋用忧时眼，风光总不虚。"
        ], 
        "title": "饮楼外楼后雨中游湖联句用词韵", 
        "type": "排律", 
        "yun": null
    }, 
    {
        "author": "魏新河", 
        "era": "当代", 
        "subtype": "五言排律", 
        "text": [
            "终古咸阳道，人同落日归。", 
            "路为秦殿土，草是汉陵衣。", 
            "人物中华胜，山川大国威。", 
            "和谐邦福祉，发展业光辉。", 
            "天际看鸿鹄，云端出翠微。", 
            "生逢尧舜世，那不壮思飞。"
        ], 
        "title": "同诸君驱车游关中列胜用杜重经昭陵韵", 
        "type": "排律", 
        "yun": "微"
    }, 
    {
        "author": "魏新河", 
        "era": "当代", 
        "subtype": "五言绝句", 
        "text": [
            "占得秋无尽，亭亭一小亭。", 
            "亭前黄叶凹，知此有人停。"
        ], 
        "title": "题画", 
        "type": "绝句", 
        "yun": "青"
    }, 
    {
        "author": "魏新河", 
        "era": "当代", 
        "subtype": "五言绝句", 
        "text": [
            "千古一中秋，曾经几诗客。", 
            "千秋一月明，谁得共魂魄。"
        ], 
        "title": "丙戌中秋口号", 
        "type": "绝句", 
        "yun": "陌"
    }, 
    {
        "author": "魏新河", 
        "era": "当代", 
        "subtype": "五言绝句", 
        "text": [
            "以我长安雨，沾君南北衣。", 
            "眼前秦汉水，流去几斜晖。"
        ], 
        "title": "夜雨醉访灞桥，同克光、海洲、星汉、亚平、逸明、京战、迎建、庆霖、力夫、尽心诸君", 
        "type": "绝句", 
        "yun": "微"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "繁华一去不由人，瘦影残香画未真。", 
            "玉笛何须吹怨曲，飘零元不为伤春。"
        ], 
        "title": "题牧石先生赠丛碧翁绝笔残梅图", 
        "type": "绝句", 
        "yun": "真"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "自许今生游兴豪，西湖春暖绿葡萄。", 
            "眼前一片胭脂水，知是桃花十二桥。"
        ], 
        "title": "题为张巨强摹朱佩君红鲤", 
        "type": "绝句", 
        "yun": null
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "由来疆界自分明，一样东流各自行。", 
            "到底本源都是水，为谁污浊为谁清。"
        ], 
        "title": "机过泾渭汇流口", 
        "type": "绝句", 
        "yun": "庚"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "连朝春雨自潇潇，灯下无人伴寂寥。", 
            "且把美人轻唤起，小窗相对读离骚。"
        ], 
        "title": "画兰既就，口占题之", 
        "type": "绝句", 
        "yun": null
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "云横八极气空濛，眼下长江远入空。", 
            "腹稿成来真漫与，耳边猎猎响天风。"
        ], 
        "title": "蜀中飞行杂诗选五首 其一 过宜宾", 
        "type": "绝句", 
        "yun": "东"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "一片江山大卷长，欲收诗里太荒唐。", 
            "平生无分闲游历，四十三番过大江。"
        ], 
        "title": "蜀中飞行杂诗选五首 其二 居蜀七月，四十三次飞越长江", 
        "type": "绝句", 
        "yun": null
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "千山直瞰小窗危，碧落扶摇云气吹。", 
            "九奏箫韶闻得未，层霄一顾见蛾眉。"
        ], 
        "title": "蜀中飞行杂诗选五首 其三 过峨眉山", 
        "type": "绝句", 
        "yun": "支"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "平羌江水绿不流，两岸人家稻满畴。", 
            "最是关心今夜月，也应一样半轮秋。"
        ], 
        "title": "蜀中飞行杂诗选五首 其四 平羌江望之如一线", 
        "type": "绝句", 
        "yun": "尤"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "凭窗遥看一长洲，二水围城气势遒。", 
            "正是晴空三万里，半窗斜日过嘉州。"
        ], 
        "title": "蜀中飞行杂诗选五首 其五 过乐山", 
        "type": "绝句", 
        "yun": "尤"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "舞态盈盈比柳花，破橙十指细如芽。", 
            "落花不到吴山下，认得湖东苏小家。"
        ], 
        "title": "叶海燕索诗，叶年十九，善舞，家吴山下", 
        "type": "绝句", 
        "yun": "麻"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "清游感慨总无凭，待上骊山第几层。", 
            "一桁垂阳落黄叶，山根木末见秦陵。"
        ], 
        "title": "登骊山", 
        "type": "绝句", 
        "yun": "蒸"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "长安城小四方匣，渭水终南几尺多。", 
            "故地十年人不到，乘风去听大江波。"
        ], 
        "title": "西安起飞之成都", 
        "type": "绝句", 
        "yun": "歌"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "雨向春熙路上飘，垂杨犹舞旧时腰。", 
            "不知何处薛涛井，试问行人九眼桥。"
        ], 
        "title": "访望江楼", 
        "type": "绝句", 
        "yun": "萧"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "乌江看是半河灯，巨舰徐行类滑冰。", 
            "小睡未须愁道远，看山看水过涪陵。"
        ], 
        "title": "夜过涪陵", 
        "type": "绝句", 
        "yun": "蒸"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "身共浮云作意飘，江山巴蜀望中遥。", 
            "横江半寸如毛发，知是成都万里桥。"
        ], 
        "title": "成都试飞", 
        "type": "绝句", 
        "yun": "萧"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "沈园老柳尚阴阴，九百年来岁月侵。", 
            "我到伤心桥畔立，无伤心事也伤心。"
        ], 
        "title": "沈园伤心桥畔作", 
        "type": "绝句", 
        "yun": "侵"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "九天悬处正当秋，仙鹤徘徊天上游。", 
            "曾读列仙王母传，何曾得见此风流。"
        ], 
        "title": "万米高空寄怀忆雪集唐四首 其一", 
        "type": "绝句", 
        "yun": "尤"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "章句惭非第一流。", 
            "东皇去后韶华尽。"
        ], 
        "title": "万米高空寄怀忆雪集唐四首 其二", 
        "type": "绝句", 
        "yun": "尤"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "长安不见使人愁，齿冷中原笑未休。", 
            "闻道神仙不可接，白云何事欲相留。"
        ], 
        "title": "万米高空寄怀忆雪集唐四首 其三", 
        "type": "绝句", 
        "yun": "尤"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "天河迢递笑牵牛，百感中来不自由。", 
            "闲与先生话身世，令渠述作与同游。"
        ], 
        "title": "万米高空寄怀忆雪集唐四首 其四", 
        "type": "绝句", 
        "yun": "尤"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "百重泉水尚依然，雨过千峰色倍鲜。", 
            "山似美人争媚我，新妆宛转绕车前。"
        ], 
        "title": "雨后辋川道中", 
        "type": "绝句", 
        "yun": "先"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "一千三百年前物，今日犹垂数亩阴。", 
            "曾共南山与明月，幽篁深处见弹琴。"
        ], 
        "title": "辋川别墅旧址王摩诘手植银杏周围十米", 
        "type": "绝句", 
        "yun": "侵"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "放眼苍茫天地开，又凭双翼上天台。", 
            "秦中无物堪相赠，背负汉家残照来。"
        ], 
        "title": "自咸阳飞抵成都赠诸诗家", 
        "type": "绝句", 
        "yun": "灰"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "又从天路踏残云，万里乘风西入秦。", 
            "窗外夕阳维不住，钧天大幕此沉沦。"
        ], 
        "title": "黄昏自京归西安机上", 
        "type": "绝句", 
        "yun": "真"
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "年时好，芳序最关情。", 
            "困柳轻阴寒上巳，催花疏雨湿清明。", 
            "家住绿杨城。"
        ], 
        "title": "望江南十三首 旅窗杂忆 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "年时好，浑不解愁侵。", 
            "笑煞枣花贪结子，怪他栀子惯同心。", 
            "弹指便而今。"
        ], 
        "title": "望江南十三首 旅窗杂忆 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "年时好，最忆是初秋。", 
            "清露沾衣寻络纬，碧筠引蔓护牵牛。", 
            "陈梦恁悠悠。"
        ], 
        "title": "望江南十三首 旅窗杂忆 其三", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "年时好，惯爱日高眠。", 
            "宝鸭添香呼碧玉，锦毡分暖拥乌圆。", 
            "回首倍凄然。"
        ], 
        "title": "望江南十三首 旅窗杂忆 其四", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "幽栖好，自在可安禅。", 
            "静看花砖移日影，懒开帘押放炉烟。", 
            "风月一年年。"
        ], 
        "title": "望江南十三首 旅窗杂忆 其五", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "幽栖好，门巷绝尘嚣。", 
            "拂槛香风开茉莉，绕窗翠障种芭蕉。", 
            "冰簟夜迢迢。"
        ], 
        "title": "望江南十三首 旅窗杂忆 其六", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "幽栖好，吾自爱吾庐。", 
            "满院金风朝试剑，一帘凉月夜摊书。", 
            "曾几感离居。"
        ], 
        "title": "望江南十三首 旅窗杂忆 其七", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "幽栖好，清供伴吟笺。", 
            "欲去还留霜下客，未期先晤水中仙。", 
            "岁晚共流连。"
        ], 
        "title": "望江南十三首 旅窗杂忆 其八", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "吾乡好，春色够魂销。", 
            "夹岸有花皆芍药，平湖无舫不笙箫。", 
            "人语小红桥。"
        ], 
        "title": "望江南十三首 旅窗杂忆 其九", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "吾乡好，烟景怕重提。", 
            "十里芰荷连法海，几家楼阁枕清溪。", 
            "长忆竹桥西。"
        ], 
        "title": "望江南十三首 旅窗杂忆 其十", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "吾乡好，往事耐思量。", 
            "黄菊金橙桑落酒，霜螯白醋茈芽姜。", 
            "时节近重阳。"
        ], 
        "title": "望江南十三首 旅窗杂忆 其十一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "吾乡好，记得岁寒天。", 
            "出水银鱽银让色，含浆雪蛤雪输鲜。", 
            "小饮富春园。"
        ], 
        "title": "望江南十三首 旅窗杂忆 其十二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "多少恨，闭户独沈吟。", 
            "不速自临愁病老，长迷莫误去来今。", 
            "何处问圆音。"
        ], 
        "title": "望江南十三首 旅窗杂忆 其十三", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "乱离情，零落感，世味尝来遍。", 
            "倚危阑，搔短鬓，归心真个如茧。", 
            "沈沈云树，渺渺山川，消息阻烽烟。", 
            "怅望天涯，天涯不似故乡远。", 
            "空说门庭安宴，未卜何年见。", 
            "閒院北，小斋前。", 
            "玉兰应又花满。", 
            "思深易感，恨永难传，肠断更无言。", 
            "漫数归鸿，凄凉独自遣。"
        ], 
        "title": "薄媚摘遍 已卯春日感赋", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "风里轻蓬水上萍，一般身世两飘零。", 
            "漫从去日占来日，未必他生胜此生。", 
            "新旧恨，别离情，清因薄幻自分明。", 
            "如何弄影江潭柳，犹向斜阳著意青。"
        ], 
        "title": "鹧鸪天 感赋寄味琴", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "留不得，肠断危楼孤客。", 
            "苦雨凄风寒恻恻，眼枯头未白。", 
            "一自瞻依痛失，不得承亲颜色。", 
            "夜夜梦魂空绕膝，觉来何处觅。"
        ], 
        "title": "谒金门三首 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "归不得，肠断门庭犹昔。", 
            "几案生尘迷手泽，蟏蛸当户织。", 
            "一自音容惨隔，不得闻亲消息。", 
            "泪湿麻衣都化碧，凊温何处悉。"
        ], 
        "title": "谒金门三首 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "行不得，江上鹧鸪声急。", 
            "满目烽烟思故国，茫茫何所适。", 
            "一自牵裾无术，不得寻亲踪迹。", 
            "月暗青林云似幂，路遥儿莫识。"
        ], 
        "title": "谒金门三首 其三", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "劫后园亭付乱蓬，却教海角寄萍踪。", 
            "书缘久客看看少，句为伤离往往同。", 
            "烟塞阔，夕阳红，疏林昨夜又西风。", 
            "金尊纵使殷勤劝，争奈閒愁比酒浓。"
        ], 
        "title": "鹧鸪天 赋谢王君巨川招饮", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "寒鹊声声媚午晴，吟窗漫倚旅魂惊。", 
            "随风叶似离乡客，向日猫如入定僧。", 
            "歌白纻，抚青萍，聊将閒梦遣浮生。", 
            "南檐尽使如春暖，难解幽怀一片冰。"
        ], 
        "title": "鹧鸪天 旅窗即事", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "几日霜寒著意浓，流光如梦去匆匆。", 
            "萍能无住依然绿，花到将残不肯红。", 
            "千里月，五更钟，此时情思问谁同。", 
            "远书欲报何由寄，雁自南飞水自东。"
        ], 
        "title": "鹧鸪天 得味琴扬州来书", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "一载淞滨效避秦，寻幽问竹渐知津。", 
            "昏昏白日云垂野，渺渺荒波海沸尘。", 
            "谁是主，孰为宾，红娇绿暗自成春。", 
            "凭栏多少凄凉意，惟有黄花似故人。"
        ], 
        "title": "鹧鸪天 过兆丰花园感赋", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "倦倚危楼百感生，近来情绪欠分明。", 
            "愁堪破寂何须遣，梦可还家不易成。", 
            "光外影，静中声，晚风吹叶下空庭。", 
            "忽然会得交芦意，笑取并刀剖碧橙。"
        ], 
        "title": "鹧鸪天 旅怀", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "滴沥响空阶，归梦终宵难觅。", 
            "多少故园风雨，没这般凄戚。", 
            "起来和泪揭帘看，楼外雁程黑。", 
            "纵使梦能成也，又怎生归得。"
        ], 
        "title": "好事近 雨夜", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "小艇偏生稳，双鬟滴溜光。", 
            "几回兜搭隔帘张，却道凫庄、那块顶风凉。", 
            "杨柳耶些绿，荷花实在香。", 
            "清溪虽说没多长，可是紧干排遣也难忘。"
        ], 
        "title": "南歌子", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "点个风儿没，丝毫雨也无。", 
            "讨嫌偏是鹁鸪鸪，冷不溜丢花外一声呼。", 
            "索度邻家妪，唠叨故里书。", 
            "大清早上费踌躇，无理无辜耽误好功夫。"
        ], 
        "title": "南歌子 晨起缀扬州土语", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "小谪尘寰，玉骨冰魂，誉满锦囊。", 
            "叹无端漂泊，寄身嚣市，烟欺秀萼，苔黦寒桩。", 
            "鹤侣难招，陇愁谁递，回首瑶台梦一场。", 
            "多生谊，谢孤山高士，赎取幽芳。", 
            "疏香缥缈回廊。", 
            "又何用金铃绣幕张。", 
            "更喜逢旧赏，寻踪正苦，护持先泽。", 
            "雅志期偿。", 
            "露覆当铭，春嘘并感，莫道珠还固不妨。", 
            "依依处，愿长留清影，永伴吟觞。"
        ], 
        "title": "沁园春", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "春醅绿，秋花馥，年时掌上珍如玉。", 
            "掩双扉，锁双眉，浮沈若梦，无语恨依依。", 
            "断魂怕见窗儿黑，别有伤心人莫识。", 
            "要还家，定还家，一样飘零，终不是天涯。", 
            "拚寥寞，拚离索，从今万事都抛却。", 
            "墨痕残，酒痕残，尘襟薄浣，休作泪痕看。", 
            "伶俜帘外三更月，阅遍沧桑圆又缺。", 
            "最难凭，似阴晴，未了今生，莫再问来生。"
        ], 
        "title": "小梅花 感怀", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "湖海归来鬓欲华，荒居草长绿交加。", 
            "有谁堪语猫为伴，无可消愁酒当茶。", 
            "三径菊，半园瓜，烟锄雨笠作生涯。", 
            "秋来尽有閒庭院，不种黄葵仰面花。"
        ], 
        "title": "鹧鸪天 归扬州故居作", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "枕寒残醉解，听凄雨、一声声。", 
            "正淅沥循檐，琤瑽和漏，滴到三更。", 
            "空庭，恍闻絮语，似春魂唤我话平生。", 
            "冉冉清愁漫展，沈沈逝水堪惊。", 
            "分明，身世等浮萍，去住总飘零。", 
            "任写遍乌丝，歌残白纻，都是伤情。", 
            "伶俜、已无可恋，问当窗柳眼为谁青。", 
            "一寣，乱鸦喧曙，梦魂红入疏檠。"
        ], 
        "title": "木兰花慢 夜雨鸣阶，清寒沁梦，悄然成韵", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "花外啼莺啼不住，开到将离，犹说春无主。", 
            "垂老幽栖如倦旅，瓣香漫忏多生误。", 
            "往事游丝牵弱絮，欲解还黏。", 
            "没个安排处。", 
            "绕遍长廊无一语，惊心又听黄昏鼓。"
        ], 
        "title": "鹊踏枝 庚辰春暮", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "烟萼玲珑，照人依约春冰剪。", 
            "黄昏帘幕独开迟，不许斜阳见。", 
            "窗隙流光似箭。", 
            "蓦惊心、芳华暗换。", 
            "蕊珠薄幻。", 
            "枳棘浮生，中情谁怨。", 
            "弹指优昙，炫睛烘影何曾惯。", 
            "祗应姑射是前身，风露常相伴。", 
            "一自瑶京归晚。", 
            "把芙蓉、兜罗翠染。", 
            "雾浓香淡。", 
            "占尽清宵，月明庭院。"
        ], 
        "title": "烛影摇红 仙人拳花", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "绕池亭、翠阴重迭，泠泠知在何处。", 
            "幽居已是拚憔悴，清梦几回都误。", 
            "空自苦，叹销尽宫魂，鬓影偏如许。", 
            "伶俜漫数，怕执翳狂蛑。", 
            "徘徊引颈，叶底正偷觑。", 
            "斜阳树，弹指鸣弦换谱。", 
            "冰笺陈恨慵赋。", 
            "断肠一曲清商怨，搀入暮天砧杵。", 
            "谁可语，剩馀响流空，不与吟蛩伍。", 
            "休嗟倦羽，试领略炎凉，荒柯暂寄，相伴有风露。"
        ], 
        "title": "摸鱼子 蝉", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "耋耄依稀似画图，随裾绕膝不须呼，牡丹午荫胜蓬壶。", 
            "不独称儿还道老，允堪为将莫云奴。", 
            "赖他勤护五车书。"
        ], 
        "title": "浣溪沙 爱猫黑宝", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "千秋巴蜀地，烟雨尚冥冥。", 
            "大小山陵合，纵横道路平。", 
            "无村不栽竹，有水尽浮罾。", 
            "独有吟诗客，移家梦此生。"
        ], 
        "title": "成渝道中（用词韵）", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "独为一相见，吟情似网罗。", 
            "思深追梦远，交契得诗多。", 
            "敲句逢韩愈，无医想华佗。", 
            "他时重有约，樽酒疾相过。"
        ], 
        "title": "寄东遨兄", 
        "type": "律诗", 
        "yun": "歌"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "一入清凉境，轻车带翠岚。", 
            "不求心解脱，自有佛包涵。", 
            "夜月分辉永，秋山似我凡。", 
            "清霄过雁字，片影在衣衫。"
        ], 
        "title": "秋访五台联句用词韵，同蛰师、东遨、志熙", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "暂抛软红市，洗眼对轻岚。", 
            "是物终于化，无形不在涵。", 
            "佛犹如是说，我岂偶然凡。", 
            "看取浮云影，忽然过布衫。"
        ], 
        "title": "秋访五台，用联句韵", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "又乘双翼去，独自入天围。", 
            "险韵留君酌，群星唤我归。", 
            "诗情新月出，足迹彩云飞。", 
            "衣上并州雨，长安对落晖。"
        ], 
        "title": "乙酉秋日自太原返西安机上作，留别忆雪", 
        "type": "律诗", 
        "yun": "微"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "见说韦编绝，在山泉水稀。", 
            "多君悲喜泪，洒我古今衣。", 
            "短榻开黄卷，闲云出翠微。", 
            "来鸿楼外至，无语接神机。"
        ], 
        "title": "寒白嘱题来鸿楼读书图", 
        "type": "律诗", 
        "yun": "微"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "不到城南路，青衫满绿阴。", 
            "松声隔溪淡，山色入门深。", 
            "近竹时闻雨，听钟致洗心。", 
            "浮生如有待，何处问青禽。"
        ], 
        "title": "过香积寺，同仁圭、尽心诗家", 
        "type": "律诗", 
        "yun": "侵"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "与子爱秋夜，驱车问远山。", 
            "疏星点河汉，平野淡风烟。", 
            "无月无人径，何村何处湾。", 
            "停车受清爽，不必是桃源。"
        ], 
        "title": "城南夜游", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "混沌苍茫境，依稀有所求。", 
            "周天无太极，何处是神州。", 
            "河广横空际，星多失地球。", 
            "两间生命绝，独立片云头。"
        ], 
        "title": "端午后三日自京至咸阳机上作三首 其一", 
        "type": "律诗", 
        "yun": "尤"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "到此无人界，天真逊我真。", 
            "不因星共伍，那得月相亲。", 
            "一盏倾东海，孤舟过北辰。", 
            "与谁怀赵璧，西入虎狼秦。"
        ], 
        "title": "端午后三日自京至咸阳机上作三首 其二", 
        "type": "律诗", 
        "yun": "真"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "小眠云作簟，天路梦般长。", 
            "列席星同步，迷途月导航。", 
            "穹庐垂易水，泾渭夹咸阳。", 
            "不愿乘风下，凭空迈汉唐。"
        ], 
        "title": "端午后三日自京至咸阳机上作三首 其三", 
        "type": "律诗", 
        "yun": "阳"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "幽径无人到，山深落叶深。", 
            "归云忽没膝，过鸟暂同心。", 
            "无伴时孤往，罥怀偶独寻。", 
            "且来还且去，日暮下寒林。"
        ], 
        "title": "暮秋携佩儿香山看红叶", 
        "type": "律诗", 
        "yun": "侵"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "安心常有处，在意本无家。", 
            "地岂因盘古，天犹仗女娲。", 
            "残云还易水，落叶满京华。", 
            "西山如识我，更放一篱花。"
        ], 
        "title": "庚寅秋杪移居京华", 
        "type": "律诗", 
        "yun": "麻"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "心如江海渴，天地一时殊。", 
            "任侠思红拂，知情见绿珠。", 
            "孤行宜觅句，清赏要围炉。", 
            "莫问梅肥瘦，今朝在藐姑。"
        ], 
        "title": "人日江南见过，醉别来诗邀和。越三日，复值大雪，拈此报李", 
        "type": "律诗", 
        "yun": "虞"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "顿失家和国，三千此大千。", 
            "一杯倾作海，五岳小于拳。", 
            "行健知天窄，居高见月先。", 
            "侧身钓天地，何处有长竿。"
        ], 
        "title": "辛卯人日单机巡海", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "天门原不闭，容我泛星河。", 
            "流响过云疾，清辉近月多。", 
            "九州圆似掌，五岳散如螺。", 
            "列国周巡罢，摇身东海阿。"
        ], 
        "title": "辛卯收灯日高空巡边", 
        "type": "律诗", 
        "yun": "歌"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "谁谓天河广，单机欲问边。", 
            "黄昏追日去，碧宇画梅还。", 
            "昂首出三界，翻身滚九天。", 
            "不知投宿处，惆怅木星前。"
        ], 
        "title": "特技飞行", 
        "type": "律诗", 
        "yun": "先"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "一行鸿雁起，比翼在天台。", 
            "铁楔补天裂，银花向地开。", 
            "七千年望去，九万里归来。", 
            "回看翱翔处，残云剩几排。"
        ], 
        "title": "九机编队特技飞行", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "江山皆不见，万类玉壶中。", 
            "形与苍茫一，神和寂静同。", 
            "人天无影象，宇宙自虚空。", 
            "之子归何处，云衢亦有穷。"
        ], 
        "title": "雪后飞行", 
        "type": "律诗", 
        "yun": "东"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "人世犹昏黑，云端见日矬。", 
            "飘飘明月过，簌簌落星多。", 
            "极宇孤身在，元生万类和。", 
            "九天无昼夜，安用鲁阳戈。"
        ], 
        "title": "拂晓巡航", 
        "type": "律诗", 
        "yun": "歌"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "万古余形迹，吾今用一分。", 
            "无源天下瀑，有理石生文。", 
            "路协来回水，身和出入云。", 
            "行行失声色，那得有悲欣。"
        ], 
        "title": "戊子初夏游云台山，同长河、东遨、振振诸公，曾得一联，今春检得，为足成之", 
        "type": "律诗", 
        "yun": "文"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "此情如可待，随分隔参商。", 
            "泪急何暇哭，情多不足伤。", 
            "可能全谢傅，已许半荀郎。", 
            "寄语鬘天座，岂因三宿桑。"
        ], 
        "title": "此情", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "夫作插画妻著书，父刻木刻子构图。", 
            "四岁女儿闲不住，画个黑猫妙矣呼。", 
            "此是凤凰黄永玉，一家四口斗室居。", 
            "画满低墙书满架，书画气压人喘吁。", 
            "偶尔开门天一线，鹅鸡狗兔乱庭除。", 
            "道是米家书画舫，多他两代女相如。", 
            "君家不乐谁家乐，一体浑然盘走珠。"
        ], 
        "title": "永玉家永玉家", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "爸爸画画笔一枝，黑妮曳作竹马骑。", 
            "一朝打马纸上过，马迹变作黑猫咪。", 
            "忽而又画莲花掌，家中奇卉久真赏。", 
            "口吮笔尖墨满唇，膝移椅上先钝响。", 
            "错错落落纸上影，绰绰约约盆中景。", 
            "盆中自比纸上青，纸上何如盆中冷。", 
            "莲花掌非寻常物，仙掌若仙莲掌佛。", 
            "错教佛物栩栩仙，风雨忽来鬼夜哭。", 
            "黑蛮黑妮两兄妹，兄才八岁妹五岁。", 
            "不知胸中何所思，但觉画里有诗味。", 
            "安得糕糖千百斤，给我黄家兄妹分。", 
            "他日大成何疑问，此时作画太苦辛。"
        ], 
        "title": "题黄黑尼画莲花掌图", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "屈原清醒敢问天，千百年来一人焉。", 
            "风雨雷霆都不怕，自称臣是水中仙。", 
            "我曾梦非天所宠，夜深不敢仰天眠。", 
            "前怕狼，后怕虎，怕灶无烟锅无煮。", 
            "怕无首领入先茔，怕累一妻和两女。", 
            "自笑梦胆空如鼠，醒逢天晴好端午。", 
            "诗人济济献诗黍，我亦随之倾肺腑。", 
            "灵均灵均君何许。"
        ], 
        "title": "诗人节吊屈原题永玉画天问篇", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "四十岁人该杀头，意谓世多老混蛋。", 
            "如老不死定为贼，百年谁有两头半？", 
            "画家学诗理或然，诗可使画脱庸暗。", 
            "天下恶诗岂少哉，学诗亦反被诗乱。", 
            "真理每在偏激中，不过正则枉难办。", 
            "吾今欲辨已忘言，而所言者皆河汉。"
        ], 
        "title": "慎之来函论老与画甚辟赋此答之", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "悠然赏菊三径东，与花督邮造次逢。", 
            "已无冠挂凭腰折，盆花五斗米不同。", 
            "陶令文章世便夸，张生约就也抓虾。", 
            "肠溃去年因酒好，今年腰闪为贪花。", 
            "谁肯牡丹花下死，爱花单爱隐君子。", 
            "安得十五女儿腰，既如白练复绕指。", 
            "屈伸天地色玄黄，俯仰乾坤花红紫。", 
            "且搬千盘万盘花，一笑吾生行乐耳。", 
            "社会主义建设吾老矣。"
        ], 
        "title": "嘲悠然搬花闪腰", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "天后陵前没字碑，荡妇妄题一句诗：“暗照则天而则之”。", 
            "东施效颦人尽嗤，岂汝称孤道寡时？", 
            "骑虎难下终需下，君问归期未有期。"
        ], 
        "title": "没字碑", 
        "type": "古风", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "少女玩过又赐死，居然多情圣天子。", 
            "长生殿同长恨歌，不及华清一勺水。", 
            "华清池水今尚温，书已封建鬼道理。", 
            "我见华清感更深，中有马嵬陈玄礼。"
        ], 
        "title": "华清池", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "沁园春雪蒋山青，二十五龄一岁星。", 
            "天以邹阳继邹衍，史传孙武即孙膑。", 
            "胸中早有辩证法，舌底犹翻花样经。", 
            "手捏窝窝成话本，猴猪兔马又沙僧。"
        ], 
        "title": "赠电工小蒋", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "急人之急女朱家，两度汾河走飞车。", 
            "刀笔纵横光闪闪，化杨枝水洒枯花。", 
            "劝君更尽一杯茶，千里万里亦中华。"
        ], 
        "title": "赠朱静芳大姐", 
        "type": "古风", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "大盗盗家国，小盗盗御马。", 
            "盗马将何为，马上打天下。", 
            "彼时天骄剪凤麟，是非颠倒日月昏。", 
            "绿林崛起窦二墩，誓为中夏扫胡尘。", 
            "虽有此心功未立，天下英雄长叹息。", 
            "韩羽画马不画人，须发皆动如生者。"
        ], 
        "title": "题韩羽画《盗御马》", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "方六七十陈寿翁，命我呈诗叹技穷。", 
            "年非古稀非花甲，韵迩一冬迩二冬。", 
            "延可水冷弯复弯，漓江大桥宽复宽。", 
            "先生词赋山复山，山繁水复相萦还。", 
            "妻女子婿皆才贤，斯方自寿复何言。", 
            "假我十年二十年，献寿七八九十篇。"
        ], 
        "title": "迩冬六十五", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "安得糕糖千百斤，给我黄家兄妹分。", 
            "他日大成何疑问，此时习画太苦辛。", 
            "十六七年如反掌，我诗虽灭尔成长。", 
            "皂白青红世岂无，搜来赠与画人俩。", 
            "荣宝斋中纸争飞，都愿随我妮南归。", 
            "归期倘误人休怪，盛名压喘船机车。"
        ], 
        "title": "赠蛮妮兄妹画家并送黑妮南归", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "朝因奇识惊翻地，暮以狂言吓破天。", 
            "遣史驱经才八阵，呼风唤雨已千年。", 
            "有酒无酒莫逢公，迅雷易响耳难聋。"
        ], 
        "title": "赠李慎之 其二", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "天女散花万花落，吾儿粲舌我心乐。", 
            "出入千军万马中，旌旗无光日色薄。", 
            "不知尔是谁家子，捧之怕飞情怕死。"
        ], 
        "title": "吾儿粲舌吾心乐", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "不但人忘己亦忘，三十年曾写文章。", 
            "参加讲话纪念会，乃我荃麟苦相将。", 
            "提携种种皆无益，世人不许狂夫狂。", 
            "天苍苍兮地茫茫，踵上江东父老堂。", 
            "空屋置我一杯酒，也无肴核也无糖。", 
            "其时三年大灾难，谁家有酒备客尝。", 
            "举杯一饮无余沥，泪落杯中泪也香。", 
            "临行两包大中华，老聂老聂莫再来。", 
            "我事非尽我安排。", 
            "独携大赧出君门，知今何世我何人！", 
            "十载铁窗无限事，多少心思念荃麟。", 
            "出狱惊闻君骨灰，意不欲悲心自悲。", 
            "君身奇骨瘦嶙峋，支撑天地颤巍巍。", 
            "天下事岂尔可为，家太高明恶鬼窥。", 
            "被斗失智老妻犹自盼君归！"
        ], 
        "title": "挽荃麟", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "百岁只差三岁了，不曾宝贵却寿考。", 
            "我将争取活八旬，为母期颐来拜倒。", 
            "从来时势造英雄，咸酸休与世人同。", 
            "人间正道沧桑里，多少楼台烟雨中。"
        ], 
        "title": "淦智老人九十七", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "知是人狂是我狂，人肉筵宴四开张。", 
            "仁义首德为纱幕，骨血心肝作羹汤。", 
            "彼吃人者终被吃，将被吃者亦来偿。", 
            "上倨中外高贵神圣客，下剥八文一斤小儿郎。", 
            "吁嗟乎，祥单二嫂谁更苦，阿Ｑ小Ｄ乏一双。", 
            "闺土又生小闺土，孔乙己酒债终未偿。", 
            "瑜儿颈血痊病否，连殳纬甫寂寞亡。", 
            "吁嗟乎，一百八将落日景，十二金钗薄命娘。", 
            "贞节奇坊好逑传，金瓶梅喷肉味香。", 
            "廿年目睹怪现状，万古孽海又官场。", 
            "何处不是人肉宴，古久帐簿几篇章。", 
            "如斯大梦谁先觉，先生荷戟独彷徨。"
        ], 
        "title": "为鲁迅百岁诞辰而歌之题《狂人日记》", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "白盔白甲白旌旗，牙床抬到土谷祠。", 
            "手执钢鞭将你打，假洋鬼子复何为。", 
            "此虽幻想与妄语，倘真得意料如斯。", 
            "将以天下为桎梏，人君倘尚不恣睢。", 
            "大权操在老子手，整错杂种敢何词。", 
            "古今上下多阿Ｑ，人的觉醒知者谁。", 
            "文艺复兴重来此其时。"
        ], 
        "title": "题鲁山小说人物 其三 阿Ｑ", 
        "type": "古风", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "叛逆猛士屹人群，洞见一切废墟与荒坟。", 
            "重叠淤血敢凝视，记得深广久远无之苦辛。", 
            "深知一切已死死方生将生未生者，要使全苏或永沦。", 
            "怯弱造物羞惭忙逃匿，眼中天地久沉昏。"
        ], 
        "title": "赠鲁迅", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "松风水月唐三藏，绿脸红须窦二墩。", 
            "早有文章惊海内，晚凭胃血浣乾坤。", 
            "一洒九天霞万点，几瓶几钵几瓦盆？", 
            "八旬久病吾未死，君才七十初恙耳。", 
            "相将同向无尽行，濯缨濯足延河水。", 
            "人也延，水也延，延它几百几千年。", 
            "一书捧献世人前，世人望子如神仙。", 
            "我借佛光作普贤。"
        ], 
        "title": "迩冬七十病胃", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "灶婢蓬头病饭烧，倾谈如悉擅谐嘲。", 
            "丈夫岂可因妻瘦，时代焉能管我娇。"
        ], 
        "title": "记张先逸", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "整日田间力已疲，下工回屋事新奇。", 
            "解衣磅礴床头坐，万烛齐明共写诗。"
        ], 
        "title": "1961年集体写诗 其一", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "旧诗难做做新诗，一句一行排列之。", 
            "谁说一遭诗便好，做诗从此奠初基。"
        ], 
        "title": "1961年集体写诗 其二", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "笔于纸上沙沙响，气在口中虎虎吹。", 
            "得句何须皆诗意，集体吟诗事便诗。"
        ], 
        "title": "1961年集体写诗 其三", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "人物风流最此时，江山至美古无之。", 
            "社会主义歌难尽，一夜须吟万首诗。"
        ], 
        "title": "1961年集体写诗 其四", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "低头笑向老头儿，我本文盲做甚诗。", 
            "你替胡诌三两句，明天任务我完之。"
        ], 
        "title": "1961年集体写诗 其五", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "诗人舍尔更为谁，枪杆政权豆麦诗。", 
            "唯大英雄甘木呐，是真风雅不嘘吹。"
        ], 
        "title": "1961年集体写诗 其六", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "诗歌只是你家私，藏在胸中自不知。", 
            "今日文盲勤学习，有朝开口便成诗。"
        ], 
        "title": "1961年集体写诗 其七", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "空手何能便起家，全将汗血灌桑麻。", 
            "谁知近日梁生宝，可有工夫娶改霞。"
        ], 
        "title": "梁生宝创业史", 
        "type": "绝句", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "岁事方登禾又黍，好宾既集燕兼游。", 
            "三星到户迟孤月，八目瞠天信漏舟。"
        ], 
        "title": "立秋日悠然肇仓小周枉过并同游北海次日得罗振玉联一副文曰岁事既登有禾有黍好宾方集以燕以游如纪昨盛欣成一律呈三公", 
        "type": "绝句", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "才子佳人岂易逢，君家夫妇太从容。", 
            "思化十三陵库水，照尔双飞倩影鸿。"
        ], 
        "title": "题瘦石秀芳婚影", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "三十六宫万点霞，玉环飞燕共乘车。", 
            "何来白日红楼梦，贫贱人看富贵花。"
        ], 
        "title": "与海燕公园看牡丹以其意成一绝", 
        "type": "绝句", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "识时务者为俊杰，识俊杰者唯陈初。", 
            "两俱不识垂垂老，比小夫妻太不如。"
        ], 
        "title": "俊杰陈初新婚", 
        "type": "绝句", 
        "yun": "鱼"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "初逢喜事嫁初初，底以郭郎为女夫。", 
            "玉叶金枝挨了打，痴聋岳反劝翁姑。"
        ], 
        "title": "绝句四首 其一", 
        "type": "绝句", 
        "yun": "虞"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "喜宴欣开十步成，不知何处许娇藏。", 
            "时方号召都游水，水上一鸳又一鸯。"
        ], 
        "title": "绝句四首 其二", 
        "type": "绝句", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "乍起双眉便画成，春山人似画中情。", 
            "何因定作春山样，压住秋波莫漫横。"
        ], 
        "title": "绝句四首 其三", 
        "type": "绝句", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "性忌阳孤与独阴，连枝比翼始天心。", 
            "此身差可新婚祝，四十年夫妇至今。"
        ], 
        "title": "绝句四首 其四", 
        "type": "绝句", 
        "yun": "侵"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "武乡涕泪双雄表，杜甫乾坤一腐儒。", 
            "尔去成都兼两杰，为携三十万言书。"
        ], 
        "title": "送高荒之蓉", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "难事逢轻当为重，霉时计短不如长。", 
            "勘破浮云未了事，何须夜赶嫁衣裳。"
        ], 
        "title": "临别赠小李", 
        "type": "绝句", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "双栖廿载寂无哗，张一吾儿又注丫。", 
            "何处鹑衣鲐背客，夜深被袱入人家。"
        ], 
        "title": "有寄四首 其一", 
        "type": "绝句", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "岂不怀归不许归，十年鸡黍那曾窥。", 
            "巴山夜雨皆陈套，手提乾坤入酒杯。"
        ], 
        "title": "有寄四首 其二", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "归从地狱无前路，想上天堂少后门。", 
            "何似并门吴季宅，一团活火共奇温。"
        ], 
        "title": "有寄四首 其三", 
        "type": "绝句", 
        "yun": "元"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "江河湖海易相忘，为我诗呵漆叟庄。", 
            "何不驱鱼盈涸辙，使之君我共情长。"
        ], 
        "title": "有寄四首 其四", 
        "type": "绝句", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "吓得三魂少二魄，五更月落鬼敲门。", 
            "文章抛却推窗坐，落叶秋风旧梦痕。"
        ], 
        "title": "无题", 
        "type": "绝句", 
        "yun": "元"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "空谷足音乍起时，楚囚偷笑有同痴。", 
            "诗抛平地飘飘举，管得风流嫁与谁。"
        ], 
        "title": "有答 其一", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "姹女悲花适自悲，老夫越老越嗔痴。", 
            "太行王屋凭宵遁，要甚名山葬我诗。"
        ], 
        "title": "有答 其二", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "全德养生太自私，金人缄口只堪嗤。", 
            "苍天已死黄天立，恨不题天万首诗。"
        ], 
        "title": "有答 其三", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "本问归斯未有期，燕山夜遇雨凄其。", 
            "烹牛宰马难为乐，何不各吟几首诗。"
        ], 
        "title": "三绝寄出后又得一首录奉鲁白诗师", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "骆驼祥子我曾耽，茶馆何人不讲谈。", 
            "君以一尸谏天下，世惊虎吼跃龙潭。"
        ], 
        "title": "挽老舍", 
        "type": "绝句", 
        "yun": "覃"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "独秀峰前雁几行，卅年分手独超骧。", 
            "文章名世无侥幸，血写轲书李慧娘。"
        ], 
        "title": "挽孟超", 
        "type": "绝句", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "文艺君家最擅长，十年不见话连床。", 
            "我诗臆造原无法，笑煞邕漓父子王。"
        ], 
        "title": "赠秦似", 
        "type": "绝句", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "当日刚筋秉绶夸，今朝狂草醉长沙。", 
            "三红金水残斋小，豪气一吞剩那些。"
        ], 
        "title": "雷父补题斋额", 
        "type": "绝句", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "不意吾家几菜盘，君来片刻便挥完。", 
            "鱼飞驴叫牛马走，粪土墙低无处悬。"
        ], 
        "title": "口占谢雨画师画盘", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "追随鲁叟已徒然，应再读书三十年。", 
            "忽遇多情吴季札，徐君未死剑先悬。"
        ], 
        "title": "答重禹二绝 其一", 
        "type": "绝句", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "五十年中世所无，凝寒积雪右军书。", 
            "冬郎妙语尤惊座，千载何人释舅姑。"
        ], 
        "title": "答重禹二绝 其二", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "五言律诗", 
        "text": [
            "昔日新闻记，今朝古典编。", 
            "斯人面何鹄，春末袄犹棉。", 
            "包袱三千种，心胸五百年。", 
            "可怜邦有道，贫贱亦悠然。"
        ], 
        "title": "悠然五十八 其一", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "五言律诗", 
        "text": [
            "儿女非常事，英雄见惯人。", 
            "连枝烟大瘾，三斗酒微醺。", 
            "秃树撑窗外，悲风入枕垠。", 
            "此中乐谁解，醒眼望朝暾。"
        ], 
        "title": "悠然五十八 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "五言律诗", 
        "text": [
            "南京人报小，中国鬼才多。", 
            "前有《神龛记》，继之《魔合罗》。", 
            "奇文缺梨枣，沧海祭蛟鼍。", 
            "白雪阳春好，吾头称此歌。"
        ], 
        "title": "悠然五十八 其三", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "五言律诗", 
        "text": [
            "年方五十八，人赠六旬诗。", 
            "尊相何寒乞，寿章也预支。", 
            "友鸾和绀弩，画虎皆白痴。", 
            "一杖随身细，王城信所之。"
        ], 
        "title": "悠然五十八 其四", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "五言律诗", 
        "text": [
            "楼台万树苍，一水祸前唐。", 
            "秦冢无胡亥，鸿门惜项王。", 
            "亡幽因举火，捉蒋似牵羊。", 
            "谁可方扁鹊，使人寿且康。"
        ], 
        "title": "临潼古迹次壁间郭沫若韵", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "五言律诗", 
        "text": [
            "玄女归才美，闲官罢更清。", 
            "中年多隐痛，垂老淡虚名。", 
            "无预北京市，宁非李健生。", 
            "酒杯当响碰，天马要空行。"
        ], 
        "title": "李大姐干杯", 
        "type": "律诗", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "五言律诗", 
        "text": [
            "红学几家红，楼天一问中。", 
            "颦晴追可妙，猿鹤悯沙虫。", 
            "肉眼无情眼，舒公即宝公。", 
            "女清男子浊，此意更谁通。"
        ], 
        "title": "赠《谁解其中味》一文作者重禹", 
        "type": "律诗", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "十姨爱嫁伍髭须，千古荒唐万卷书。", 
            "庭户机声罗汉豆，海天月色美人鱼。", 
            "敲诗白日从君永，止酒桃花笑我迂。", 
            "一石未含精卫老，此生误尽闭门车。"
        ], 
        "title": "反省时作 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "只道生虚五十载，谁知咎犯百千桩。", 
            "伸长八尺灵官殿，大喝一声白虎堂。", 
            "天若有头砍当怕，地虽无底揭也慌。", 
            "何人万缕青丝发，不为昭关一夜霜。"
        ], 
        "title": "反省时作 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "昨日相逢酒一卮，今朝舌骋万雄师。", 
            "地无裂缝天无路，你是何人我是谁。", 
            "千百万年归正果，三十六路伐西岐。", 
            "夕阳款款来非暮，及见花前雨后枝。"
        ], 
        "title": "反省时作 其三", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "末座叨陪百之五，会场只候再而三。", 
            "先生遗行宁无有，少日闲情已不堪。", 
            "勇奋辈侪千臂膊，热煎衰朽寸心肝。", 
            "隔窗忽见檐前月，徒倚匡床暗自贪。"
        ], 
        "title": "反省时作 其四", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "朝朝雨雨又风风，梦断巫山十二峰。", 
            "望美人兮长颈鹿，思君子也细腰蜂。", 
            "盘盘棋打鸳鸯劫，出出戏装宇宙疯。", 
            "四顾茫茫余一我，不知南北与西东。"
        ], 
        "title": "反省时作 其五", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "多情故作无情样，没齿难忘切齿声。", 
            "落日大旗何莽荡，小园枯树太凄清。", 
            "经风止水蛾眉皱，隔牖流星鬼眼瞪。", 
            "铁尽九州成错后，始知无用是书生。"
        ], 
        "title": "反省时作 其六", 
        "type": "律诗", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "冷水浸盆捣杵歌，掌心膝上正翻搓。", 
            "一双两好缠绵手，万转千回缱绻多。", 
            "缚得苍龙归北面，绾教红日莫西矬。", 
            "能将此草绳搓紧，泥里机车定可拖。"
        ], 
        "title": "搓草绳", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "何处有苗无有草，每回锄草总伤苗。", 
            "培苗常恨草相混，锄草又怜苗太娇。", 
            "未见新苗高一尺，来锄杂草已三遭。", 
            "停锄不觉手挥汗，物理难通心自焦。"
        ], 
        "title": "锄草", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "白菜隆冬冻出奇，明铛翠羽碧琉璃。", 
            "故宫盆景嵌珠宝，元夜花灯下陇畦。", 
            "千朵锄刨飞玉屑，一兜手捧吻冰姿。", 
            "方思寄与旁人赏，堕地惊成破碗瓷。"
        ], 
        "title": "刨冻菜", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "这头高便那头低，片木能平桶面漪。", 
            "一担乾坤肩上下，双悬日月臂东西。", 
            "汲前古镜人留影，行后征鸿爪印泥。", 
            "任重途修坡又陡，鹧鸪偏向井边啼。"
        ], 
        "title": "挑水", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "豆上无坑不有芽，手忙刀快眼昏花。", 
            "两三点血红谁见，六十岁人白自夸。", 
            "欲把相思栽北国，难凭赤手建中华。", 
            "狂言在口终羞说，以此微红献国家。"
        ], 
        "title": "削土豆伤手", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "百事输人我老牛，惟馀转磨稍风流。", 
            "春雷隐隐全中国，玉雪霏霏一小楼。", 
            "把坏心思磨粉碎，到新天地作环游。", 
            "连朝齐步三千里，不在雷池更外头。"
        ], 
        "title": "推磨", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "大伙田间臭汗挥，我烧开水事轻微。", 
            "搜来残雪和泥棒。", 
            "碰到湿柴用口吹。", 
            "风里敞锅冰未化，烟中老眼泪先垂。", 
            "如何一炬阿房火，无预今朝冷灶灰。"
        ], 
        "title": "地里烧开水", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "昼夜人停车不停，大田漠漠铁牛耕。", 
            "风高能卷千生土。", 
            "月黑惟看两盏灯。", 
            "车上姑娘和汗下，雨中芍药让人清。", 
            "馌羹捧献心惭绝，君自飞天我地行。"
        ], 
        "title": "给马飞天送饭", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "送饭途逢野犬黄，狞牙巨口向人张。", 
            "哮天势似来杨戬，搏虎威疑嗾卞庄。", 
            "我盒中丰无尔份，吾刀首肯畀君尝。", 
            "见余挥杖仓皇遁，旋有人呼赶打狼。"
        ], 
        "title": "遇狼", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "王良造父九方皋，造次相逢瑞雪飘。", 
            "日日轩辕驱驽马，宵宵草豆实空槽。", 
            "曾闻买骨来多士，行见挥鞭上九霄。", 
            "嗟我老无千里足，唾壶完好未轻敲。"
        ], 
        "title": "马号", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "脱缰羸马也难追，赛跑浑如兔与龟。", 
            "无谔无嘉无话喊，越追越远越心灰。", 
            "苍茫暮色迷奔影，斑白老军叹逝骓。", 
            "今夕塞翁真失马，倘非马会自行归。"
        ], 
        "title": "马逸", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "牛马走为太史公，此衔与我马牛风。", 
            "九方牝牡骊黄外，一笠斜阳短笛中。", 
            "旧是牛倌居四等，新来马号守三龙。", 
            "呼牛呼马从君好，只此微劳叹藐躬。"
        ], 
        "title": "夜派看马口号", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "生来便是放牛娃，真放牛时日已斜。", 
            "马上戎衣天下事，牛旁稿荐牧夫家。", 
            "江山雨过牛鸣赏，人物风流笛奏夸。", 
            "苏武牧羊牛我放，共怜芳草各天涯。"
        ], 
        "title": "放牛三首（别体三首） 其一", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "千里青青百草齐，牛官草上替牛饥。", 
            "一鞭在手矜天下，万众归心吻地皮。", 
            "大野人稀空草媚，江山客老幸牛骑。", 
            "无书挂角眠茵好，又恐奔牛奋马蹄。"
        ], 
        "title": "放牛三首（别体三首） 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "朝饭群牛三五十，日中正是饮牛时。", 
            "老牛舐犊犊呼母，春水黏天天在池。", 
            "水镜偷香唇就吻，烟波祝酒沼为卮。", 
            "青牛此饮尤当饱，函谷关高缺渼陂。"
        ], 
        "title": "放牛三首（别体三首） 其三", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "超额百分之二百，乍听疑是说他人。", 
            "支书竖拇夸豪迈，连长拍肩慰苦辛。", 
            "梁颢老登龙虎榜，孔丘难化溺沮身。", 
            "寥寥数语休轻视，何处荣名比更真。"
        ], 
        "title": "受表扬", 
        "type": "律诗", 
        "yun": "真"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "驼背猫腰短短衣，鬓边毛发雪争飞。", 
            "身长丈二吉诃德，骨瘦瘪三南郭綦。", 
            "小伙轩然齐跃进，老夫耄矣啥能为。", 
            "美其名曰上工去，恰被丁聪画眼窥。"
        ], 
        "title": "丁聪画老头上工图", 
        "type": "律诗", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "水舞狂涛，阁回惊浪，栈桥几度凭栏。", 
            "敞怀游目，浩浩更漫漫。", 
            "圆却儿时旧梦，碧波上、一叶清闲。", 
            "乘风过，波峰浪谷，飞雪悦朱颜。", 
            "潺潺。", 
            "归此处，青溟有量，天籁无弦。", 
            "笑当时河伯，自得悠然。", 
            "秋水春潮滟滟，终成这、黛海苍澜。", 
            "今来也，胸中万里，挟浪向天边。"
        ], 
        "title": "满庭芳  初至青岛游回澜阁感题", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "独坐清风又一人，漫塘秋水起涟沦。", 
            "深深心事重千钧。", 
            "谶纬儒禅都问遍，诗书翰墨只言真。", 
            "芙蓉花里忆湘君。"
        ], 
        "title": "浣溪沙四首（2007年7月） 其一", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "酥手频频劝酒杯，卿卿醉了语痴痴。", 
            "深深心事少人知。", 
            "归去三更添寂寞，愁来一叹是伤悲。", 
            "春风春雨几时回？"
        ], 
        "title": "浣溪沙四首（2007年7月） 其二", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "一片愁肠对晚风，华灯初上忆相逢。", 
            "唇边听取语玲珑。", 
            "暮暮朝朝应未改，风风雨雨总无穷。", 
            "今宵何意坠情中？"
        ], 
        "title": "浣溪沙四首（2007年7月） 其四", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "扫叶秋风，敲窗夜雨，轻寒微试庭花舞。", 
            "离人怎可对愁红，多情最怕无情遇。", 
            "芳意难猜，韶华轻负，名园剩有伤怀处。", 
            "从今不忍倚栏杆，如何独对相思树。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "藤叶阴阴鸟正啼，幽情一片夏风知。", 
            "清凉倩向那边吹。", 
            "忽起蝉声声噪乱，平添忧色色凄迷。", 
            "阶边野草自离离。"
        ], 
        "title": "浣溪沙四首（2007年7月） 其三 园中独坐", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "几番镜里试新衣，如花如玉如诗。", 
            "庭前终夜雪飞飞，俏是寒梅。", 
            "独爱东风颜色，呼红唤绿天涯。", 
            "冰封万里念春溪，一路芳菲。"
        ], 
        "title": "画堂春 几番镜里试新衣", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "恰是梨花飞满天。", 
            "携手园中，驻足梅边。", 
            "银妆理罢点红唇，香远寒轻，一笑嫣然。", 
            "了却前尘好梦圆。", 
            "人惜韶华，情寄兰笺。", 
            "西风吹尽是东风，听取莺声，枕取花眠。"
        ], 
        "title": "一剪梅（2008年2月）", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "满庭飞雪满庭花，无根无蒂无家。", 
            "纷纷原是泪无瑕，非是奇葩。", 
            "一片冰心终是，春风流水天涯。", 
            "且听子夜语沙沙，谁在轻嗟？"
        ], 
        "title": "画堂春 雪（2008年2月）", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "十里青山，七溪流水，忽来一叶扁舟子。", 
            "蛾眉儒士恁风流，弦听绿绮文君醉。", 
            "身似杨花，心如寒蕊，疾风劲草轻生死。", 
            "世逢板荡少贤臣，红颜何意垂青史。"
        ], 
        "title": "踏莎行  柳如是诞辰三百九十周年感题", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "当凌绝顶，对长河归远，万壑千岩目中看。", 
            "度霜天，定是许与东风，何由见？", 
            "枝上花开烂漫。", 
            "若痴情来伴，湿遍青衫，但得同心暗相绾。", 
            "只道我凌云、哪个知心？", 
            "向高处、与谁缱绻？", 
            "待细想、冰雪共西风。", 
            "且一笑、年年逸遨霄汉。"
        ], 
        "title": "洞仙歌 题《寒梅图》", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "幽兰泣露，想空花清蕊，纵使情深向谁寄。", 
            "叹匆匆、独个消尽韶光，心头事、尝遍甜酸滋味。", 
            "夜深深如许，犹未成眠，玉蚌盈盈结珠泪。", 
            "料定此生痴、也拟疏狂。", 
            "东风过、香来扑鼻。", 
            "待一问、芬芳为何妍？", 
            "留恋处、天边晚霞红醉。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "帘外疏风，庭前明月，几度曾伴婵娟。", 
            "小楼清寂，苏子正缠绵。", 
            "怕见春腮带雨，耿相忆、高烛重燃。", 
            "前尘事，烟云一掬，拂去那轻寒。", 
            "嫣然。", 
            "千萼发、晴窗绿漫，深院红喧。", 
            "把芳心细看，怎似琴弦？", 
            "恐有丁香暗结，频来顾、情寄蛮笺。", 
            "黄昏里，依依别后，恰这等魂牵。"
        ], 
        "title": "满庭芳 题《海棠花图》（2008年7月）", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "美景良辰何处有，尚湖看取斜阳。", 
            "伊人可在水中央？", 
            "白蘋望断，一片剩茫茫。", 
            "柔情都向新词理，休言才尽江郎。", 
            "情生笔下出华章。", 
            "痴心不绝，脉脉自芬芳。"
        ], 
        "title": "临江仙", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "叹丹青笔妙，滴露处、云裳凝碧。", 
            "采芳泽畔，盈盈亲手摘，一朵倾国。", 
            "雨细擎春盖，如烟如梦，惹相思堆积。", 
            "蓬山有路殷勤觅，味取三秋，丝成千尺。", 
            "幽情可消魂魄。", 
            "问芳心几许？", 
            "怕是无极。", 
            "澄湖清寂，纵风斜雨急，不减芳菲质。", 
            "香远逸，扶摇万里云翮，正东南风劲，九霄轻入。", 
            "人间恨、光阴虚掷。", 
            "从此后、忘却红尘俗事，绿波亭立。", 
            "多情道：谁最堪惜？", 
            "我不语、目送双飞翼，水天一色。"
        ], 
        "title": "六丑  题《荷花图》（2008年9月）", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "东风已在天涯远，花落他不管。", 
            "佳节拟登高，些许寒凉，日出青霄暖。", 
            "世情叵测人情浅，犹可亲书卷。", 
            "揽取美韶光，独与秋山，不厌千般看。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "未见临风人解佩，坐听江上涛声。", 
            "长桥今夜亮华灯。", 
            "大河波浪阔，共对月儿明。", 
            "潮去潮来多变幻，迢迢总说无情。", 
            "凌空斜索碧波横，何愁天堑阻，笑看落虹轻。"
        ], 
        "title": "临江仙  戊子中秋夜眺通江大桥（2008年中秋）", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "难遣酒杯真寂寞，宴散人回，剩有寒如昨。", 
            "谁说千金唯一诺。", 
            "霜花夜落轻难觉。", 
            "旧梦前尘思忘却，兀自情深，可笑成欢谑。", 
            "同病堪怜冰雪萼，诗心更是多萧索。"
        ], 
        "title": "蝶恋花 岁未赴宴归后感怀", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "听山听水，无忧无怨，幸有清弦如是。", 
            "用情谁似我痴深，何止这、今生前世。", 
            "琴幽琴雅，心宁心静，试问拈花之意。", 
            "高山流水出胸怀，纤指上、便知天地。"
        ], 
        "title": "鹊桥仙 听古琴曲《高山流水》感怀", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "谁听雨声点滴，又情深如许。", 
            "寒崖畔、料得幽芳，总是寂寞无主。", 
            "念明月，何时对影，持杯再把前缘叙。", 
            "想夜来，唯有潇潇，满城烟雨。", 
            "旧事重提，风流人物，尽沉埋黄土。", 
            "今只问、剔透玲珑，冰心人在何处？", 
            "一帘春、悄然入画，杏花闹、顿迷归路。", 
            "看往来，过客匆匆，韶光轻负。", 
            "我携尔手，卿会吾心，行遍夕阳暮。", 
            "每忆及、尚湖春嫩，波上烟翠，粉面桃花，惹起清绪。", 
            "袭人淑气，侵眸草色，一年花事重来过，只浓情、已作《莺啼序》。", 
            "徒生叹息，碧树昨夜西风，难为天涯孤旅。", 
            "绵绵不绝，欲效痴蚕，细嚼相思苦。", 
            "了无益、帘垂门户，守尽黄昏，或有书香，可成新趣。", 
            "波花镜月，依稀清梦，望穿秋水空凝绿，向长空、借取鸿飞羽。", 
            "九霄莫道寒凉，几夜沉思，少人倾诉。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "枝头腊梅落尽，恰春来耳语：高楼外、万里晴风，此时我自为主。", 
            "柳芽浅、夭桃照水，三三两两游春侣。", 
            "正当前美景，惜花人在何处？", 
            "水榭亭台，春枝寻遍，怕佳期又误。", 
            "成牵念、域外仙姿，回眸翩然而去。", 
            "想平生，为情所累，何妨似、飞飞鸥鹭。", 
            "久沉思，那个人儿，花间凝伫。", 
            "无心插柳，有意栽花，闲题新诗句。", 
            "已忘却、成败得失，谁论英雄，折戟沉沙，奈何今古。", 
            "弄潮志意，流芳文字，年华多少消磨尽，到而今、唯有情如故。", 
            "临波鉴影，独爱莹雪容颜，定是饮冰茹素。", 
            "莺声滴翠，试舌娇音，指点东风路。", 
            "探暖意、园中拾趣，可慰愁肠，世事难料，炎凉看取，多情笑我，盈盈珠泪，问花无语休惆怅，乱红飞、为作春泥护。", 
            "来年若待花开，满院芳菲，沁人肺腑。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "独立霜天，静观碧水，沧桑遣作秋红。", 
            "寒生绚烂，冷极更情浓。", 
            "谁把清弦拨弄？", 
            "无端惹、思绪千重。", 
            "沉吟久，不思也罢，倾耳听鸣蛩。", 
            "夕阳如此好，苍崖艳色，雄石奇峰。", 
            "正秋深，溪桥看那仙翁。", 
            "手捋长髯几缕，流年忘、意态从容。", 
            "今朝醉，云闲心淡，丘壑在胸中。"
        ], 
        "title": "满庭芳  题袁江先生《深秋之记忆》图", 
        "type": "词", 
        "yun": null
    }, 
    {
        "author": "关振东", 
        "era": "当代", 
        "subtype": "五言绝句", 
        "text": [
            "碧海风涛壮，蓝天路九重。", 
            "凌霄当此日，振翮御长风。"
        ], 
        "title": "题雨田画师《苍鹰》", 
        "type": "绝句", 
        "yun": null
    }, 
    {
        "author": "关振东", 
        "era": "当代", 
        "subtype": "七言绝句", 
        "text": [
            "十年横雨尽蒿莱，留得秋芳劫后开。", 
            "纵使凋残犹傲雪，肯将高洁委尘埃！"
        ], 
        "title": "题广州起义烈士陵园菊展", 
        "type": "绝句", 
        "yun": "灰"
    }, 
    {
        "author": "关振东", 
        "era": "当代", 
        "subtype": "七言绝句", 
        "text": [
            "柳飞丝线艇穿梭，织就清波作绮罗。", 
            "乳燕轻盈勤剪水，半湖桨影一湖歌。"
        ], 
        "title": "东湖绝句", 
        "type": "绝句", 
        "yun": "歌"
    }, 
    {
        "author": "关振东", 
        "era": "当代", 
        "subtype": "七言绝句", 
        "text": [
            "鸟尽弓藏意已灰，浮槎沧海去无回。", 
            "陶朱虽富终输国，醉拥西施亦可哀。"
        ], 
        "title": "咏史五首（选三） 其一", 
        "type": "绝句", 
        "yun": "灰"
    }, 
    {
        "author": "关振东", 
        "era": "当代", 
        "subtype": "七言绝句", 
        "text": [
            "楚庭放后赋骚词，瓦釜黄钟怪陆离。", 
            "翘首天阍愁雾惨，汨罗遗恨古今悲！"
        ], 
        "title": "咏史五首（选三） 其二", 
        "type": "绝句", 
        "yun": "支"
    }, 
    {
        "author": "关振东", 
        "era": "当代", 
        "subtype": "七言绝句", 
        "text": [
            "已焚经典绝遗谞，已铸铜人兵器除。", 
            "可叹儒生坑不尽，闭门偷读未烧书。"
        ], 
        "title": "咏史五首（选三） 其三", 
        "type": "绝句", 
        "yun": "鱼"
    }, 
    {
        "author": "关振东", 
        "era": "当代", 
        "subtype": "七言绝句", 
        "text": [
            "嫦娥昨夜洗胭脂，洒落人间荔满枝。", 
            "映入江心花万朵，流霞泛彩画中诗。"
        ], 
        "title": "荔乡行二首 其一", 
        "type": "绝句", 
        "yun": "支"
    }, 
    {
        "author": "关振东", 
        "era": "当代", 
        "subtype": "七言绝句", 
        "text": [
            "荔枝夹岸一江红，酿就珍珠酒正浓。", 
            "知了也知丰岁乐，欢歌阵阵唱南风。"
        ], 
        "title": "荔乡行二首 其二", 
        "type": "绝句", 
        "yun": null
    }, 
    {
        "author": "关振东", 
        "era": "当代", 
        "subtype": "七言绝句", 
        "text": [
            "诗魂从古系苍生，道出民心即性灵。", 
            "他日重温今日句，尚留馀韵是真情。"
        ], 
        "title": "论诗绝句四首 其一", 
        "type": "绝句", 
        "yun": null
    }, 
    {
        "author": "关振东", 
        "era": "当代", 
        "subtype": "七言绝句", 
        "text": [
            "境界天然自有神，池塘春草朴中真。", 
            "摒除矫饰多生意，去尽陈言语便新。"
        ], 
        "title": "论诗绝句四首 其二", 
        "type": "绝句", 
        "yun": "真"
    }, 
    {
        "author": "关振东", 
        "era": "当代", 
        "subtype": "七言绝句", 
        "text": [
            "李仙杜圣各千秋，岛瘦郊寒亦上游。", 
            "文采岂宜拘一格，雄奇蕴藉尽风流。"
        ], 
        "title": "论诗绝句四首 其三", 
        "type": "绝句", 
        "yun": "尤"
    }, 
    {
        "author": "关振东", 
        "era": "当代", 
        "subtype": "七言绝句", 
        "text": [
            "烟笼春树雾笼花，曲径通幽月影斜。", 
            "商隐情丝牵想象，定庵哲理烛云霞。"
        ], 
        "title": "论诗绝句四首 其四", 
        "type": "绝句", 
        "yun": "麻"
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "辟地惊鸿有隽人。", 
            "从知缱绻结三生。", 
            "无端风雨暗离亭。", 
            "俯首姜张驱丽句，伤怀周柳赋深情。", 
            "难忘一卷费丁宁。"
        ], 
        "title": "浣溪沙二首·题宋生谋玚《怀珠绮语》与沩汭 其一", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "赤水探珠愿倘违。", 
            "呢喃绮陌正当时。", 
            "总怜相忆是天涯。", 
            "泪眼将花花落后，低眉折柳柳初垂。", 
            "春来何计不凄凄。"
        ], 
        "title": "浣溪沙二首·题宋生谋玚《怀珠绮语》与沩汭 其二", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "风雨重阳送小寒。", 
            "隔帘冷艳不胜看。", 
            "病怀强慰酒能宽。", 
            "万类微埃驰野马，百年心事比秋竿。", 
            "转怜宋玉亦衙官。"
        ], 
        "title": "浣溪沙二首·重阳日小雨送寒，即以短阕次友人来诗原韵", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "健老逢春不自持。", 
            "登山临水有襟期。", 
            "为歌明盛谱新词。", 
            "芳躅辛陈辞慷慨，衙官秦柳语喃呢。", 
            "永嘉今日见盟旗。"
        ], 
        "title": "浣溪沙二首·丁巳新正，瞿禅翁以《瞿髯词》见赠，短阕奉报", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "招得东条魂又归。", 
            "狞狰面目记依稀。", 
            "屠刀再捉难成佛，武运重燃已死灰。", 
            "家破碎，国支离。", 
            "八年侵略史应提。", 
            "炎黄儿女今非昨，寄语东邻好自为。"
        ], 
        "title": "鹧鸪天二首 其一", 
        "type": "词", 
        "yun": null
    }, 
    {
        "author": "顾学颉", 
        "era": "当代", 
        "subtype": null, 
        "text": [
            "文部东条一脉通。", 
            "八纮一宇耀神风。", 
            "三旬血染秦淮月，万户尸枯圣战功。", 
            "惊往事，鉴前踪。", 
            "休将魔鬼变花容。", 
            "请看长广阴森地，夜夜冤魂哭海东。"
        ], 
        "title": "鹧鸪天二首 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "羁途无好梦，缤纷密雪，万里走风沙。", 
            "便惊寒到骨，律谷谁吹，布暖遍人家。", 
            "玉龙下界，任削柱、争斫纷华。", 
            "檐溜间、白头相映，舞冻雪中鸦。", 
            "空嗟。", 
            "粉窗凝绨，大霭屯空，似黄云塞下。", 
            "春欲来，美人何故，先著缟纱。", 
            "高寒一洗离人眼，待试作、水墨蒹葭。", 
            "凄断处、朝暾正坠琼花。"
        ], 
        "title": "渡江云", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "枯条撼雪，零露坠水，偎人月带愁色。", 
            "做就一天飞絮，廉纤似寒食。", 
            "风弥厉、欺病客。", 
            "唱折柳、助增凄寂。", 
            "又惊见、吹尽芦花，鬓共狼藉。", 
            "收拾付阳春，待到莺啼，桃李满东壁。", 
            "一夜冶容全改，僵眠掩闲宅。", 
            "萋萋草、生旧陌。", 
            "拟税驾、奈迷踪迹。", 
            "水荭老、算有梅枝，孰问相识。"
        ], 
        "title": "应天长", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "拂雪萧晨风乱，飞蝶去。", 
            "莫道片片如花，轻剪寒中雾。", 
            "看看坐失林峦，喜极朝来雨。", 
            "如沐，洗澈新茶正如乳。", 
            "空伫立，苦忆送君南浦。", 
            "落照归风，无恙片帆高举。", 
            "未报迁莺，镇日清言赖鹦鹉。", 
            "共对依依蜡炬。"
        ], 
        "title": "荔枝香近", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "抚弦罢，细数华年怅婉终倦理。", 
            "买麻姑沧海，一杯露冷，千金能费。", 
            "望夕霏林际，黄云过尽随花委。", 
            "照客枕、楼角缺月，东风弹泪。", 
            "问笙歌底，可还谙悲喜。", 
            "更阑酒醒，中宵孤睡况味。", 
            "堪嗟久客天涯，几曾栽密蹊桃李。", 
            "试望京、犹隔百年程，情牵万水。", 
            "欲把归期卜，尊前人未憔悴。"
        ], 
        "title": "还京乐", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "黯然去国，但目极伤心，逾湘怀楚。", 
            "鬓丝结缕。", 
            "过丹枫艳锦，叶凋雪舞。", 
            "滴到天明，听惯疏窗暗雨。", 
            "雁飞去。", 
            "只客尚滞留，檐屋欹处。", 
            "前约嗟浪许。", 
            "又换岁春归，迟回中路。", 
            "异乡别俎。", 
            "便高歌送日，莫销襟素。", 
            "恨入朱弦，未觉灯昏意苦。", 
            "更延伫。", 
            "满云端、夕阳箫鼓。"
        ], 
        "title": "扫花游", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "素弦堪托。", 
            "摹潇湘指上，水清山邈。", 
            "看岸柳，衰不堪攀，更平野乱烟，冷多光薄。", 
            "恻恻霜风，尽消受、客中离索。", 
            "自征鸿去后，懒问旧栽，槛外红药。", 
            "魂销楚皋芷苦。", 
            "惹相思万种，春灯眉角。", 
            "空记省、香远裙归，奈燕雁无心，宝筝抛却。", 
            "俊赏西园，正待放、筠枝梅萼。", 
            "认依稀、女墙月出，欲攀又落。"
        ], 
        "title": "解连环   偶摛白石梦窗句，檃括成章。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "竹外苔枝禽宿，莫似扬州，官梅东阁。", 
            "云中青鸟，传语暂投深幕。", 
            "春云可剪，夕阳如梦，裁作罗衣，犹过蝉薄。", 
            "只惜伊人此际，一水家山，娇雾遮断楼角。", 
            "可念陌头细柳，朔风二月吹更恶。", 
            "无数青青草，被繁霜浓染，能不凋铄。", 
            "秋千闲挂，触蕊逐风先落。", 
            "双泪伤春，牵绪乱、似丝丝盈握。", 
            "化斑点点，生怕人认著。"
        ], 
        "title": "丹凤吟", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "望青山北郭。", 
            "征雁渺，雾隐平林漠漠。", 
            "溪寒促花落。", 
            "命巾车、遥指孤城天角。", 
            "柳条未弱。", 
            "有雅禽、柯底密约。", 
            "更荒江坐晚，久别故乡，怯引樽酌。", 
            "落寞。", 
            "丹霞乍起，雾已移阴，雨先沉阁。", 
            "危飙入幕。", 
            "经幽涧，觅红药。", 
            "叹名山待赋，踌躇今古，登高怀抱未恶。", 
            "看浮云过却。", 
            "暂遣中年佚乐。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "巢燕东西，泛萍南北，天远故国春赊。", 
            "黯黯年涯，萧萧玄鬓，繁阴镇被愁遮。", 
            "谢贶我，藤笺百幅，犹记观书册府，鸿泥在眼，时催风急，气变惊沙。", 
            "生世难逢易别，思往事，坠梦付伤嗟。", 
            "绮寮秋饮，汉南柳色，明月楼头，今为谁斜。", 
            "何日许、蓬蒿仲蔚，亲界乌丝，漫管斜川地远，寒竹荒蹊，共赏清秋眼未花。", 
            "应唤隔江，湘灵鼓瑟，鸿阵哀弦，料理幽忧，不为鲈鱼，张翰也自思家。"
        ], 
        "title": "西平乐慢   车柱环馈高丽发笺，作画谢之。", 
        "type": "词", 
        "yun": "麻"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "玉笛犹缠穷思，压愁醺未醒。", 
            "看过眼、士马衣冠，凭谁主、画壁旗亭。", 
            "十年题襟异国，菁莪地、带草仍晕青。", 
            "只去来、岁序侵寻，飘零客、鬒发悲易盈。", 
            "此去驿烟几程。", 
            "惊尘满目，况当万里飞琼。", 
            "宝瑟宵清。", 
            "掩丛卷、忍重听。", 
            "堪叹惜阴人去，珍重阁、最伤情。", 
            "歌翻渭城。", 
            "相从恨岁晚，空涕零。"
        ], 
        "title": "绮寮怨   杨禹丞书云，每读余词，觉纯文学感人之深，报以此解。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "形胜地。", 
            "前游嘉遁堪记。", 
            "长源含雪决飞泉，激波暗起。", 
            "绕湖断岸屡崩奔，悲禽时出林际。", 
            "石缘绿，犹悄倚。", 
            "孤舟镇日长系。", 
            "滔滔极望渺津涯，雾迷旧垒。", 
            "回看路邈更缅归。", 
            "合流别有山水。", 
            "村蟠水曲自远市。", 
            "指高人岩麓居里。", 
            "也拟暂抛尘世。", 
            "看成章奏理。", 
            "何时相对。", 
            "依谷怀秋浮云里。"
        ], 
        "title": "西河  忆瑞士累梦湖寄戴密微丈山村", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "缟枝雨过，露扉乱叶浮光靓。", 
            "波定。", 
            "有竹外馀香泛清镜。", 
            "黄昏信味好，粉雪休糁径。", 
            "天静。", 
            "梅照水，斜欹认疏影。", 
            "雕阑独倚，月射鲛绡莹。", 
            "重记省。", 
            "甚尊前、风味老荀令。", 
            "怕理鸾筝，画堂宵迥。", 
            "吟罢晓角，梦移金井。"
        ], 
        "title": "侧犯", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "春与柔条披秀。", 
            "苦教眉皱。", 
            "暗黄千缕断人肠，莫更坐、为诗瘦。", 
            "如此江山闲久。", 
            "故人还有。", 
            "若论描得几多愁，待再写、湖漘柳。"
        ], 
        "title": "一落索    题画", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "落日啼鹃声苦。", 
            "况催归去。", 
            "画中山郭酒旗风，换一霎、江南雨。", 
            "梦绕崧云秦树。", 
            "雁传书素。", 
            "断桥春水片帆归，是往日、经行处。"
        ], 
        "title": "一落索", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "香烧心字绕千盘。", 
            "客久梦常酸。", 
            "落照不辞风力，抵死染林丹。", 
            "征雁去、暮云闲。", 
            "叶斓斑。", 
            "泪和雨滴，不信悲秋，又到人间。"
        ], 
        "title": "诉衷情   红叶", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "无穷春事，空染相思，剪花裁叶。", 
            "化作浮萍，牵愁水面鱼子唼。", 
            "别意疏柳依依，伴紫箫鸣轧。", 
            "看到飞蓬，琼梳双鬓犹怯。", 
            "羞画宫眉，莫负了、翠钿轻镊。", 
            "去鸿难讯，阴晴盈亏坐阅。", 
            "客里光阴谁买，剩泪珠盈箧。", 
            "沉醉醒来，絮云和梦千叠。"
        ], 
        "title": "华胥引  题士女", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "路修直。", 
            "流目寒山转碧。", 
            "林风起、双鸟渺烟，落尽繁英俨秋色。", 
            "携愁适远国。", 
            "长托孤云庇客。", 
            "陂塘晚、垂柳几枝，拂水柔情信千尺。", 
            "名都问踪迹。", 
            "有暖接华茵，香展尘席。", 
            "离居还作京华食。", 
            "看众渚绵邈，尺梯悭步，人间何处异路驿。", 
            "倦游海东北。", 
            "幽恻。", 
            "旅怀积。", 
            "谩破梦分忧，铺恨成寂。", 
            "斜阳徙倚思何极。", 
            "但劝影高烛，诉心哀笛。", 
            "清歌遥夜，系去晷、借泪滴。"
        ], 
        "title": "兰陵王   初至榆城，听充和擪笛。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "又秋深、芦花岸草，野水空堞。", 
            "鸾翼催人迅发。", 
            "阳关客舍唱阕。", 
            "祗事往追思肠白结。", 
            "长条在、自怯攀折。", 
            "念去去烟波，带暮霭、音尘成间绝。", 
            "清切。", 
            "望中日近江阔。", 
            "更地白霜凄，无人处、已断寒雁咽。", 
            "叹世短情多，唯是伤别。", 
            "逝川不竭。", 
            "阅无端聚散，天边孤月。", 
            "愁水愁风山重叠。", 
            "文章事、时流渐歇。", 
            "短歌起、呜呜敲缶缺。", 
            "最惆怅、能几清明，怕看取、梨花落尽东栏雪。"
        ], 
        "title": "浪淘沙慢   与均量同适美，余滞彼归，秋去冬来，写此奉怀", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "凉飔乍动翠葆。", 
            "零露滋林窈。", 
            "别梦无拘检，眠初醒，闻啼鸟。", 
            "青青池畔草。", 
            "残阳闹红湿蛙鸣沼。", 
            "嫩枝小。", 
            "新诗忒瘦，如东风愁绝倒。", 
            "林风庭树，片片坠茵催晓。", 
            "星澹绳低有鹊到。", 
            "愁觉。", 
            "寸心花际谁表。"
        ], 
        "title": "隔浦莲", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "六出飞寒蕊，风定戛玉珑𤦏。", 
            "阅逝水、镇长东。", 
            "看冻了美蓉。", 
            "孤蓬自振惊砂起，冷梦烛影摇空。", 
            "楚女叹、几时重。", 
            "蜡残照釭红。", 
            "忡忡。", 
            "伤迟暮、徒工作赋，抛涕泪销斜照中。", 
            "且觅句、聊传往恨，路修阻、咫尺难通。", 
            "况乃尘封。", 
            "花飞絮委、怨鴂先鸣，分付东风。"
        ], 
        "title": "塞翁吟", 
        "type": "词", 
        "yun": null
    }, 
    {
        "author": "关振东", 
        "era": "当代", 
        "subtype": "七言律诗", 
        "text": [
            "将军一怒发冲冠，致远如龙起蛰蟠。", 
            "精卫有心填碧海，英雄拼死挽狂澜。", 
            "沧波悲壮千秋恨，热血长留万古丹。", 
            "此日自强消旧耻，国殇泉下百忧宽。"
        ], 
        "title": "谒邓世昌塑像", 
        "type": "律诗", 
        "yun": "寒"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "梵经满纸多祯怪，梵音棘口譬癣疥。", 
            "摊书十目始一行，古贤糟魄神良快。", 
            "积雨连朝捲云起，书声时杂风声里。", 
            "思到多歧屡亡羊，树在道旁知苦李。", 
            "须眉照水月共明，扰人最是秋虫声。", 
            "将迎难證心如镜，输与晖日识阴晴。"
        ], 
        "title": "Bhandarkar研究所客馆夜读梵经，次东坡独觉韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "夏坐已终雨犹纵，天公于客颇愚弄。", 
            "平畴无际交远风，众流截断齐奔洞。", 
            "地湿欺人脚陷泥，波翻逞势马脱鞚。", 
            "赖彼应真力渡水，深厉浅揭情何重。", 
            "山前红碧纷夺目，林底龙蛇招入瓮。", 
            "乍悟虚空山嶷然，尚喜雷风心不动。", 
            "窟中佛像百丈高，气象俨与天地共。", 
            "参禅精意解救糍，闻道痴人强说梦。", 
            "江花微含春山笑，归路又劳秋霖送。", 
            "身外西邻即彼岸，悟处东风初解冻。", 
            "可有言泉天半落，顿觉慧日云间涌。", 
            "老聃旧曾化胡来，道穷何必伤麟凤。"
        ], 
        "title": "冒雨游伽利（Karli）佛洞，汪德迈背余涉水数重，笑谓同登彼岸，诗以记之。用东坡白水韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "山深难以测湛冥，凿窟何年费五丁。", 
            "一水倒泻玻璃屏，林木萧萧俄停停。", 
            "经冬黝石不再青，洞门累累如流星。", 
            "倔佹离楼各异形，二十九龛刹那经。", 
            "砀基敷彩图仙灵，玄津重楫兼龙軿。", 
            "法流是挹常惺惺，阒其无人徒歆馨。", 
            "风低草偃闭明廷，洪钟虚受靡由听。", 
            "穷巧彩章谁所令，朝日斐亹翼窗棂。", 
            "神之去来总无凭，萧疏但赏物象泠。", 
            "有扉终岁不复扃，画中金翅鼓修翎。", 
            "钧天广乐响春霆，众姝玉立何亭亭。", 
            "殿间欲勒千佛铭，共云异岭高竛竮。", 
            "髣髴金策声铃铃，振我客愁愁不醒。", 
            "群山奔走不遑宁，输与百丈倒净瓶，拈花意与日同荧。", 
            "风前一叶警秋零，溪流半涸石苔腥。", 
            "凉生火宅掩云溟，自笑此身同转萍。", 
            "攀危安若履户庭，洗虑且去心中螟。", 
            "于兹悟得无穷龄，伤怀莫学子才邢。"
        ], 
        "title": "阿旃陀（Ajanta）石窟歌，次东坡芙蓉城韵", 
        "type": "古风", 
        "yun": "青"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "天长日久蓬莱深，千枝抟聚竟成岑。", 
            "苍龙万千化为一，人间几见老榕林。", 
            "游丝垂地连渠碧，丝化为根干复及。", 
            "如是缘搏还相生，真宰已惊鬼神泣。", 
            "观者如山城可阗，柯叶葰茂蔽平原。", 
            "咄哉树王何功德，种得魁梧五百年。", 
            "参天何止二千尺，干空虫鸟时出入。", 
            "鳞鲐相籍著因缘，旃檀呈力见刚直。", 
            "自本自根思化人，无花洞古不知秦。", 
            "广荫数州庇交丧，真智凭谁转觉轮。", 
            "秋深微闻蝉声咽，我独婆娑赏秀折。", 
            "迎风不用伤飘零，无家懒复赋弹铗。", 
            "高陵深谷识盈虚，风雨如晦龙相呼。", 
            "此物终违匠氏顾，佳色分留与老夫。", 
            "后凋松柏亦多事，蒙庄山木休流涕。", 
            "寄身好在无何乡，并生原不分天地。", 
            "业风识浪流转多，过眼山丘已巍峨。", 
            "孰知此树谢夭伐，植根万古伴樵歌。"
        ], 
        "title": "印度大榕树歌，用东坡竹枝歌韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "乾坤浮水碧黏空，水面杲日红当中。", 
            "七塔嘉名天下走，其势上压斗牛宫。", 
            "当年何人此角牴，名王幽赞劳神功。", 
            "千兵象阵能擒虎，诸天鳞尾如蟠龙。", 
            "奘师西行未到此，冥搜有待杜陵翁。", 
            "流急屡惊鸥鹢散，岸阔弥觉鼋鼍雄。", 
            "庙堂藻缋资鬼斧，谲变倏忽吁难穷。", 
            "峻宇丹墙临绝海，呼吸元气通昭融。", 
            "我有精诚动真宰，凌霜欲为鸣九钟。", 
            "日薄麟争今何世，圣者恃道安由丰。", 
            "东门鞭石作梁渡，南极铸柱赍山铜。", 
            "冥冥神理谁能究，天昏寒浪来悲风。"
        ], 
        "title": "南印度七塔（Mahabalipuram）歌，用东坡海市韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "达摩当年附舶处，苍苍丛芮塞行路。", 
            "事去何人忆往贤，剩有微风吹兰杜。", 
            "经过不辨路与桥，西风门巷雨潇潇。", 
            "纵然宝塔凌云起，丹霞已取木佛烧。", 
            "慈恩陈迹何所有，牛车困顿卧病叟。", 
            "空思弹舌受降龙，更无梵住供孱守。", 
            "谁殉猛鸷舍中身，始叹今人逊古人。", 
            "渐看圆月露松隙，想见清光犹为君。"
        ], 
        "title": "建志补罗（Kanchipuram）怀玄奘法师，用东坡玉局观韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "黄支之大莫与京，黄支名德多马鸣。", 
            "汉塔建自咸淳岁，西书记载何分明。", 
            "蓬转牢居往殉法，几人九死求一生。", 
            "自古孤征接踵至，以智为猎道为耕。", 
            "胜处何曾忘述作，含德已足比老彭。", 
            "鸿崖巨浸鲸波横，投躯慧巘万事轻。", 
            "茫茫象碛栖遑处，天魔帝释面目狞。", 
            "欲奋智刃斩云雾，袛山挂想如门庭。", 
            "此间去海不咫尺，僧徒往返路必经。", 
            "我来踟蹰荒郊外，遗基无复睹前铭。", 
            "自济三衣惭法朗，空飞一雁忆苏卿。", 
            "南溟九月犹初夏，芳草连天与云平。"
        ], 
        "title": "那伽跋陀那（Nagapattinam）访汉塔废址  用东坡罗浮山韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "海角何来参寥子，黄帽青袍了生死。", 
            "知我明朝将远行，携酒欲为消块垒。", 
            "宿昔读君所译书，君名如雷久阗耳。", 
            "相逢憔悴在江潭，无屋牵舟烟波里。", 
            "罗胸百卷奥义书，下视桓惠蚊虻矣。", 
            "嗜欲已尽心涅槃，槁木死灰差相似。", 
            "劝我何必事远游，中夏相悬数万里。", 
            "我言雪山犹可陟，理胜胸无计忧喜。", 
            "赠诗掷地金石声，浮名过实余深耻。", 
            "凭君更乞竹数竿，便从寂灭追无始。"
        ], 
        "title": "别徐梵澄，次东坡送沈达赴岭南韵", 
        "type": "古风", 
        "yun": "纸"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "朝行野日照髭须，客中举目非葭莩。", 
            "雨风何惮久漂濡，大雅不作要谁扶。", 
            "林籁为我起笙竽，中原远霭入看无。", 
            "此邦自昔劫灰馀，滨海故多摩羯鱼。", 
            "其民所见皆黑肤，汲水家家顶擎壶。", 
            "白云回首天际乌，渺渺南渡将焉如。", 
            "婆罗门僧罕跏趺，头留短辫履非凫。", 
            "额间涂灰似泥淤，殊俗使我生踌躇。", 
            "萧条闾巷且安居，远游毋谓胜辕驹。"
        ], 
        "title": "初发捧地舍里（Pondicherry），次东坡将往终南韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "万林塞断碧落界，千竿犹似湖州派。", 
            "夜分时闻虎豹啼，奔车喜同掣电快。", 
            "临坻眼讶峰陡绝，入耳秋悲声砰湃。", 
            "冥冥鸿飞何所慕，丰草遮天波决隘。", 
            "旧是行猎薮泽地，于今池颓峻隅坏。", 
            "周阹髣髴辨前踪，老树睢盱藏精怪。", 
            "即鹿无虞林中逐，挂枝犊裈花间晒。", 
            "畴日名王此叱吒，几时零落归露薤。", 
            "荒壑何由访至人，徒闻居死动如械。", 
            "清晨跨象出茂林，佳兴惬人等爬疥。", 
            "孰与长鸣马剪拂，但见高飞鸟羽铩。", 
            "远适莽苍奚以为，分明曾欠行脚债。"
        ], 
        "title": "中印度班底蒲（Bandipur）向为美素儿（Mysore）名王畋猎之所。沿途古木参天，来游者夤夜宿峰顶，凌晨坐坦克入森林中，日出骑象而归。次东坡法华寺韵，以记游踪", 
        "type": "古风", 
        "yun": "卦"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "羁心似酒酦浮醅，眼前物象费鸿裁。", 
            "西行又得长城窟，山昏野冻无寒梅。", 
            "停车直造九折坂，云间古堞何崔巍。", 
            "孤城一片插万仞，中有白骨锁夜台。", 
            "当年战伐空陈迹，落日千里但飞埃。", 
            "兴亡弹指何足数，回头蜡泪又成堆。", 
            "荆榛满地悲禾黍，遐陬喜见汉尊罍。", 
            "我自踟蹰久不去，欲留诗句镌城隈。", 
            "亦知片石终磨灭，忍向断碣剔古苔。", 
            "更上烽台试远眺，风云莽莽烟尘开。", 
            "悲歌待约高岑起，只愁鼓角城头催。", 
            "暮天摇落将安住，回车残梦挟惊雷。", 
            "犹疑征骑风雨至，况听边声逼耳来。", 
            "凄凉年代难复问，文未加点心生哀。"
        ], 
        "title": "海德拉堡（Hyderabad）古孔多（Golconda）废垒，印度之长城也，蜿蜒山际，穷秋草腓，陡遭其巅，山川萧条，不胜天地悠悠之感。用东坡武昌西山韵赋此", 
        "type": "古风", 
        "yun": "灰"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "雄心剩欲寄温柔，倾国生来有底愁。", 
            "竟逐名花憔悴损，玉钩残梦冷于秋。", 
            "名陵风月异朝昏，眉妩遥山带泪痕。", 
            "莫道霸图今已矣，御街坠叶为招魂。"
        ], 
        "title": "泰姬陵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "三巡海峤以送日，面与秋山相竞赤。", 
            "黝肤娇女映芙蕖，譬操白蟹配丹橘。", 
            "已把龙宫吞八九，浅倾溟海当杯酒。", 
            "不怕漂流耶婆提，长风天半屡招手。", 
            "便从竖亥步太虚，胸如夏屋但渠渠。", 
            "尽道孤游生情叹，西风无用忆鲈鱼。", 
            "我到天竺非求法，由来雕鹫谁堪敌。", 
            "且循石窟诵楞严，一庇南荒未归客。"
        ], 
        "title": "余初来南印，由孟买飞临麦德利斯（Madras），旋自新德里复经此赴锡兰。迨适缅甸，又由哥伦坡历此往加尔各答，凡三临此都。昔无为子以王事而从方外之乐。余何人斯，游于方内，而寄情无始，其为神趣，岂山水而已哉。因次东坡送杨杰原韵，以志余衷", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "呵壁远参谈天艺，片石高丘俯百世。", 
            "敦煌差许伯仲间，下视吴生真舆隶。", 
            "散花天女多娇娆，惟觉舞鹤堪比岁。", 
            "攀梯直上龙蛇窟，走笔犹翻雷雨势。", 
            "坏壁纵令毫发爽，精灵独与诸天契。", 
            "莫言意到气先吞，早增上果定生慧。", 
            "含光霭云扶栋宇，怀古秋风忍屑涕。", 
            "朴略响象承苍昊，焕炳眼开譬初霁。", 
            "丹青万变曲尽情，风激馀芬绕衣袂。", 
            "因念显师岛上来，山川草木生岂弟。"
        ], 
        "title": "题锡兰狮山（Sigiriya）壁画，次东坡龙兴寺韵", 
        "type": "古风", 
        "yun": "霁"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "旧传黄祸撼山川，骏马西驰奔猊狻。", 
            "六师所至无敌手，炎火烧天人摧肩。", 
            "此间兀立五千塔，争姿摹影罗青莲。", 
            "宣哀宝铎动永夜，涤尘法雨庇遥天。", 
            "一从玄关失幽楗，坚林焚燎涸灵泉。", 
            "但看幡风花前落，无复镜月定中圆。", 
            "今从图画瞻猛士，乍惊尘壁挂星躔。", 
            "众阶野兽穿窟穴，一鸟庭树飞苍烟。", 
            "日月缠迫归空灭，往事悲歌徒口传。", 
            "行程旧帜难稽览，无忧花树尚香鲜。", 
            "天衣飞动磔毛发，金躯久已废止观。"
        ], 
        "title": "缅甸蒲甘（Pagan）石洞，壁绘蒙古骑士，惊喜题此，次东坡开元寺韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "情深有水难比长，风吹野花满头香。", 
            "美人相望不相识，秋波脉脉枉断肠。", 
            "众花尽是可怜意，郁蒸日午奈思睡。", 
            "忽见陌头柳色新，愁牵野草随风靡。", 
            "深秋南国不知寒，且从茅店歇征鞍。", 
            "人间未乏周昉笔，暂作欠伸背面看。", 
            "始信东坡言无底，误把西湖儗西子。", 
            "君看草树连云齐，中有娇莺恰恰啼。"
        ], 
        "title": "缅北村女，艳溢香融，梳髺插花，宛同汉俗，为赋续丽人行，次东坡韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "海峤陟彼岨，言造栖禅室。", 
            "萧寺寻秋草，怀古情未毕。", 
            "袛洹留芳轨，瞻谒渐朽质。", 
            "颓础复何有，聊欲拨蒙密。", 
            "涓涓石上泉，翳翳桑榆日。", 
            "表灵资神理，稽览叹周悉。", 
            "山僧昭旷姿，黄裳抱元吉。", 
            "玄照澈生死，高蹈故难匹。", 
            "坦道欣同登，了悟庶万一。", 
            "缅想幽人踪，才调不世出。"
        ], 
        "title": "暹罗猜耶山访佛使比丘，游室利佛逝遗址，于黄榛中踟蹰终日，归来有诗。偕行者谢大晋嘉，即用谢客登永嘉绿嶂山诗韵，邀其同作", 
        "type": "古风", 
        "yun": "质"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "廿载居南陬，如蝉不知雪。", 
            "西来为看山，茂赏欣同洁。", 
            "感公磊落姿，励我俶傥节。", 
            "奇秀郁高文，区宇仰鸿哲。", 
            "妙智出天全，净地无亏缺。", 
            "丘壑伫玄览，禅藻资繁悦。", 
            "东征俄倾间，朝日辉岩列。", 
            "遥知盍簪处，雅奏唱方阕。", 
            "洛中旧游地，石满古车辙。", 
            "楼台烟雨中，佳景天然别。", 
            "文章俟洪炉，饮墨惭幽劣。"
        ], 
        "title": "戴密微教授赴日，临行贻书，谓唯汉土之人最知山水，以余将有Alpes之游也。深感其意，赋诗却寄，兼简京都故人。用大谢送孔令韵", 
        "type": "古风", 
        "yun": "屑"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "漉沙用构白，著粉堆冰山。", 
            "寒飙崩崖吼，哄日明危泉。", 
            "雕透伤斧刃，吟啸思前贤。", 
            "坤轴昔曾折，天衢若可阡。", 
            "硠硠惊走石，悄悄飞冷烟。", 
            "今古一成纯，谁复较蹄筌。", 
            "群山此为君，云衣万壑传。", 
            "象冥定天秩，理幽分化前。", 
            "只愁月色孤，猿狖啼潺湲。", 
            "艰险骇将压，馀悸讶同然。"
        ], 
        "title": "Mont-Blanc 用入华子冈韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "一山惟白晓，孀娥昔所栖。", 
            "酸风欲蚀人，阴气灭前溪。", 
            "峨峨千丈冰，凿涧复填阶。", 
            "天崩地坼后，鬼雨夜凄迷。", 
            "昨来沿何径？晨兴没故蹊。", 
            "星痕方变色，霜颜如带啼。", 
            "风幔不解语，惜无佳人携。", 
            "寒草偏留情，枯尽复生荑。", 
            "况乃积香雪，耀眼有珠排。", 
            "何须回日驭，且倚入云梯。"
        ], 
        "title": "宿Col de Voza 用登石门最高顶韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": "五言绝句", 
        "text": [
            "此心如白纸，五色休迷目。", 
            "乘化看云飞，酣眠乐水宿。"
        ], 
        "title": "发 Frejus 用入南城韵", 
        "type": "绝句", 
        "yun": "屋"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "色相空中许我参，试将金翅与图南。", 
            "日灯禅炬堪回向，坐觉秋云起夕岚。"
        ], 
        "title": "印度洋机中作", 
        "type": "绝句", 
        "yun": "覃"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "仿佛当前截众流，宝车香象许同游。", 
            "夏云犹覆三摩地，火里新荷欲出头。"
        ], 
        "title": "孟买苦热", 
        "type": "绝句", 
        "yun": "尤"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "搅乱波心有绿蘋，飞鸢跕跕正愁人。", 
            "路遥且泼清明眼，不用拈花已觉春。"
        ], 
        "title": "望海", 
        "type": "绝句", 
        "yun": "真"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "去去荒丘路艰险，征车朝发晚知还。", 
            "精蓝如鸽今谁问，独向青林觅黑山。"
        ], 
        "title": "达儭车中", 
        "type": "绝句", 
        "yun": "删"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "望中寻尺尽松枞，似刃群山不露锋。", 
            "有洞无僧伤眇漠，空村回首白云封。"
        ], 
        "title": "康海里（Kanheri）古窟二首 其一", 
        "type": "绝句", 
        "yun": "冬"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "日午点灯可得看，荆林谷碣草漫漫。", 
            "扶篱摸壁真无谓，踏断江声到晚寒。"
        ], 
        "title": "康海里（Kanheri）古窟二首 其二", 
        "type": "绝句", 
        "yun": "寒"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "人情尽说了生死，乞食何因叩鬼门。", 
            "菜色两行连彼岸，情根难断况愁根。"
        ], 
        "title": "恒河口乞食如昔，书以志慨", 
        "type": "绝句", 
        "yun": "元"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "婆罗谜碣忍摩挲，佛国沧桑感独多。", 
            "我亦持篮求一卖，秋风晓日渡恒河。"
        ], 
        "title": "阿育王窣堵波下作", 
        "type": "绝句", 
        "yun": "歌"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "沈沈晓雾忒无明，断垄云低未放晴。", 
            "谁复拈花空色相，只馀幽鸟落寒声。"
        ], 
        "title": "晨过鹿野苑二首 其一", 
        "type": "绝句", 
        "yun": "庚"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "旧苑依稀隔野烟，残僧来此拜啼鹃。", 
            "迦维古国休重赋，托钵风前自可怜。"
        ], 
        "title": "晨过鹿野苑二首 其二", 
        "type": "绝句", 
        "yun": "先"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "暂劳微雨洗征尘，万里波涛一叶身。", 
            "吹暖海风秋似夏，不妨笼袖作骄民。"
        ], 
        "title": "初抵锡兰", 
        "type": "绝句", 
        "yun": "真"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "天上银河未筑桥，水风人影共萧寥。", 
            "此生合向荒村老，独对孤灯听夜潮。"
        ], 
        "title": "锡兰官舍临湖晚兴三首 其二", 
        "type": "绝句", 
        "yun": "萧"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "诗心剩共秋争怯，客泪还同海竞深。", 
            "久惯天涯住亦得，涛声偏向耳边侵。"
        ], 
        "title": "锡兰官舍临湖晚兴三首 其三", 
        "type": "绝句", 
        "yun": "侵"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "天留荒殿缀人间，鸦路苍苍万木攒。", 
            "偶见竹喧归浣女，小桥流水暮云闲。"
        ], 
        "title": "初到真腊", 
        "type": "绝句", 
        "yun": null
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "铺成玉砌胜琼琚，山影秋林一带疏。", 
            "目极金沙犹咫尺，可无父老忆相如。"
        ], 
        "title": "孟德勒陟古刹远眺八莫二首 其一", 
        "type": "绝句", 
        "yun": "鱼"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "当年市马屡驮经，叱驭王尊事远征。", 
            "日落山城乌鹊噪，传烽万里塞云横。"
        ], 
        "title": "孟德勒陟古刹远眺八莫二首 其二", 
        "type": "绝句", 
        "yun": "庚"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "漫道穷山似铁围，千回百匝阻将归。", 
            "疏林古道秋如许，收拾残阳上客衣。"
        ], 
        "title": "Phnom Bakheng 道中", 
        "type": "绝句", 
        "yun": "微"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "南来频食金边鱼，红树满江画不如。", 
            "待梦西江浣肠胃，微波乱叶落寒墟。"
        ], 
        "title": "金边湖", 
        "type": "绝句", 
        "yun": "鱼"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "寂寥宫殿日西斜，尽道芜城是帝家。", 
            "蔓草难图人去后，一藤终古接天涯。"
        ], 
        "title": "Angkor城杂题 其一", 
        "type": "绝句", 
        "yun": "麻"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "栅象为奴此筑台，回头棨戟只蒿莱。", 
            "当年戏马今安在，敕敕风威万壑哀。"
        ], 
        "title": "Angkor城杂题 其二", 
        "type": "绝句", 
        "yun": "灰"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "古梁依旧晚鸦啼，燕子重来啄井泥。", 
            "谁道星移惊世换，坏墙秋草与人齐。"
        ], 
        "title": "Angkor城杂题 其三", 
        "type": "绝句", 
        "yun": "齐"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "兵车画壁尚辚辚，无限边愁泥杀人。", 
            "还似斗鸡盈水陆，抱关翁仲拥城闉。"
        ], 
        "title": "Angkor城杂题 其四", 
        "type": "绝句", 
        "yun": "真"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "竟以蒿丘浪得名，孙吴宣化到堂明。", 
            "即今举目山川异，愁听江流日夜声。"
        ], 
        "title": "金塔（Phnom-penh）二首 其一", 
        "type": "绝句", 
        "yun": "庚"
    }, 
    {
        "author": "饶宗颐", 
        "era": "当代", 
        "subtype": "七言绝句", 
        "text": [
            "稻田漠漠淡云遮，碧水苍烟去路赊。", 
            "乍听乡音翻疑梦，此身谁信老天涯。"
        ], 
        "title": "金塔（Phnom-penh）二首 其二", 
        "type": "绝句", 
        "yun": "麻"
    }, 
    {
        "author": "饶宗颐", 
        "era": "当代", 
        "subtype": "五言律诗", 
        "text": [
            "暮雨催诗急，江风拂我衣。", 
            "山寒人自瘦，地暖竹能肥。", 
            "润叶和甘露，疏钟隐翠微。", 
            "随缘有墨戏，不必更言归。"
        ], 
        "title": "西势竹叶肥大，晋嘉于甘露寺泼墨写之，图成因题", 
        "type": "律诗", 
        "yun": "微"
    }, 
    {
        "author": "饶宗颐", 
        "era": "当代", 
        "subtype": "五言律诗", 
        "text": [
            "更试为君唱，云山韶濩音。", 
            "芳洲搴杜若，幽涧浴胎禽。", 
            "万古不磨意，中流自在心。", 
            "天风吹海雨，欲鼓伯牙琴。"
        ], 
        "title": "偶作示诸生", 
        "type": "律诗", 
        "yun": "侵"
    }, 
    {
        "author": "饶宗颐", 
        "era": "当代", 
        "subtype": "七言律诗", 
        "text": [
            "蛮乡三月倦生涯，莫把山川比永嘉。", 
            "树密繁荫亏冷月，天长远水入流霞。", 
            "昏黄人有缠绵意，虚白波生顷刻花。", 
            "稍欲沈吟同泽畔，微风时与动窗纱。"
        ], 
        "title": "锡兰官舍临湖晚兴三首 其一", 
        "type": "律诗", 
        "yun": "麻"
    }, 
    {
        "author": "饶宗颐", 
        "era": "当代", 
        "subtype": "七言律诗", 
        "text": [
            "曲径江通欸乃村，冲寒何事叩重门。", 
            "疑云成阵蛙争鼓，残月无声犬吠昏。", 
            "荇藻陂池悲寂寞，龙蛇山泽想军屯。", 
            "塔铃不语今何世，聊欲寻诗石尚温。"
        ], 
        "title": "夜访吴哥窟", 
        "type": "律诗", 
        "yun": "元"
    }, 
    {
        "author": "饶宗颐", 
        "era": "当代", 
        "subtype": "七言律诗", 
        "text": [
            "面面庄严孰化成，庙如老将树如兵。", 
            "嵯峨遥夜秋为厉，澒洞苍烟月渐生。", 
            "剩有鸱枭供夕食，更无熠耀作宵行。", 
            "迷阳忽蹈文身地，唤起荒凉万古情。"
        ], 
        "title": "宵游Bayon宫", 
        "type": "律诗", 
        "yun": "庚"
    }, 
    {
        "author": "饶宗颐", 
        "era": "当代", 
        "subtype": "七言律诗", 
        "text": [
            "到此休惊九折魂，江流石转斡乾坤。", 
            "凿山绩可追神禹，呵壁辞应待屈原。", 
            "老屋数间权作主，平湖千里识真源。", 
            "蛮夷大长今何在，无复深山叫夜猿。"
        ], 
        "title": "哥里益（Bernard P. Groslier）教授掌安哥窟重建之责，余笑谓君真神庙之毗湿奴（Vishnu）矣。媵之以诗", 
        "type": "律诗", 
        "yun": "元"
    }, 
    {
        "author": "魏新河", 
        "era": "当代", 
        "subtype": null, 
        "text": [
            "供眼云山，落花门巷，清波一勺盈盈样。", 
            "年来怕近桂枝香，几番错认平湖浪。", 
            "第四桥边，第三亭上，曾携小小闲吟望，这回双桨驻多时，雨中听尽秋荷响。"
        ], 
        "title": "踏莎行　将适杭州，别五年矣，维舟苏堤，玩月吟赏，仿佛梦境，真有隔世之感", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "初一潜形初二痕，初三初四小眉新，可怜初五半樱唇。", 
            "甚底无情多照你，都应有意不看人。", 
            "这番销尽剩馀魂。"
        ], 
        "title": "浣溪纱　新月", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "清美江乡，记小舸浮秋，划破凉碧。", 
            "近出芦花，中添庵舍，远拖一痕山色。", 
            "雁题横幅。", 
            "岫云半捲烟溪册。", 
            "望水国。", 
            "谁念，那时名胜忆琴席。", 
            "遥岑冷翠，乱渚寒青，板桥幽红，都是相识。", 
            "想当初，临流酹酒，菱歌唱月野苹白。", 
            "三十六陂怀旧迹。", 
            "万梅花下，他日定约重来，卜幽寻梦，剪香吹笛。"
        ], 
        "title": "秋霁  忆西溪", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "万万华灯满一城，流光溢彩不分明。", 
            "靡靡歌吹醉人声。", 
            "金玉楼台佳客座，水晶道路丽人行。", 
            "不堪消受是微生。"
        ], 
        "title": "浣溪沙　夜饮归路口占", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "妾如星点郎如月，相随不计圆和缺。", 
            "遥望欲相攀，此生难复难。", 
            "有情花又放，私誓长相忘。", 
            "今日不曾妆，为他生爱香。"
        ], 
        "title": "菩萨蛮　和长河先生效花外体均", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "结得词缘与酒缘，更兼缘结九重天。", 
            "愿因诗法浮千白，为有心光敌大寒。", 
            "门不二，法无边，可堪情字太相关。", 
            "伤心原比常人倍，况是伤心过十年。"
        ], 
        "title": "鹧鸪天 和东遨燕婷酬智妙见访原韵六首选二 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "灿烂星河无尽缘，一枝栖息在青天。", 
            "满身昨夜星辰色，两袖千秋霜露寒。", 
            "明月畔，白云边，红尘与我已无关。", 
            "悠然自赋游仙句，不识人间鸡犬年。"
        ], 
        "title": "鹧鸪天 和东遨燕婷酬智妙见访原韵六首选二 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "芳筵几日。", 
            "对虚阁通凉，矮窗分碧。", 
            "平岸浅莎，新蒲细柳，曾见微波屐。", 
            "长记月下笛。", 
            "惘然处，成追忆。", 
            "小雨半天，遥山一痕，旧情重湿。", 
            "寻觅。", 
            "盈盈过客。", 
            "怎忘了，题香彩笔。", 
            "银杯邀锦瑟，中年哀乐，丝竹同岑寂。", 
            "第一是今生，明眸中有昆明劫。", 
            "待唤起，纤纤短箫，为我细吹心迹。"
        ], 
        "title": "曲江秋　次蛰师曲江雅集均", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "风情雨意共留连，净拭碧罗天。", 
            "飘然又拂西洲路，挽不住、菡萏香残。", 
            "相忆重衣弄影，曾经一样如烟。", 
            "几番随雁到溪源，片片惹缠绵。", 
            "溯洄小唱芦花曲，恨西风、吹向天边。", 
            "显出霜螺十二，哪知不是巫山。"
        ], 
        "title": "风入松　秋云 白云乡词社课", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "不听绕梁声，已忍十年心渴。", 
            "贪看宝蓝衫子，见玉儿双月。", 
            "低声暗暗问云郎，衷情共谁说。", 
            "只有一枝箫管，品世间人物。"
        ], 
        "title": "好事近", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "天荒地老，旧梦余多少。", 
            "翠板红牙歌未了，留住六朝秋草。", 
            "买来一尺霜笺，剪来一片烟岚。", 
            "护我词心一缕，绕他大小长干。"
        ], 
        "title": "清平乐  题为秋眉词家写散花精舍填词图", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "南京北京，花明月明，如今不是芜城，看河清海清。", 
            "天灵地灵，山凭水凭，闲来灞上经行，过秦陵汉陵。"
        ], 
        "title": "醉太平  灞上秋眺", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "叹留痕山色，记谱溪声，何事堕昏暝。", 
            "试把残花扫，还重觅、烟霞深处荒径。", 
            "结庐乍稳。", 
            "借水云、来漱幽恨。", 
            "共相守、寂寂银湾侧，七星耐微冷。", 
            "终古天心难问。", 
            "甚枉怀赵璧，空对秦镜。", 
            "约我琴箫伴，从今后、年年休负芳景。", 
            "画图意永。", 
            "看一帆、潮起风正。", 
            "听云外宾鸿，同唤碧天梦影。"
        ], 
        "title": "眉妩  题唤梦词集图用碧山新月韵", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "几世词心结作图，为春憔悴为秋枯。", 
            "劳生用尽人间泪，守梦传为笛里奴。", 
            "投笔墨，老江湖。", 
            "千山何处采蘼芜。", 
            "安排画境留心境，人外云间着一庐。"
        ], 
        "title": "鹧鸪天  蛰师命题半梦庐填词图", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "低唱人来，碧云外、听得新词相续。", 
            "应是曾别松陵，依稀那时绿。", 
            "消尽了、风流旧迹，剩多少、耐秋兰菊。", 
            "片片波痕，田田叶色，遗韵堪触。", 
            "问流水，曾识词仙，怕桥畔垂杨也幽独。", 
            "空挽一枝新月，照何人吹竹。", 
            "凭剪取，烟波几尺，写入他、小小横幅。", 
            "换取桃叶桃根，数声春曲。"
        ], 
        "title": "琵琶仙", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "织起怀人怀旧网，潇潇万缕千丝。", 
            "消磨岁月是相思，无人无酒夜，听雨听风时。", 
            "千古悲欢如有约，纷来此刻都齐。", 
            "不妨孤独当佳期。", 
            "支持秋境界，滋养梦凄迷。"
        ], 
        "title": "临江仙  长安秋雨夕", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "谁家尺八，吹得黄花发。", 
            "望断青山何处达，隐隐中原一发。", 
            "秋声秋气萧萧，沧洲沧海迢迢。", 
            "身在清寒世界，如今休去登高。"
        ], 
        "title": "清平乐  重九", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "严城一角聚蒲牢，杯酒说前朝。", 
            "重来无限笙歌地，对西山、红叶萧萧。", 
            "抛尽千盘珠泪，能酬几寸鲛绡。", 
            "凭将老柳曳新条，尘外织孤巢。", 
            "与君都在秋声里，细听来、中有春潮。", 
            "守护一支残梦，消磨半日清箫。"
        ], 
        "title": "风入松  拾梦斋听箫燕饮", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "小楼花信何须念，已开入、吟边酒畔。", 
            "半瓶春色表乾坤，顾盼，引东风，上玉案。", 
            "芳菲伴，情深梦浅。", 
            "且同守、红箫翠管。", 
            "也知人物有凋零，怎劝，一声声，一片片。"
        ], 
        "title": "杏花天影  辛卯小寒食拾梦斋雅集，余供杏花二枝佐觞", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "春城一角，容得心帆泊。", 
            "扫叶深庭梅尽落。", 
            "剩有闲情几曲，人外鸥边认丘壑。", 
            "算今昨，因缘卜红萼。", 
            "更料理，旧哀乐。", 
            "问东风肯与重梳略。", 
            "莫忘明朝，早携樽俎，先与桃花预约。"
        ], 
        "title": "淡黄柳  辛卯上巳清明，素涛阁茗坐论词", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "刻意安排瑶席，饯了青春末日。", 
            "从此不伤春，也无因。", 
            "今日为谁相送，明日为谁珍重。", 
            "莫道有重逢，怕东风。"
        ], 
        "title": "昭君怨  三月晦日送春，依依拈此调同赋", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "徘徊幽径里，寂寂有鸣泉。", 
            "心共山水绿，坐忘秋风寒。"
        ], 
        "title": "五古", 
        "type": "古风", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "桃源旧盟在，春风几时来？", 
            "未见春风面，桃花如何开？"
        ], 
        "title": "五古", 
        "type": "古风", 
        "yun": "灰"
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "郁郁园中树，花开落满庭。", 
            "相思能采撷，盈手赠卿卿。"
        ], 
        "title": "相思树", 
        "type": "绝句", 
        "yun": null
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "迷茫烟水里，谁为我操琴。", 
            "无语诸峰秀，青波抚妙音。"
        ], 
        "title": "如琴湖二首 其一", 
        "type": "绝句", 
        "yun": "侵"
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "横波抚古琴，一曲醉深林。", 
            "湖水悠然绿，何人鉴素心。"
        ], 
        "title": "如琴湖二首 其二", 
        "type": "绝句", 
        "yun": "侵"
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "晚霞明暮色，残藕送余芬。", 
            "黄叶秋风劲，商声不忍闻。"
        ], 
        "title": "黄昏散步", 
        "type": "绝句", 
        "yun": "文"
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "照影秋波里，粼粼入远空。", 
            "眸凝松竹翠，心与片云同。"
        ], 
        "title": "无题", 
        "type": "绝句", 
        "yun": "东"
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "山中松塔落，开合预阴晴。", 
            "雀跃娇儿乐，山山笑语盈。"
        ], 
        "title": "山中", 
        "type": "绝句", 
        "yun": "庚"
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "素手裁红纸，凝神写妙联。", 
            "墨香生陋室，清趣入新年。"
        ], 
        "title": "写春联", 
        "type": "绝句", 
        "yun": "先"
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "众里寻他遍，相思又一年。", 
            "何人听夜雨，点滴是缠绵。"
        ], 
        "title": "岁未无眠听雨感怀", 
        "type": "绝句", 
        "yun": "先"
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "一曲清风笛，拳拳稚子心。", 
            "寒鸦知反哺，新笋固情深。"
        ], 
        "title": "梅下听娇儿弄笛", 
        "type": "绝句", 
        "yun": "侵"
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "长夜人无寐，心中自有愁。", 
            "小窗知我意，呼得一轮秋。"
        ], 
        "title": "绝句二首 其一", 
        "type": "绝句", 
        "yun": "尤"
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "愁来挥不去，裹卷付清风。", 
            "万里迷归路，江南暂勿通。"
        ], 
        "title": "绝句二首 其二", 
        "type": "绝句", 
        "yun": "东"
    }, 
    {
        "author": "顾敏燕", 
        "era": "当代", 
        "subtype": "五言绝句", 
        "text": [
            "莫名愁又起，收拾入新诗。", 
            "寄与东风晓，来年芳草知。"
        ], 
        "title": "无题", 
        "type": "绝句", 
        "yun": "支"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "蛱蝶飞飞风瑟瑟，星星点点蕊含香。", 
            "暂凭幽菊传芳信，情共秋风一样长。"
        ], 
        "title": "秋日独步小园", 
        "type": "绝句", 
        "yun": "阳"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "心中画意早成形，笔底春风触处生。", 
            "一朵嫣红含晓露，花开不问已三更。"
        ], 
        "title": "和如壹", 
        "type": "绝句", 
        "yun": "庚"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "繁华遮眼皆虚设，淡看人间未了情。", 
            "闹市尘沙花朵暗，荒郊野旷色晶莹。"
        ], 
        "title": "野梅（2007年2月）", 
        "type": "绝句", 
        "yun": "庚"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "绿藤罗帐清风枕，小憩花间觅自由。", 
            "蛱蝶纷纷飞入梦，不知哪个是庄周？"
        ], 
        "title": "小憩花间戏作", 
        "type": "绝句", 
        "yun": "尤"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "何意来时是别时，梅花今又误佳期。", 
            "寒庭孑立香侵骨，不问春风为底迟。"
        ], 
        "title": "无题", 
        "type": "绝句", 
        "yun": "支"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "微雨斜风过曲桥，莲池绿暗水波摇。", 
            "红鳞未有金钩事，戏罢秋纹戏柳条。"
        ], 
        "title": "赵园观鲤", 
        "type": "绝句", 
        "yun": "萧"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "效蚕效蝶效梅花，手把紫砂闲问茶。", 
            "春色一壶人淡远，谁同青涩共韶华。"
        ], 
        "title": "无题", 
        "type": "绝句", 
        "yun": "麻"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "名士风流何处觅，相思树下剩相思。", 
            "庭前旧物谁为主？雪里寒梅我赋诗。"
        ], 
        "title": "虞山怀古二首 曾园 其一", 
        "type": "绝句", 
        "yun": "支"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "楼外鸣禽催暮色，园中骚客起伤悲。", 
            "千年文字今来读，逝者如斯不可追。"
        ], 
        "title": "虞山怀古二首 曾园 其二", 
        "type": "绝句", 
        "yun": "支"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "无眠夜半犹听雨，最忆东风陌上行。", 
            "杨柳枝头初泛绿，桃花雨细会多情。"
        ], 
        "title": "雨夜遣怀", 
        "type": "绝句", 
        "yun": "庚"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "今生难改湖山爱，微雨何妨步履轻。", 
            "转眼眸凝皆是绿，俯身花嗅未知名。"
        ], 
        "title": "微雨与友游顾山", 
        "type": "绝句", 
        "yun": "庚"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "凭空不见雁飞高，足踏羲和又几遭。", 
            "万里长风鼓双翼，一鞭天马过临洮。"
        ], 
        "title": "黄昏数往返于临潼临洮间，云端口号", 
        "type": "绝句", 
        "yun": "豪"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "无星无月亦无灯，无影无痕无一声。", 
            "只有心光恒耿耿，明明灭灭是诗情。"
        ], 
        "title": "二零零九年元旦都门大雪，昧爽独步", 
        "type": "绝句", 
        "yun": "庚"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "长空命驾彩云飞，手把秦时明月归。", 
            "此日剡溪舟上客，两京同看一斜晖。"
        ], 
        "title": "己丑立冬后一日诸子京华雅集，邀共夜饮，予登机径往，黎明醉归长安，用词韵 其一 宇时力邀，且有候驾之语，口占以报", 
        "type": "绝句", 
        "yun": "微"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "百万明星列九垓，中天万象尽诗材。", 
            "此行不负流霞酿，抱得汉宫秋月来。"
        ], 
        "title": "己丑立冬后一日诸子京华雅集，邀共夜饮，予登机径往，黎明醉归长安，用词韵 其二 机上寄诸友", 
        "type": "绝句", 
        "yun": "灰"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "衣上京华雨未乾，乐游原上对南山。", 
            "已将粒粒相思种，撒向咸阳古道边。"
        ], 
        "title": "己丑立冬后一日诸子京华雅集，邀共夜饮，予登机径往，黎明醉归长安，用词韵 其三 飞回西安", 
        "type": "绝句", 
        "yun": null
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "随人千里去而还，盛满相思白玉盘。", 
            "此是未央前殿月，劝君今夕定神看。"
        ], 
        "title": "己丑立冬后一日诸子京华雅集，邀共夜饮，予登机径往，黎明醉归长安，用词韵 其四 对月独酌", 
        "type": "绝句", 
        "yun": "寒"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "清时滋味只难言，我亦驱车上古原。", 
            "休向昭陵西北望，黄昏不是旧黄昏。"
        ], 
        "title": "乐游原晚眺，同启宇、仁德二君", 
        "type": "绝句", 
        "yun": "元"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "庄子鲲鹏列子风，送人重到蜀天空。", 
            "少年梦想中年悟，写在青冥万里中。"
        ], 
        "title": "庚寅初春锦城诗会 其二 机上有感", 
        "type": "绝句", 
        "yun": "东"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "九眼桥西万里桥，几回遥望在重霄。", 
            "苍茫二十三年后，来看桥边旧柳条。"
        ], 
        "title": "庚寅初春锦城诗会 其三 飞至成都", 
        "type": "绝句", 
        "yun": "萧"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "恨无一计驻芳辰，每为名花苦费神。", 
            "愿与红妆同睡去，浮生添得一宵春。"
        ], 
        "title": "庚寅初春锦城诗会 其四 青羊宫看海棠", 
        "type": "绝句", 
        "yun": "真"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "千里殷勤为探看，玉容依旧我中年。", 
            "对花对酒须沉醉，来岁卿非属我怜。"
        ], 
        "title": "庚寅初春锦城诗会 其五 新津县梨花沟看梨花", 
        "type": "绝句", 
        "yun": "先"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "三千佳丽尽吾俅，论美端应素面尤。", 
            "我愿葬身香雪海，明朝自拜万花侯。"
        ], 
        "title": "庚寅初春锦城诗会 其六 对梨花作", 
        "type": "绝句", 
        "yun": "尤"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "地尽黄河一线涯，插天西北有莲花。", 
            "何当长剑斩河汉，濯足苍溟笑女娲。"
        ], 
        "title": "登西岳北峰绝顶", 
        "type": "绝句", 
        "yun": "麻"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "为花沉醉几时醒，一见红妆眼便青。", 
            "千里凭君传问候，将诗读与海棠听。"
        ], 
        "title": "庚寅初春锦城诗会 其一", 
        "type": "绝句", 
        "yun": "青"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "浓阴败蕊想春婆，迟惜良辰可奈何。", 
            "一自檀郎归去后，看花人比海棠多。"
        ], 
        "title": "庚寅初春锦城诗会 其二", 
        "type": "绝句", 
        "yun": "歌"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "又向落花深处行，细推物理本难平。", 
            "飘零都在群芳谱，却放杨花去再生。"
        ], 
        "title": "春日偕和轩游杜曲樊川", 
        "type": "绝句", 
        "yun": "庚"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "北去青春作伴归，东风为我序芳菲。", 
            "此行辛苦诗人眼，看了桃花第五回。"
        ], 
        "title": "庚寅岁自南徂北逐春，二月发轫，三月既望至京，西山黄叶村看桃花", 
        "type": "绝句", 
        "yun": null
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "菱湖芦荡鹭成行，指引诗人动远航。", 
            "他日清风明月夜，小舟摇曳入西塘。"
        ], 
        "title": "有约西塘", 
        "type": "绝句", 
        "yun": "阳"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "秋水云端岂偶然，迢迢河汉溯洄间。", 
            "此身幸有双飞翼，载得相思到九天。"
        ], 
        "title": "云中口号三首 其一", 
        "type": "绝句", 
        "yun": null
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "背倚双星思愀然，频来天上与人间。", 
            "锦儿若爱星空好，送汝心中一片天。"
        ], 
        "title": "云中口号三首 其二", 
        "type": "绝句", 
        "yun": null
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "双手摘星三两颗，半生抱月五千回。", 
            "料应爱作空中语，不是人间锦绣堆。"
        ], 
        "title": "云中口号三首 其三", 
        "type": "绝句", 
        "yun": "灰"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "听雨无眠意味长，人生一夜即沧桑。", 
            "白云妒我幽人兴，数朵浓浓涌进窗。"
        ], 
        "title": "晨霁", 
        "type": "绝句", 
        "yun": null
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "小西湖上绝微尘，净出诗魂与画魂。", 
            "十亩荷塘人不到，凌波阁上别开樽。"
        ], 
        "title": "枫泾小瀛洲水榭燕饮", 
        "type": "绝句", 
        "yun": "元"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "桥边柳下小楼低，半日荷香尚在衣。", 
            "好是轻风微雨后，三重灯影画枫溪。"
        ], 
        "title": "枫泾三桥清风阁与青云小红茗话观灯", 
        "type": "绝句", 
        "yun": null
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "一带江乡即画图，水芹春嫩好携壶。", 
            "逗人不独金银鲫，爱出高荷看雨湖。"
        ], 
        "title": "蕲春雨湖", 
        "type": "绝句", 
        "yun": "虞"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "使君何事立暝途，陌上城南迹已无。", 
            "不是罗敷能媚客，人生难免有踟蹰。"
        ], 
        "title": "晚过罗敷采桑处", 
        "type": "绝句", 
        "yun": "虞"
    }, 
    {
        "author": "魏新河", 
        "era": "当代", 
        "subtype": "七言绝句", 
        "text": [
            "三千年外水潺湲，凝望河洲不可言。", 
            "试向蒹葭深处去，王雎声里入诗源。"
        ], 
        "title": "洽川关雎旧址", 
        "type": "绝句", 
        "yun": "元"
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "不解供庖具客餐，不将驰逐博欢颜。", 
            "应门端的胜雏鬟。", 
            "晓趁晴曦眠画榻，夜随明月伴经坛。", 
            "几曾云路羡刘安。"
        ], 
        "title": "浣溪沙 妙师家小犬狮儿", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "烟尘销岁月，又弹指、几沧桑，怅垂老幽栖，纵无从隐，何忍言狂。", 
            "盈囊零笺断句，便不教追忆也难忘。", 
            "往事西风一梦，惊心欲唱迷阳。", 
            "茫茫，甚处是吾乡，休更话行藏。", 
            "念此日扁舟，匆匆归去，却似投荒。", 
            "吟觞有谁共举，渺长堤无复旧垂杨。", 
            "莫问重来消息，相逢祗恁凄凉。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "匝地烟尘岁月赊，青灯如梦鬓将华。", 
            "伤葵陈恨经秋切，倚竹清愁向晚加。", 
            "深夜雨，五更笳。", 
            "飘零原不异天涯。", 
            "江城几日西风紧，霜染枫林叶似花。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "不说当前去与来，不将繁梦扰幽怀。", 
            "偶因鸟语迟收果，常惜苔痕懒下阶。", 
            "环堵室，住为佳，也知门外即天涯。", 
            "海棠莫怨霜寒重，犹有梅花雪里开。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "夜堂静，霜明露槛，砌响风叶。", 
            "哀柝敲寒未歇，残灯弄影欲灭。", 
            "又肠断伶俜窥户月，似琼匣、鸾镜初缺。", 
            "漫屈指浮沈廿年事。", 
            "幽怀万千迭。", 
            "凄绝，此情更向谁说。", 
            "剩倚竹清愁飘蓬感，惘惘难自决。", 
            "知泪也无多，和恨偏咽。", 
            "倦魂暗结。", 
            "寻旧吟，却化西园枯蝶。", 
            "的皪钗莲珊瑚玦，繁华散、幻尘尽撇。", 
            "逝波促、行人归意切。", 
            "听长漏，一刻三冬。", 
            "怎怨得，朝来两鬓飞轻雪。"
        ], 
        "title": "浪淘沙慢", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "莫谓拈毫偏写恨，聪明原是愁根。", 
            "簪花小字见丰神。", 
            "彩云惊逝影，明月證前身。", 
            "私语长生多少愿，想知泡幻非真。", 
            "沧桑弹指等微尘。", 
            "不书连理句，怕种未来因。"
        ], 
        "title": "临江仙 题甘萧夫人中秋书长恨歌遗墨", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "未来似水流，过去如流水。", 
            "何处问当前，浩浩无时已。", 
            "偶因过隙光，幻出浮沤迷。", 
            "空有两俱非，谁会拈花意。"
        ], 
        "title": "生查子 自题拈花小影", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "识海奔流，数不尽、逝波千叠。", 
            "却幻作、浮光泡影，更相生灭。", 
            "四大无常成假我，六尘永缚迷真月。", 
            "谢吾师一喝洞无明，汤融雪。", 
            "慈悲愿，莲花舌。", 
            "如如偈，深深说。", 
            "信缤纷华雨，人天俱悦。", 
            "妙性本来无所得，明珠自有何须乞。", 
            "愿众生同解妙圆音，波罗蜜。"
        ], 
        "title": "满江红", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "乡梦迷离，恼人偏是秋宵短。", 
            "新愁依约月初三，清影看看展。", 
            "閒了鸾笺象管，任消磨，药炉茗盏。", 
            "隽游难再，往事空惊，西风萍散。", 
            "一水盈盈，故园回首天涯远。", 
            "旅魂销尽莫登楼，瀛海烟尘满。", 
            "隔院笙歌缓缓，扰归心，凄吟欲断。", 
            "倦怀谁诉，万里云罗，凉天无雁。"
        ], 
        "title": "烛影摇红 辛巳秋怀味琴", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "寂寞危楼夜已阑，峭风吹户画帘单。", 
            "倦来渐觉双眸涩，坐久浑忘十指寒。", 
            "香欲烬，漏初残，劳生才得一些閒。", 
            "吟囊几叶飘蓬史，展向灯前作梦看。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "三五团圞月，底事爱今宵。", 
            "一年秋已过半，隙影渺难招。", 
            "独向层岩绝顶，极目明波万顷，幽赏兴偏豪。", 
            "块磊久消尽，浊酒不须浇。", 
            "灿星佩，披凉雾，荡冰绡。", 
            "羽衣舞罢瑶阙，碧海夜迢迢。", 
            "欲觅仙音何处，侧耳严城更鼓，隐隐已三敲。", 
            "振袂天风冷，玉宇望非遥。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "梦稳何愁行路难，时危转觉醉乡安。", 
            "蔫昙岂与花争色，轻絮偏同雪比寒。", 
            "情落莫，态阑珊。", 
            "明珠早似泪珠残。", 
            "牵萝补屋年来惯，不向西风怨袖单。"
        ], 
        "title": "鹧鸪天 得髯公书感赋", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "霜意催砧，萸香恋袂，倦吟人在沧州。", 
            "梦冷东篱，那堪重省清游。", 
            "近来身似庭前树，感西风一例惊秋。", 
            "听沈浮，不说飘零，祗算淹留。", 
            "明年此日知何处，问夕阳无语，衰柳含愁。", 
            "匝地风波，几番误了扁舟。", 
            "莼丝已共江烽老，甚人前犹道归休。", 
            "恨悠悠，手把黄花，独上层楼。"
        ], 
        "title": "高阳台 九日感赋", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "缘尽一身轻，转荒烟、去住无凭。", 
            "繁阴已是朝云散，翩翩一霎，萧萧一霎，有甚閒情。", 
            "纵不上青冥。", 
            "又何心、浪作秋声。", 
            "便教从此随波逝，风吹不著，霜欺不著，也胜飘零。"
        ], 
        "title": "摊破南乡子 落叶", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "十里青芜黯白门，几番烟雨酿愁痕。", 
            "因风弱絮抛家惯，拂水长条照影频。", 
            "乡梦断，海云昏，夕阳无语暗销魂。", 
            "春光骀荡秋光促，摇落难分怨与恩。"
        ], 
        "title": "鹧鸪天 柳枝词和忍寒", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "渺天涯，正关河秋老，霜信到蒹葭。", 
            "掠水横斜，临风断续，残梦时绕平沙。", 
            "尽消受、菰青露冷，背落日、分影别昏鸦。", 
            "永夜孤怀，伴砧随月，凄迸哀笳。", 
            "江上偶逢边侣，问前经游处，是也非耶。", 
            "迷垒云黄。", 
            "垂烟黍熟，清景犹忆些些。", 
            "漫惆怅、衡阳望杳，怕潇湘、归去已无家。", 
            "寂寞荒江岁晚，还倚芦花。"
        ], 
        "title": "一萼红 芦雁", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "倦羽重来，人世改、江山依旧。", 
            "曲阑外，徘徊小立，泪侵双袖。", 
            "此是年时游赏地，新声共按词如绣。", 
            "甚而今、孤旅倚斜阳，空回首。", 
            "花自落，春还又。", 
            "时不再，欢何有。", 
            "剩殷忧似影，相随相守。", 
            "爇茧成灰心自槁，纫兰为佩芳难久。", 
            "绕层台，一息几回肠，黄昏候。"
        ], 
        "title": "满江红", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "绛娥催转瑶京，绿阴渐掩东风路。", 
            "仙衣弄影，朱颜酝泪，芳华愁数。", 
            "橘囿云生，锦江波暖，故园何处。", 
            "对残更冷月，青林梦渺，家山恨，凭谁诉。", 
            "回首江南春暮。", 
            "涴轻尘、几番风雨。", 
            "啼红怨粉，凄凉都幻，飘零萍絮。", 
            "爇茧情疏，寻柯境杳，旧游难溯。", 
            "谢丹青点染，香痕悄罨，付齐纨素。"
        ], 
        "title": "水龙吟 题杜鹃蝴蝶团扇", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "悲落叶，叶落怎回春。", 
            "纵使成阴非旧叶，何曾转绿向春人。", 
            "魂断碧痕新。"
        ], 
        "title": "梦江南二首 落叶和忍寒用翁山均 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "悲落叶，叶落与秋期。", 
            "愿逐荒烟归逝水，不因残照恋高枝。", 
            "去去且休迟。"
        ], 
        "title": "梦江南二首 落叶和忍寒用翁山均 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "抚卷增凄切，甚当时残山剩水，竟多高节。", 
            "渺渺蘋花无限意，长共寒潮呜咽。", 
            "算今古，伤心一辙。", 
            "搔首几回将天问，问神州何日烟尘歇。", 
            "天不语，乱云迭。", 
            "未酬素抱空存舌。", 
            "更那堪苍茫离黍，斜阳似血。", 
            "惟有君家壶中世，销尽泉香酒冽。", 
            "再休道沧桑坐阅。", 
            "好展平生医国手，把孱夫旧恨从头雪。", 
            "金瓯举，满于月。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "同骑大鹏背，万里向南溟。", 
            "短几开天席，长歌叩帝扃。", 
            "相亲千古月，互饮一杯星。", 
            "君看银河岸，鸿蒙隔我青。"
        ], 
        "title": "空中对饮，同陇上耕夫", 
        "type": "律诗", 
        "yun": "青"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "山风清不已，山月朗无终。", 
            "一绿通吴楚，千流变徵宫。", 
            "林深诗思俊，云异画图工。", 
            "造化应无意，时时与我同。"
        ], 
        "title": "蕲春太平山庄", 
        "type": "律诗", 
        "yun": "东"
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "不是骑鱼客，乘风到北溟。", 
            "凭空听万古，永夜倚孤亭。", 
            "大化都无迹，洪荒此现形。", 
            "隔栏问沧海，有过几枯荣。"
        ], 
        "title": "兴城老龙湾听夜潮", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "忽然凌木末，倏尔在溪湄。", 
            "云起前途断，峰回进向迷。", 
            "入深如接古，去久已违时。", 
            "足下沉残日，千山渐失仪。"
        ], 
        "title": "自题山行图", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "三十年来我，因公尽信书。", 
            "龙门占卧虎，汉室用良狐。", 
            "松柏千秋客，河山一冢孤。", 
            "自通今古变，冷眼看舆图。"
        ], 
        "title": "拜太史公祠墓", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "五言律诗", 
        "text": [
            "一卷生空翠，虚堂满白云。", 
            "丹青多古意，宾客会奇文。", 
            "暝色随流远，希声在壑闻。", 
            "今朝洗心眼，兴观自不群。"
        ], 
        "title": "乐耕堂观藏画", 
        "type": "律诗", 
        "yun": "文"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "银槎直放刺云空，眼底群山尽赴东。", 
            "一线黄河开禹域，四围白日走天风。", 
            "情移十丈红尘外，身在五陵佳气中。", 
            "为是三唐形胜地，云端得句自然工。"
        ], 
        "title": "关中飞行", 
        "type": "律诗", 
        "yun": "东"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "相送长街待去车，将离未识尚咿呀。", 
            "膝前泥我明眸切，背后怜伊小步斜。", 
            "灯火如流宵市闹，星河欲转淡云遮。", 
            "遥知归路秋天黑，阿母相携哭到家。"
        ], 
        "title": "甲戌仲秋以病住院，内子携佩儿来探视，留三日，送归二首 其一", 
        "type": "律诗", 
        "yun": "麻"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "偃蹇尘中事有因，家庭新觉重交亲。", 
            "微言荆内惭相怒，小过娇儿悔即嗔。", 
            "尽力无能扶棣萼，用心有泪报萱椿。", 
            "十年老尽江郎笔，头绪如丝写不真。"
        ], 
        "title": "甲戌仲秋以病住院，内子携佩儿来探视，留三日，送归二首 其二", 
        "type": "律诗", 
        "yun": "真"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "伤心爱恨似干戈，镜里青丝半已皤。", 
            "世上谁能填恨海，人间亦自有银河。", 
            "愁缘情重较人苦，身以飞高得月多。", 
            "也解黄粱终是梦，更从梦里觅南柯。"
        ], 
        "title": "丁丑迎春曲步凡翁韵 其一", 
        "type": "律诗", 
        "yun": "歌"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "如涌诗情剩几分，残香馀味岂堪闻。", 
            "飘摇身似辞枝叶，落寞心如死水纹。", 
            "独有孤怀酬暮雪，断无绮思到朝云。", 
            "十年我被不群误，莫更斤斤思不群。"
        ], 
        "title": "丁丑迎春曲步凡翁韵 其二", 
        "type": "律诗", 
        "yun": "文"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "莫更伤麟怨道穷，行看凤集碧梧桐。", 
            "新风初在形成日，大业还须创造功。", 
            "合力涓埃成海岳，同心造化废时空。", 
            "永铭诗是吾家事，归课娇儿诵国风。"
        ], 
        "title": "首届青春诗会赋似诸诗友", 
        "type": "律诗", 
        "yun": "东"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "我同草木预先知，出土微声听院墀。", 
            "欲说还休还欲说，难辞愈罢愈难辞。", 
            "尽删作者前头意，来和迎春最后诗。", 
            "总为心高难落笔，一篇吟到送春时。"
        ], 
        "title": "戊寅迎春曲步凡翁韵 其一", 
        "type": "律诗", 
        "yun": "支"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "春光误入小茅庐，也感天公不我疏。", 
            "转觉好诗因接物，为生新意遍翻书。", 
            "覆函每误期迟后，得句恒忘梦醒初。", 
            "一事输人无奈甚，少年偏爱赋閒居。"
        ], 
        "title": "戊寅迎春曲步凡翁韵 其二", 
        "type": "律诗", 
        "yun": "鱼"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "多病多年药物亲，浮生渺小等微尘。", 
            "心房久作千丝网，腹笥真成一字珍。", 
            "往事重温难辨昨，旧书百读尚如新。", 
            "健忘到此轻诸佛，独礼钧天记忆神。"
        ], 
        "title": "戊寅迎春曲步凡翁韵 其三", 
        "type": "律诗", 
        "yun": "真"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "郊陌遥看草色添，评诗恕己律人严。", 
            "意兼美刺多招怨，体杂刚柔易失廉。", 
            "久药成篇诗亦病，泥人说梦客应嫌。", 
            "春宵把卷修来福，况有嫦娥侍画帘。"
        ], 
        "title": "戊寅迎春曲步凡翁韵 其四", 
        "type": "律诗", 
        "yun": "盐"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "生涯泛宅抑浮家，斟酌星辰不用赊。", 
            "朋友日边红杏蕊，交亲天上碧桃花。", 
            "眼前海日一轮近，足下齐烟九点遐。", 
            "得句真成高格调，几回彩笔割云霞。"
        ], 
        "title": "戊寅迎春曲步凡翁韵 其五", 
        "type": "律诗", 
        "yun": "麻"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "事事难忘事事忘，犹堪觅句答春光。", 
            "弃人岁月杂忧喜，多病身躯盼吉祥。", 
            "草脚遥浮一分绿，柳腰匀下几丝黄。", 
            "小桃无恙今重见，十二年来各健康。"
        ], 
        "title": "己卯迎春曲步凡翁韵 其一", 
        "type": "律诗", 
        "yun": "阳"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "先花早起后花眠，不辨春来第几天。", 
            "检梦全无新页码，汲心半涸旧情泉。", 
            "静言悔过虔思往，长坐怀人当过年。", 
            "可恨俗缘消不尽，沧浪望断五湖船。"
        ], 
        "title": "己卯迎春曲步凡翁韵 其二", 
        "type": "律诗", 
        "yun": "先"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "咸阳一望足堪叹，柳色蒙蒙覆水澜。", 
            "与细君谋稻粱苦，为娇儿做马牛难。", 
            "时因作业矫情怒，偶寡言欢作病看。", 
            "久课佛前香一炷，平安祈祷履温寒。"
        ], 
        "title": "己卯迎春曲步凡翁韵 其三", 
        "type": "律诗", 
        "yun": "寒"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "千树梨花弄雪时，春风久废故人思。", 
            "还巢鸟雀为卿伴，出岫云烟是我师。", 
            "万首有缘兼有份，中年无泪亦无诗。", 
            "从今早作平凡计，春草萋萋负谢池。"
        ], 
        "title": "己卯迎春曲步凡翁韵 其四", 
        "type": "律诗", 
        "yun": "支"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "又是青春一度深，看花人独立楼阴。", 
            "无穷无可留连日，曾几曾经向往忱。", 
            "忽忆不全尝做梦，据怜犹有未灰心。", 
            "树头也不知名鸟，漫向风前斗好音。"
        ], 
        "title": "己卯迎春曲步凡翁韵 其五", 
        "type": "律诗", 
        "yun": "侵"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "锦绣年华一旦抛，渐从涉世解人嘲。", 
            "惜阴乏术平凡过，得句无题仔细敲。", 
            "愿向群山求画法，更从双燕学营巢。", 
            "风云过眼春潮涌，万紫千红漫混淆。"
        ], 
        "title": "己卯迎春曲步凡翁韵 其六", 
        "type": "律诗", 
        "yun": "肴"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "清宵风露故飞飞，摇落园林有所思。", 
            "花近中秋菊为主，月过今夕影都卑。", 
            "第三年自长安住，最小伊从此路归。", 
            "曾立梧桐容易老，萧疏犹洒旧光辉。"
        ], 
        "title": "乙酉中秋", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "再见西风两眼昏，同车曾到渼陂村。", 
            "秋山红带新春影，老柳青馀旧梦痕。", 
            "双滴能忘他日泪，半捐还忆那时恩。", 
            "顽躯来岁应犹健，准备西风过我门。"
        ], 
        "title": "秋怀", 
        "type": "律诗", 
        "yun": "元"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "新种垂杨会挽衣，夜深常赖送人归。", 
            "春全盛日花全谢，月最明时星最稀。", 
            "岂有南华二章悔，先期北斗九垓飞。", 
            "不成四十年来悟，慎勿吟诗与世违。"
        ], 
        "title": "丁亥六月既望芙蓉园雅集用杜曲江韵", 
        "type": "律诗", 
        "yun": "微"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "双开老眼望神州，谁倚东南涕泪流。", 
            "一角湖山容我坐，几人杖履与公游。", 
            "霸才须待风雷降，生气固非文字谋。", 
            "不是烹鲜医国手，先生合拜万梅侯。"
        ], 
        "title": "丁亥至日谒杭州龚自珍纪念馆即用其咏史韵", 
        "type": "律诗", 
        "yun": "尤"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "未有平生半面缘，临屏已把誓言删。", 
            "忍来青梗石生草，肯信蓝田玉化烟。", 
            "君意追随无影水，我心漂泊忘情天。", 
            "愿为息壤留精卫，不信沧溟不可填。"
        ], 
        "title": "未有", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "独客长安觉月遥，例无佳句答今宵。", 
            "千秋怅望余双眼，几种相思打一包。", 
            "月有行云堪自蔽，情非仗酒不能豪。", 
            "莫嗟人世无佳节，须信中秋属我曹。"
        ], 
        "title": "庚寅中秋用逸明诗家韵", 
        "type": "律诗", 
        "yun": null
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "自是人间有不平，尽余时日忏吾生。", 
            "守恒星有来朝现，忍缺月经今夕明。", 
            "再世相逢能恕我，万难兼顾只辜卿。", 
            "请看无尽沣河水，不抵七年双泪倾。"
        ], 
        "title": "无题", 
        "type": "律诗", 
        "yun": "庚"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "身在长安阅客频，这番别意过于真。", 
            "情如草色遥方觉，人似歌声忆更亲。", 
            "枝幸得同花后果，根何能择蕊前因。", 
            "事非人力非天力，多恐如来眉也颦。"
        ], 
        "title": "七月三十一日夜作 其一", 
        "type": "律诗", 
        "yun": "真"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "逐月追云到海涯，有情天降散余花。", 
            "沉卿弱水千寻底，赎我恒河一粒沙。", 
            "月为何人圆后隐，星非昨夜坠时佳。", 
            "前途无量人生短，放下行囊便到家。"
        ], 
        "title": "七月三十一日夜作 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "洒家今年七十七，何年何月拿起笔？", 
            "驰骤文坛五十年，晚曾寒蝉早辟历。", 
            "鲁迅坟前稿件烧，世传痛打张春桥。", 
            "暮色苍茫看未准，道是打死一切妖。", 
            "恨天无把地无环，扛天提地有何难。", 
            "今世想无郑屠了，叹惜垂老剩三拳。"
        ], 
        "title": "萧军创作五十周年纪念会因病未赴奉一诗", 
        "type": "古风", 
        "yun": null
    }, 
    {
        "author": "聂绀弩", 
        "era": "当代", 
        "subtype": null, 
        "text": [
            "精神界人非骄子，沦落坎坷以忧死。", 
            "千万字文万首诗，得问世者能有几。", 
            "死无青绳为吊客，尸藏太平冰箱里。", 
            "心胸肝胆齐坚冰，从此天风呼不起。", 
            "昨梦君立海边山，苍苍者天茫茫水。"
        ], 
        "title": "吊胡风", 
        "type": "古风", 
        "yun": "纸"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "鲁迅文章天下知，狂人日记起沉思。", 
            "偶于深夜瞒星斗，自乐微吟几首诗。"
        ], 
        "title": "为鲁迅先生百岁诞辰而歌之题歇脚庵抄鲁迅长卷三首 其一", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "岂有豪情似旧时，翻山夜访鲁翁诗。", 
            "大风欺烛难书写，信笔纵横满纸缁。"
        ], 
        "title": "为鲁迅先生百岁诞辰而歌之题歇脚庵抄鲁迅长卷三首 其二", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "四十余年一霎时，先生诗变古人诗。", 
            "无声处早惊雷响，恨少斯翁起咏之。"
        ], 
        "title": "为鲁迅先生百岁诞辰而歌之题歇脚庵抄鲁迅长卷三首 其三", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "一道长虹出险关，旗开得胜虏生还。", 
            "将军何技真神武，美目盼兮万马翻。"
        ], 
        "title": "龙潭虎穴闯不怕，令人羞死黄天霸题韩羽画虹霓关", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "词同荒草隔天渊，马二先生句可颁。", 
            "工部千年前又喻，蓬莱宫阙对南山。"
        ], 
        "title": "谢伯题《北荒草》步韵", 
        "type": "绝句", 
        "yun": "删"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "南山山势近蓬莱，我算南山几颗埃。", 
            "堪笑三流同谢客，诗书双美美庸才。"
        ], 
        "title": "谢三流兄见怀并家因兄作书步见怀韵", 
        "type": "绝句", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "文化城中文化头，一时裙屐竞风流。", 
            "樱都跃马人何在，倩影宜兴画师留。"
        ], 
        "title": "为瘦石兄绘桂林文影题二绝 其一", 
        "type": "绝句", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "三十几年兴与亡，人间正道是沧桑。", 
            "别来无恙诸君子，忆否谁曾共一堂。"
        ], 
        "title": "为瘦石兄绘桂林文影题二绝 其二", 
        "type": "绝句", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "楚馆听书事已忘，晋牢饕粥七年强。", 
            "开图蓦见青山主，如遇故人话故乡。"
        ], 
        "title": "为苗公题傅青主听书图二首 其一", 
        "type": "绝句", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "傅札襟期娓娓详，韩图气势更飞扬。", 
            "我思张画吾斋壁，只把空诗寄与黄。"
        ], 
        "title": "为苗公题傅青主听书图二首 其二", 
        "type": "绝句", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "从来白骨易成精，化作千娇百媚形。", 
            "三十余年三里雾，只消一棒便澄清。"
        ], 
        "title": "为方瑞公题《白骨精》", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "潇湘馆外偶吟风，成竹千竿尽在胸。", 
            "他日大成文与可，此时儿戏七龄童。"
        ], 
        "title": "题韩羽《两将军》题开涛画竹", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "在京多少人憔悴，与子三千年久违。", 
            "读破诗书撑破肚，愁看腹笥炎成灰。"
        ], 
        "title": "挽云彬", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "四十年前玄武湖，樱花如海似东都。", 
            "何人为语汪精卫，此是中华旧版图。"
        ], 
        "title": "为静芳大姐题其尊人所画《玄武湖图》", 
        "type": "绝句", 
        "yun": "虞"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "山高水险路难通，云雨巫山缥缈中。", 
            "神女襄王如尚在，当欣世界古今同。"
        ], 
        "title": "题三峡图", 
        "type": "绝句", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "山外青山楼外楼，人生禁得几拳头。", 
            "崖边报道苏区景，想是反苏错报仇。"
        ], 
        "title": "挽柏山二首 其一", 
        "type": "绝句", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "冯唐易老老彭难，何似当初美孔颜。", 
            "八百岁时一回马，再活八百亦等闲。"
        ], 
        "title": "挽柏山二首 其二", 
        "type": "绝句", 
        "yun": "删"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "倘是高阳旧酒徒，春风池水底干渠。", 
            "江山人物随平骘，一片冰心在玉壶。"
        ], 
        "title": "调史复", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "少日昂头嗔屋矮，中年驼背笑天低。", 
            "江湖水阔吾犹念，桃李无言下自蹊。"
        ], 
        "title": "追念伍禾三首 其一", 
        "type": "绝句", 
        "yun": "齐"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "记忆无端自涨沉，玉壶消得片冰心。", 
            "相携同到琴台哭，你恨无琴我昧音。"
        ], 
        "title": "追念伍禾三首 其二", 
        "type": "绝句", 
        "yun": "侵"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "正道人间海又桑，廿年生死两茫茫。", 
            "何年何月何因死，剩否诗魂恋武昌。"
        ], 
        "title": "追念伍禾三首 其三", 
        "type": "绝句", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "愚弱国民示众材，围观不下百人来。", 
            "何因示众无人晓，嘲弄千言告示牌。"
        ], 
        "title": "题鲁山小说人物 其四 示众", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "轩亭口畔夕阳斜，颈血能教百病差。", 
            "全泄古今天地秘，瑜儿坟上一圈花。"
        ], 
        "title": "题鲁山小说人物 其五 题《药》兼吊秋瑾", 
        "type": "绝句", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "朱衣皂帽戟髯雷，声彻九幽万鬼靡。", 
            "八大山人一张纸，飞橼蘸海画钟馗。"
        ], 
        "title": "题朱正作鲁迅传略", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "钟馗啖鬼事荒唐，我却时思捉鬼尝。", 
            "鬼混人间却不捉，君何能度好端阳。"
        ], 
        "title": "端午节应《团结报》之请作", 
        "type": "绝句", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "挑灯夜读散宜生，愈读愈思愈有情。", 
            "如肯一诗来赠我，春光冉冉万山青。"
        ], 
        "title": "天然以函索诗以函为句答之", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "多文为富更多情，心上英雄纸上兵。", 
            "是泪是花还是血？频揩老眼不分明。"
        ], 
        "title": "读李锐《怀念十篇》", 
        "type": "绝句", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "一部太阳土地人，三头八臂风火轮。", 
            "不知前辈周君子，知否莲花有此身。"
        ], 
        "title": "读刘再复《太阳，土地，人》漫为三绝句 其一", 
        "type": "绝句", 
        "yun": "真"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "日月山川何代无，风流人物古今殊。", 
            "因人俯仰终奴仆，家数自成始丈夫。"
        ], 
        "title": "读刘再复《太阳，土地，人》漫为三绝句 其二", 
        "type": "绝句", 
        "yun": "虞"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "月落乌啼霜满天，一诗张继已千年。", 
            "彩云易散琉璃脆，只有文章最久坚。"
        ], 
        "title": "读刘再复《太阳，土地，人》漫为三绝句 其三", 
        "type": "绝句", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "神游忽到贝加湖，湖上轻呼汉使苏。", 
            "北海今朝飞雪矣，先生当日有裘乎？", 
            "一身胡汉资何力，万古人羊共此图。", 
            "十九年长天下小，问谁曾写五单于。"
        ], 
        "title": "瘦石画苏武牧羊", 
        "type": "律诗", 
        "yun": "虞"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "龙江打水虎林樵，龙虎风云一担挑。", 
            "邈矣双飞梁上燕，苍然一树雪中蕉。", 
            "大风背草穿荒径，细雨推车上小桥。", 
            "老始风流君莫笑，好诗端在夕阳锹。"
        ], 
        "title": "柬周婆", 
        "type": "律诗", 
        "yun": "萧"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "行李一肩强自挑，日光如水水如刀。", 
            "请看天上九头鸟，化作田间三脚猫。", 
            "此后定难窗再铁，何时重以鹊为桥。", 
            "携将冰雪回京去，老了十年为探牢。"
        ], 
        "title": "周婆来探后回京", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "君自舀来仆自挑，燕昭台下雨潇潇。", 
            "高低深浅两双手，香臭稠稀一把瓢。", 
            "白雪阳春同掩鼻，苍蝇盛夏共弯腰。", 
            "澄清天下吾曹事，污秽成坑便肯饶。"
        ], 
        "title": "清厕同枚子二首 其一", 
        "type": "律诗", 
        "yun": "萧"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "何处肥源未共求，风来同冷汗同流。", 
            "天涯二老连三月，茅厕千锹遣百愁。", 
            "手散黄金成粪土，天将大任予曹刘。", 
            "笑他遗臭桓司马，不解红旗是上游。"
        ], 
        "title": "清厕同枚子二首 其二", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "不用镰锄铲镬锹，无须掘割捆抬挑。", 
            "一丘田有几遗穗，五合米需千折腰。", 
            "俯仰雍容君逸少，屈伸艰拙仆曹交。", 
            "才因拾得抬身起，忽见身边又一条。"
        ], 
        "title": "拾穗同祖光 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "乱风吹草草萧萧，卷起沟边穗几条。", 
            "如笑一双天下士，都无十五女儿腰。", 
            "鞠躬金殿三呼起，俯首名山百拜朝。", 
            "寄语完山尹弥勒，尔来休当妇人描。"
        ], 
        "title": "拾穗同祖光 其二", 
        "type": "律诗", 
        "yun": "萧"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "天晴日暖水澌澌，要起高墙好脱坯。", 
            "看我一匡天下土，与君九合塞边泥。", 
            "万方俯首归行列，广厦萦心定作为。", 
            "倘晋文公来讨饭，赏他一块已丰施。"
        ], 
        "title": "脱坯同林义", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "你一镬头我一锹，熊熊篝火照天烧。", 
            "朔风自冷人方热，河底渐低岸更高。", 
            "千古荒原多隐沼，一干神禹战通宵。", 
            "缩将冬夜成俄顷，鬓发须眉雪欲飘。"
        ], 
        "title": "夜战二首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "三山五岳英雄聚，雪地冰天昼夜忙。", 
            "无数红旗飘四外，一堆篝火照中央。", 
            "田横五百乒乓队，孙武三千纺织娘。", 
            "到了沙场齐呐喊，大刀阔斧短长枪。"
        ], 
        "title": "夜战二首 其二", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "成百英雄方夜战，一双老小稍清闲。", 
            "眠于软软茅堆里，暖过熊熊篝火边。", 
            "高士何需刘秀榻，东风不揭少陵椽。", 
            "清晨哨响犹贪睡，伸出头来雪满山。"
        ], 
        "title": "草宿同党沛家", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "凉宵独抱大西瓜，掩草酣眠梦到家。", 
            "十几岁人关党国，八千里路话桑麻。", 
            "当今之事无儿戏，以若所为一二娃。", 
            "上树爬山俱矫健，老夫事事不如他。"
        ], 
        "title": "赠小党", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "长柄大镰四面挥，眼前高草立纷披。", 
            "风云怒叱天山骇。", 
            "敕勒狂歌地母悲。", 
            "整日黄河身上泻，有时芦管口中吹。", 
            "莫言料恐言多败，草为金人缚嘴皮。"
        ], 
        "title": "割草赠莫言", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "如何堆起如何捆，更倩何人送上肩。", 
            "九月罡风吹草死，三山鳖背与天连。", 
            "茅庐自走吾方骇，大野无边尔正便。", 
            "小李中王齐大笑，我将背草一千年。"
        ], 
        "title": "背草赠李泽传王海宸", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "鹤嘴锄同二齿钩，红旗招展气吞牛。", 
            "荒原百战鹿谁手，大喝一声豹子头。", 
            "零下更低三十度，丈夫焉用骕骦裘。", 
            "坚冰冻土皆何物，依照法规不许留。"
        ], 
        "title": "排水赠姚法规", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "终日执柯以伐柯，红松黑桧黄波罗。", 
            "高材见汝胆齐落，矮树逢人肩互摩。", 
            "草木深山谁赏美，栋梁中土岂嫌多。", 
            "投柯四顾漫山雪，今夜家中烤火么。"
        ], 
        "title": "伐木赠李锦波", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "弃被抛裘入老林，一冠一锯一提琴。", 
            "满怀流水高山意，一片苍松翠柏心。", 
            "冬至袄冠争蝶舞，夜深弓锯共龙吟。", 
            "明朝风卷人琴去，墓志滇南董汉芩。"
        ], 
        "title": "伐木赠懂汉芩", 
        "type": "律诗", 
        "yun": "侵"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "千年古树啥人栽，万叠蓬山我辈开。", 
            "斧锯何关天下计，乾坤须有出群材。", 
            "山中鸟语如人语，路上新苔掩旧苔。", 
            "四手一心同一锯，你拉我扯去还来。"
        ], 
        "title": "伐木赠尊棋（并寄尊棋山中）", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "关箱西药半箱书，每到将眠定刮胡。", 
            "下到农场三月半，抢背袋麦百斤余。", 
            "卑棋喜与尊棋遇，苦雨时教甘雨输。", 
            "完达山梅花放了，一枝能寄故人无。"
        ], 
        "title": "寄尊棋山中", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "湖南儿女不知愁，完达山中雪作裘。", 
            "百日皆夸茅屋暖，一冬尽与赤松游。", 
            "大呼乔木迎声倒，小憩新歌信口流。", 
            "痒煞烹调能手技，替人风里煮猴头。"
        ], 
        "title": "伐木赠张先怡", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "冰道银河是耶非，魂存瀑死梦依稀。", 
            "一痕界破千山雪，匹练能裁几件衣。", 
            "屋建瓴高天并泻，撬因地险虎真飞。", 
            "此间尽运降龙木，可战天门百八回。"
        ], 
        "title": "冰道", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "怯问检尺小姑娘，我是何材几立方。", 
            "臂痛凌风擘枝叶，腿酸冲雪送壶觞。", 
            "仰天半晌忽狂笑，向我周身重打量。", 
            "努嘴崖边多节树，弯弯曲曲两人长。"
        ], 
        "title": "崖边", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "九尺曹交尚出头，终身恨未打篮球。", 
            "丈夫白死花岗石，天下苍生风马牛。", 
            "雪满完山高士毕，鹤归华表古城秋。", 
            "送君冠带棺中去，恐尔棺中也自愁。"
        ], 
        "title": "挽毕高士", 
        "type": "律诗", 
        "yun": "尤"
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "看秋山千叠尽霜红，远峰卷云涛。", 
            "有轻舟闲泊，骚人问渡，数曲清箫。", 
            "万象皆来眼底，且待吾挥毫。", 
            "腕下长风起，笑弄江潮。", 
            "最是轻狂年少，更不谙愁味，徒手擒雕。", 
            "纵豪情未减，谁更识天骄？", 
            "借轻舟、风蓬直挂，济苍茫、浪里也消遥。", 
            "澄江碧，众山来入，可共游遨。"
        ], 
        "title": "八声甘州  题袁江先生长卷山水图《秋江吟》（2010年）", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "翠嫩黄瓜，香浓鸡翅，独饮谁家。", 
            "酒过三杯，情生万种，何意轻嗟。", 
            "樽前凋尽韶华，看窗外、黄昏影斜。", 
            "也少人知，也无人问，独自开花。"
        ], 
        "title": "柳梢青 生日感怀 其一", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "梦亦成灰，自斟自饮，已过三杯。", 
            "长夜何长，愁肠恁愁，心事谁猜？", 
            "慈母牵念千回，星星发、年来又栽。", 
            "无意孤鸿，竟成鸥鹭，更似寒梅。"
        ], 
        "title": "柳梢青 生日感怀 其二", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "酒与谁斟，一帘空寂，酒淡情浓。", 
            "扑鼻花香，醉人春景，能解诗心。", 
            "如何夜已深沉，徒萧索、寒凉暗侵。", 
            "苦涩微尝，痴狂不减，爱听琴音。"
        ], 
        "title": "柳梢青 生日感怀 其三", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "满城霜色远山闲，却曾经，几番寒。", 
            "坐晚枫林，人影两孤单。", 
            "楼外重楼灯火烂，谁又把，冷红怜。", 
            "梦中清梦醒时残，月行来，缺还圆。", 
            "叶落听秋，万籁静无言。", 
            "缓踏秋香吟水畔，心似海，自悠然。"
        ], 
        "title": "江城子", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "雪后初晴山色明，身临高处少人行。", 
            "春风心事北风听。", 
            "难得贪杯留醉意，也思借景写深情。", 
            "何如飞雪舞轻盈。"
        ], 
        "title": "浣溪沙 读向东君雪后初晴诗后作", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "眼里虞山，烟雨空灵，更数支修竹娉婷。", 
            "一声问暖，千里融冰。", 
            "念心中景，眸中你，雨中情。", 
            "如烟如雾，如痴如醉，笑行屐处处情生。", 
            "人家十万，碧浪千层。", 
            "爱来时风，坐时雨，别时晴。"
        ], 
        "title": "行香子", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "湖上清风，桥边蛩语，流波一叶花飞。", 
            "轻将梦系，怜子更知谁？", 
            "此岸还归彼岸，长河阔、破浪何时？", 
            "终难遣，星疏夜碧，明月钓相思。", 
            "笛声心事杳，微来秋意，懒写新枝。", 
            "捧个书，那情拂去千丝。", 
            "回首雨烟浓处，卿卿我、流水东西。", 
            "如今问，情为何物？", 
            "欲说却无词。"
        ], 
        "title": "满庭芳 初秋", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "绝尘世外，自芳心纯净。", 
            "何意无端出云岭。", 
            "觅知音、寻遍天上人间，晶莹露，知我此时心境。", 
            "疏花依修叶，顾盼情生，飘逸青丝袖香冷。", 
            "粉黛薄未施，素雅怡然，又谁说，风骚独领。", 
            "都道是、君子美兰花，何处有当初那般清静。"
        ], 
        "title": "洞仙歌  题姑苏云鹤兰花图", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "清凉夜色，更秋心明净。", 
            "鸿羽悠然渡清影。", 
            "又窗前、折桂人望蟾宫，蛩悄语，寒蕊由他香冷。", 
            "屏前春几度，聚散无常，且共流光照银镜。", 
            "镜里看朱颜，可染新霜？", 
            "人情透，渐成佳境。", 
            "只独对、黄花瘦西风，把寂寞来参，见心明性。"
        ], 
        "title": "洞仙歌 秋夜", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "黄犬迎门，清茶待客，乡间今日初来。", 
            "南窗闲话，素语触深怀。", 
            "后院翠蔬亲摘，香稻米、笑逐春腮。", 
            "听啼鸟，河桥岸树，难舍又新栽。", 
            "思沉因独处，桐花仪凤，蕉雨书斋。", 
            "问心上，霜花是否新胎？", 
            "寒夜无人私语，欢乐事、常忆童孩。", 
            "佳期约，伊人心境，辗转有谁猜。"
        ], 
        "title": "满庭芳 乡村归后作", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "竹外梅边，云端梦里，阑珊灯火依稀是。", 
            "东风手暖握冰寒，温柔语对清秋你。", 
            "忧喜谁知，心弦我理，从今不与沙鸥似。", 
            "霜欺莫要叹空枝，百花艳自梅花始。"
        ], 
        "title": "踏莎行 读晦窗诗词感而填词一曲以赠", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "慕窗前翠羽宿双枝，相呼理晨妆。", 
            "又轻烟篆梦，晓帘窥冷，忍把心藏。", 
            "独对东篱开谢，寒暑味炎凉。", 
            "自在飞花舞，和得泥香。", 
            "几日拭寒微雨，便青芽欲探，恁地情长。", 
            "念春风消息，满纸寄疏狂。", 
            "暗消凝、身无彩翼，透灵犀、长夜醉飞觞。", 
            "江南岸、楚腰清瘦，徙倚幽篁。"
        ], 
        "title": "八声甘州 晨起闻听鸟语啁啾相亲，感（2012年2月24日）之", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": null, 
        "text": [
            "数点润芽雨，一缕醒花风。", 
            "绿波凝伫鸿影，天际幻飞龙。", 
            "探海银鳞胜雪，雾里奔来似电，矫首舞青空。", 
            "唤我同归去，长伴水晶宫。", 
            "振云翮，追彩凤，渡轻虹。", 
            "遍游仙苑瑶殿，甘露洗尘容。", 
            "题句香侵云帕，筑室情留红豆，回首雨烟浓。", 
            "啼鸟一声听，犹立小湖东。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "顾敏燕", 
        "era": "当代", 
        "subtype": "五言律诗", 
        "text": [
            "地僻多佳境，寻声入翠微。", 
            "一鞭雄石裂，千载瀑流飞。", 
            "深涧山风劲，青林啼鸟稀。", 
            "斜阳移古木，欲别两依依。"
        ], 
        "title": "访秦坡瀑布（2008年春）", 
        "type": "律诗", 
        "yun": "微"
    }, 
    {
        "author": "顾敏燕", 
        "era": "当代", 
        "subtype": "五言律诗", 
        "text": [
            "西城林壑秀，遥望晓烟青。", 
            "楼阁齐云汉，飞流响画屏。", 
            "游鱼身自在，啼鸟语空灵。", 
            "旧址唯新物，松风不厌听。"
        ], 
        "title": "游西城楼阁", 
        "type": "律诗", 
        "yun": "青"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "人生有恨易悲秋，情到深时方始柔。", 
            "瑟瑟霜风摧木叶，萧萧冷雨暗双眸。", 
            "花残犹记发新萼，月缺曾思觅旧游。", 
            "零落只因还洁去，寸心岂让陷渠沟。"
        ], 
        "title": "与如壹Q聊闻君自比黄叶有感(2006年8月19日)", 
        "type": "律诗", 
        "yun": "尤"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "秋簟生寒寒彻骨，无眠独对半轮秋。", 
            "相思结子风中泣，丹桂噙香雨底愁。", 
            "何日花间携素手，谁人梦里系兰舟。", 
            "残荷红坠莲房老，锦绣华年共水流。"
        ], 
        "title": "无题（2006年9月15日)", 
        "type": "律诗", 
        "yun": "尤"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "奇物通灵何处寻，一朝偶得对君吟。", 
            "温柔生恨潇湘泣，清静无为玉石沉。", 
            "不问春风斜燕子，岂知珠泪瘦痴心。", 
            "尔今不辨红尘路，但见孤轮幽照林。"
        ], 
        "title": "次韵如壹得灵石诗(2006年12月15日)", 
        "type": "律诗", 
        "yun": "侵"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "洗尽铅华骨里馨，莲塘寂寞水风轻。", 
            "湿花微雨邀香榭，滴翠茶芽慕盛名。", 
            "虚廓村居秋藕瘦，水天闲话绿波横。", 
            "曾经得意人归远，此际风流是赤诚。"
        ], 
        "title": "洗尽铅华骨里馨(辘轳体)（2007年8月） 其一", 
        "type": "律诗", 
        "yun": "庚"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "柳风桥畔惊鸿影，洗尽铅华骨里馨。", 
            "秋意微来衫袖薄，新阳初上水天青。", 
            "半塘雪藕花尤盛，数盏香茶语未停。", 
            "离合悲欢皆不管，西风起处淡然听。"
        ], 
        "title": "洗尽铅华骨里馨(辘轳体)（2007年8月） 其二", 
        "type": "律诗", 
        "yun": "青"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "文字风流任人说，胸中丘壑寄丹青。", 
            "呼来风雨笔间趣，洗尽铅华骨里馨。", 
            "残藕几枝香远近，修篁数节性空灵。", 
            "如今谁肯知音惜，玉笛横吹指上听。"
        ], 
        "title": "洗尽铅华骨里馨(辘轳体)（2007年8月） 其三", 
        "type": "律诗", 
        "yun": "青"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "一番寒雨凉初透，昨夜何人转辗听。", 
            "独立小桥秋瑟瑟，勤牵风袖影婷婷。", 
            "飞来白鹭云中雪，洗尽铅华骨里馨。", 
            "迷眼烟尘终静寂，悠然一望远山青。"
        ], 
        "title": "洗尽铅华骨里馨(辘轳体)（2007年8月） 其四", 
        "type": "律诗", 
        "yun": "青"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "心事深深添鬓雪，幽人楼上对霜星。", 
            "写诗未得春风句，走笔难成醉尉形。", 
            "一纸秋声味萧瑟，半规银魄叹零丁。", 
            "此身自比梅花傲，洗尽铅华骨里馨。"
        ], 
        "title": "洗尽铅华骨里馨(辘轳体)（2007年8月） 其五", 
        "type": "律诗", 
        "yun": "青"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "老梅又吐旧时馨，谁折花枝插玉瓶。", 
            "誉美文章称盛事，怀才寒屋伴霜星。", 
            "浮华渐去苍苔厚，山鸟时鸣心境宁。", 
            "蕉尾泉边苦相待，知音未见叹伶俜。"
        ], 
        "title": "读书台（2007年11月）", 
        "type": "律诗", 
        "yun": "青"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "名园寂寂闻啼鸟，手握千钧落纸轻。", 
            "曲径行来修竹瘦，月桥忆起藕花明。", 
            "楼中秋意推窗得，心底柔情走笔生。", 
            "一角清幽几番觅，青眸频顾忘营营。"
        ], 
        "title": "观湛兄帖《庞均教授油画风景写生全记录》有感", 
        "type": "律诗", 
        "yun": "庚"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "纷纷落叶晓风里，几片诗心随水流。", 
            "纵有西风凋碧树，且横玉笛送清愁。", 
            "柳残花老今非昨，月冷心寒春是秋。", 
            "一点微光芳屋暖，谁人夜半更凝眸。"
        ], 
        "title": "深秋感怀", 
        "type": "律诗", 
        "yun": "尤"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "久居人境少情趣，约取东风陌上寻。", 
            "雨落萍中观聚散，鱼翻浪里论浮沉。", 
            "几番草碧春思远，数缕烟青画意深。", 
            "目送归鸿弦静抚，千年一曲为知音。"
        ], 
        "title": "郊野漫游遇雨", 
        "type": "律诗", 
        "yun": "侵"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "闲来且向尚湖行，一片金黄入眼明。", 
            "晓露清圆凝宿雨，长风浩荡送新晴。", 
            "乱花恣意看千朵，水鸟悠然听数声。", 
            "莫道乡间无雅趣，波横几叶小舟轻。"
        ], 
        "title": "春游尚湖", 
        "type": "律诗", 
        "yun": "庚"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "总是诗心寂寞多，由来千古费吟哦。", 
            "清莲出水人皆爱，铁杵成针志可磨。", 
            "落叶应知秋士意，安邦谁唱大风歌。", 
            "赤诚一片唯堪用，盛事年年吊汨罗。"
        ], 
        "title": "诗人节感怀", 
        "type": "律诗", 
        "yun": "歌"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "山映湖光湖映山，一城春色镜中怜。", 
            "莺声呼醉波横翠，曲岸萦香柳拂烟。", 
            "车马繁华人境里，身心澄澈水湄边。", 
            "探幽未必寻深谷，坐听晚风轻弄弦。"
        ], 
        "title": "镜湖映山", 
        "type": "律诗", 
        "yun": "先"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "诗情久未到笔端，夜写新篁日种兰。", 
            "暑雨连绵消酷热，痴心渐淡有清欢。", 
            "万千劫后消遥我，三四年来辗转寒。", 
            "一点灵心更纯粹，蓦然回首是宏宽。"
        ], 
        "title": "诗情久未到笔端", 
        "type": "律诗", 
        "yun": "寒"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "水中伫立思无际，何月何年负此身？", 
            "人说痴顽唯是我，谁知机巧倍伤神。", 
            "红楼梦里多情种，青埂峰前失意人。", 
            "渺渺茫茫远归路，一心犹带十分真。"
        ], 
        "title": "题静思园水中石", 
        "type": "律诗", 
        "yun": "真"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "了无牵挂秋风爽，一窍通明百窍通。", 
            "言爱言情轻若羽，修心修道势如虹。", 
            "相思抛却三千结，自在凌波一叶篷。", 
            "似醉如痴休笑我，莲花开处看玲珑。"
        ], 
        "title": "无题", 
        "type": "律诗", 
        "yun": "东"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "也有痴心曾暗结，沧桑都付笑谈中。", 
            "酸风射眼幽兰露，凉夜然灯冷月宫。", 
            "拟把暖怀递花信，犹思披腹待霜鸿。", 
            "此生徒剩真情在，栖老鸾凰只碧桐。"
        ], 
        "title": "无题", 
        "type": "律诗", 
        "yun": "东"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "盈手清辉寄路遥，夜深还把尘心理。", 
            "人前但得减真情，篱畔何妨纫冷芷。", 
            "酸泪强收参苦禅，冰天细琢生香髓。", 
            "春风弦里续莺声，谁立空庭长侧耳。"
        ], 
        "title": "壬辰元宵忆前尘梦影感怀有寄 其一", 
        "type": "律诗", 
        "yun": "纸"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "懒睡昏昏幽遇梦，蔷薇多病染轻愁。", 
            "伞中人向春风立，雨底花同寂寞游。", 
            "滴滴莺声扶欲起，盈盈珠泪诉无俦。", 
            "原来三界知心少，仙子殷勤自挽留。"
        ], 
        "title": "己亥日晓来一梦，见雨里蔷薇，记之", 
        "type": "律诗", 
        "yun": "尤"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "写诗不为耽佳句，长可屏前幽寄怀。", 
            "书里尘灰虫筑屋，笔端荒色草侵阶。", 
            "展宣精细空吁叹，扑眼新鲜未瘗埋。", 
            "可笑十年多弃废，今朝复理旧生涯。"
        ], 
        "title": "壬辰元宵忆前尘梦影感怀有寄 其二 画笔荒疏已久，今又提起，感慨深深", 
        "type": "律诗", 
        "yun": "佳"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "白昼凌淫蒸，子夜炙尤偪。", 
            "神思窒一呼，天心益渊默。", 
            "腐沤草木腥，浊溷争鼻息。", 
            "剨然先发声，雨脚初稍抑。", 
            "渔阳鼙鼓摐，悚领精锐力。", 
            "狮吼释无量，紫电游玄域。", 
            "枚叔倏解瘳，爽气苏顷刻。", 
            "拍浮不系舟，魂驰南北极。"
        ], 
        "title": "夏夜雷雨无寐晨霁伏枕有得", 
        "type": "古风", 
        "yun": "职"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "登临恰秋爽，千年忽反掌。", 
            "中流急浪旋，绝巘浮云长。", 
            "芸芸人如蚁，俨俨佛如象。", 
            "属气度岷峨，閒神坐霄壤。", 
            "修眉偃月初，微眄涵星朗。", 
            "宝髻列青螺，玄思宣深广。", 
            "灵鹫分片石，未来飞锡杖。", 
            "历劫终不动，三千巨无两。", 
            "之字百步梯，上窥俱虔仰。", 
            "十人攀一趾，百鸟栖丰颡。", 
            "妙相见庄严，江干递呼桨。", 
            "洲岛入蓬瀛，天水合滉瀁。", 
            "半面得法身，奇功发冥想。", 
            "凿经出静琬，求经推玄奘。", 
            "海通继盛唐，缘起雷音响。", 
            "心定逆潮平，亿兆乐分享。", 
            "一生毕一事，一念曷邀奖。", 
            "剩我俗常辈，摩顶益神往。"
        ], 
        "title": "乐山大佛", 
        "type": "古风", 
        "yun": "养"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "抛杖逐阳乌，持觞待江月。", 
            "昼夜终不舍，期期闻子曰。", 
            "乃释仙侣舟，刳木履危筏。", 
            "亟更双齿屐，已湿生尘袜。", 
            "低回答水魂，峻拔指山骨。", 
            "白羽顾聒聒，青粼击活活。", 
            "乘潮洗石髓，联颠干云末。", 
            "方伸气惨舒，驰纵倦眸豁。", 
            "玉局梦须同，谪仙意少夺。", 
            "山水独会心，可人俱囊括。", 
            "群山任无恙，远水毋休歇。", 
            "比来天何言，物理互盈阙。"
        ], 
        "title": "漂江十二韵", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "宇宙爆炸始，终极黑洞止。", 
            "产生闇物质，聚能微量子。", 
            "譬如昏烛残，士女胡旋起。", 
            "不见著缁衣，素裳谁褰彼。", 
            "尪痹哑霍金，运筹安轮椅。", 
            "驰神四维天，简述时间史。", 
            "地球二百年，预言末日燬。", 
            "虽延卌亿春，历穷廿二纪。", 
            "百代之过客，光速逾疾矢。", 
            "奄忽旷达心，知生未卜死。", 
            "上帝或非虚，此岸渡我你。", 
            "相对时光机，穿越良有以。", 
            "天朝斥淫巧，瑞士拔欧美。", 
            "公输偕偃师，精微惭十指。", 
            "电脑未发端，人脑神乎技。", 
            "晶翠异宝炫，怀腕佩金紫。", 
            "毫秒校误差，及时行乐耳。", 
            "恍惚益相忘，几緉复几里。", 
            "星系纵循环，哉生逝滴水。", 
            "来访外太空，待之而已矣。"
        ], 
        "title": "陪红社观瑞士钟表展廿韵", 
        "type": "古风", 
        "yun": "纸"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "含鄱亭下更齿屐，冥濛雾重层岩碧。", 
            "诗经向考名物名，足趁神农尔雅癖。", 
            "云锦斓熳杜鹃花，罗汉金钱状桧柏。", 
            "柏桧兀兀杉森森，岸巾高士隐行迹。", 
            "咮舌互对禽言清，倏尔天光漏束隙。", 
            "趋望松蓬仰止门，敛手悄立国之真魂民之脊。", 
            "独立之思想，自由之精神。", 
            "坑灰未冷落肝胆，祇今宜乎士林贫。", 
            "岂论心中口中俱丰碑，值此弥高往古谒荒坟。", 
            "寒泉之素荐，孟夏之芳辰。", 
            "百年忍读伤心史，一抔长閟眼枯人。", 
            "梵荚史乘诗书画，一门修水三代陈。", 
            "白云往来封净域，或期后学通高文。", 
            "数典知名亦非易，暝暝尚与浊世群。", 
            "石床拭旧痕，春枝亚新朵。", 
            "桧柏子实累累颗，潜移默思非故我。"
        ], 
        "title": "庐山植物园陈寅恪墓、植物学家及诗人胡先骕等三老墓", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "百丈明堂七重台，台前弯角金羊来。", 
            "将士雕弓鼙鼓出，楼船锦缆凯旋回。", 
            "霎时屏息千人席，祖宾梅塔蓦起拍。", 
            "音符展读纸草书，北非大漠流光错。", 
            "三千水逝尼罗河，伫听安奈瑞斯歌。", 
            "小队翩跹花季女，低回惊影潋滟波。", 
            "哀乐彼邦天籁落，撼魂摄魄气喷薄。", 
            "忽变幽罅悬游丝，眇眇秋穹远独鹤。", 
            "情仇肠断诉诸神，訇然哭倒圣殿人。", 
            "妒火腾红逾战火，爱且虚幻孰为真。", 
            "相摩相激三重唱，宫吕商钟不遑让。", 
            "乍和乍分撩冰弦，曲罢徨徨益惆怅。", 
            "昊冥降劫碛砂冤，石室终閟星辰昏。", 
            "百五十年威尔第，凄美人间绝代魂。", 
            "国际歌坛大角色，都门吴门幸相识。", 
            "鸾凤喈喈俗耳倾，久颤梁尘当此刻。", 
            "宛转明珠定玉盘，搴帘不待严妆残。", 
            "一袭霓裳轻觳纨，半遮粉黛宝华冠。", 
            "君不见，从此骄人写真镜，古有埃及公主證。"
        ], 
        "title": "国家大剧院观意大利威尔第歌剧阿伊达，祖宾梅塔指挥，女中音杨光女士出演第三主角埃及公主安奈瑞斯", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "老苏江水初发源，直向眉州问无恙。", 
            "闻道三五共子由，明月欲沈殊惆怅。", 
            "路歧险涉小武陵，黄发垂髫出瞻望。", 
            "衣冠不逐音韵古，桑麻抱水楼栏漾。", 
            "长篙澄练挽邛崃，翠横山阙拥屏障。", 
            "列阵冥鸿识相如，五弦缓促逸情上。", 
            "主人论行亦故知，竟启陈封荐香鬯。", 
            "灯昏獒伏四野暝，座隔雨窗尽疏放。", 
            "客来自钓透网鳞，身在江湖若两忘。", 
            "閒踪屡见鸥鹭起，拨云照影久颉颃。", 
            "坡谷累累橘柚圆，十围榕老荷风飏。", 
            "栏有鸡豚架有瓜，布衣传世让卿相。", 
            "可联魏晋田园诗，犹湿宋元山水幛。", 
            "中宵梦雨轻飘枕，潜抚黑甜候延宕。", 
            "出山记取迷天台，遥指一一曾留状。", 
            "此中真趣镇多悦，人得禅心宝华藏。"
        ], 
        "title": "华藏山庄眉山市东坡区多悦镇华藏村", 
        "type": "古风", 
        "yun": "漾"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "巍巍国器窃大公，重重环閟紫禁中。", 
            "万里边墙九阍合，端午北趋神武雄。", 
            "独尊嬴氏始皇帝，一人天下道宁穷。", 
            "长安延秋乌夜宿，金陵枭冷石头风。", 
            "末帝张惶走辞庙，上国两朝悉与通。", 
            "纷争御座传宝玺，君轻民重湮虚空。", 
            "巢燕楼心轮钩替，爪鸿堞左泥涂融。", 
            "觚棱九梁十八柱，七二脊甲鳞鳞宫。", 
            "五凤飞甍横广翼，宫柏青苍宫垩红。", 
            "王气黯然收廿四，圣贤经义孤臣衷。", 
            "寿祚无疆乐复举，亿兆嵩呼拥宸躬。", 
            "北邙煤山承其脉，顾瞻再喟五噫同。", 
            "四海滔滔舟可覆，亟当幽厉驱之终。", 
            "帝豝腥臊收玉匣，燕行罢祀祖陵功。", 
            "两界蒙霾今抑古，略分中轴馀朦胧。", 
            "华表鹤归薄城郭，物是人非春序东。"
        ], 
        "title": "乙未秋尽登皇城午门过雁翅楼转东南角楼至东华门而下楼中有康乾万寿庆典展用韩文公谒衡岳庙诗韵", 
        "type": "古风", 
        "yun": "东"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "因契彼岸花，遂解淩波叶。", 
            "一叶警清秋，晚花深恋蝶。", 
            "洲岛三螺接星艖，陵谷潜销百年劫。", 
            "西来歇脚僧，一偈足传灯。", 
            "浪底村郭泉下寺，石破天惊辨几层。", 
            "土人瀛海误南海，精卫弃海枯桑在。", 
            "沧海孰计海屋筹，蛟宫龙野舆稿改。", 
            "云影天光蜃噀鱼吹杂两间，别生异境造江山。", 
            "逗雨瓣洗红，侵霜翅染墨。", 
            "寤寐返侧栩栩周，奇蕊初胎祝南北。"
        ], 
        "title": "小南海", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "蹴起王李朱杨吴，践约丑末逼寅初。", 
            "千仞之岗扶桑车，飧霞吸露俟匡庐。", 
            "匡庐五老饱耆儒，须眉浑沌青冥虚。", 
            "帆影远含鄱阳湖，咸池回波云霓舒。", 
            "先临蓬岛次方壶，璀璨江州攒衡枢。", 
            "汉阳峰别玉蟾蜍，振迅金翅三足乌。", 
            "东天紫烟息香炉，奄奄六螭迷中途。", 
            "天孙锦絮累踟蹰，还望长绳系亡逋。", 
            "滉漭漫点一痕朱，墨翻海天浴日图。", 
            "梦蝶蘧蘧庄生孤，不遇为常遇为殊。", 
            "戚戚惆怅叹何如，星文晴晦慎求书。", 
            "饔飧三四群猿狙，未明朝暮徒相呼。"
        ], 
        "title": "含鄱口观日出未果", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "形影暗相吊，迟迟过往客。", 
            "即逋纵横波，兆年触引力。", 
            "流光疾如斯，彼苍容仅隙。", 
            "幻梦惟先觉，吾宁安所适。", 
            "独钟岳之灵，纷攘聊存息。", 
            "亘古默相屹，苦劫皈净域。", 
            "镕铸铁山馀，双丸照雪积。", 
            "叠屏送遥青，烟墟依寸碧。", 
            "钟鼓隳台基，庑殿戗梁脊。", 
            "鬼物出图画，隐隐驳垩壁。", 
            "霜皮护法身，攫拿老龙格。", 
            "累代替荣枯，百衲閒卜弈。", 
            "复判一局平，崇朝连永夕。", 
            "空阶狐兔走，蓬雀群振翼。", 
            "檀篆销蒲团，梵夹遗瓦甓。", 
            "因持菩提心，托钵虔挂锡。", 
            "山外已还春，谷中寒尚逼。", 
            "风湍缩趾爪，冰淩鲠胸臆。", 
            "入山忘何年，起结潜计历。", 
            "新汲古井波，微响破岑寂。"
        ], 
        "title": "灵岳寺", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "烟水旧城台，惟遗一抔土。", 
            "无恙此何邦，总负风兼雨。", 
            "生机快绿萌，西来出叶五。", 
            "兀见瓦砾场，朝昏递钟鼓。", 
            "三十二化身，能度一切苦。", 
            "世换人非昨，花新根逾古。", 
            "玉蕊发奇胎，幽语初解吐。", 
            "寒山拾得诗，梅花喜神谱。", 
            "空色异色空，吹香入庭户。", 
            "犹有迟醒萼，摩尼纷其数。", 
            "以和优昙炉，篆销博山缕。", 
            "以当听经瞑，罗汉倚伏虎。", 
            "祇悟一发间，双掌合且拊。"
        ], 
        "title": "丙申春初，观邢台僧楼双色古梅", 
        "type": "古风", 
        "yun": "麌"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "奉敕野梅让补之，东阁官梅动何逊。", 
            "聊寄一枝洗烦恼，华光僧老聊足愿。", 
            "祖庭默啜柏叶茶，真源胜餐桃花饭。", 
            "为探屈铁澈骨红，千年小寿本来面。", 
            "色分彭泽带霜枝，气袭所南无土箭。", 
            "瘦石幽独出横斜，湘管淇奥斑斓溅。", 
            "七宝琉瓈幸得地，竟夺潘安谪花县。", 
            "肃秋霖潦冬雪摧，安处淫歊沈雷荐。", 
            "瘿瘢结节暗凝碧，诸相森罗惨经变。", 
            "鼻观已破最上乘，扬沙积澥犹露电。", 
            "今趋僧舍值芳秾，缟羽药施丹砂片。", 
            "四时君子饶知己，袜材轻舍鹅溪绢。", 
            "黄梅岭头梅子熟，一树化生身亿万。", 
            "清风惹幡胡不省，衣传六祖除渐顿。", 
            "蒲团坐糁任尺深，冥冥调息守方寸。", 
            "虚堂随步覆锦茵，香骸忍教碾污溷。", 
            "月下会当偶重逢，仙容俗骨浑不倦。", 
            "甘受佛前供养人，买尽春光献华曼。", 
            "盐齑调鼎味酸咸，罢酒茹斋亦春饯。", 
            "解衣盘礴田子方，澹厾燕支十指见。"
        ], 
        "title": "邢台玉泉寺五叶堂前植净慧长老所移二百年古梅根，锡名“乘愿”。予随众往探，其发正盛。因写红萼一枝于尺页，并作歌以纪之", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "西来何意碧眼胡，静照以心独跏趺。", 
            "满驮经卷任撕破，庭前唯指双柏株。", 
            "一株叶细供瀹茗，一株枝茂藏栖乌。", 
            "时非乌去销爪迹，清茗年年说空无。", 
            "月地潜聆堕子实，悟开当下逋斯须。", 
            "佛元在心心即佛，渠定是我我逢渠。", 
            "法门微妙弃文字，拈花默会花同殊。", 
            "青莲冉冉萦篆冷，沈水名香爇宣炉。", 
            "营卫遐龄之丹灶，洗伐毛髓之醍醐。", 
            "枯蕊春泥掌中示，尘虑宁将一日疏。", 
            "桓侯剑门翠云蔽，将军汉武嵩阳初。", 
            "合与少陵重梁栋，兴感毋用久踟蹰。", 
            "凛然夭矫戴霜雪，千尺黛色淩斗枢。", 
            "不涸不盈到池定，护持八部神龙居。", 
            "异代衣履几曾识，甘泉长浸波心珠。", 
            "苦茶心清心化苦，古者为师今为徒。", 
            "柏林座中三让毕，真笔再著形传摹。", 
            "急扫风雨焦墨透，世间清奇古怪图。"
        ], 
        "title": "玉泉双柏行", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "日月不著空，行天曷终始。", 
            "此心朗日月，随念生欢喜。", 
            "圆镜本来见，莲花不著水。", 
            "如画复如生，出泥同出纸。", 
            "漫拂金粟影中身，毋令毫端侵纤滓。", 
            "一叶礼一花，座前笑拈起。", 
            "研涤清泉奄若失，钵击馀音香在指。", 
            "解脱声闻病维摩，为说偈子当如是。"
        ], 
        "title": "予写金地墨荷箑页，赠玉泉寺书僧崇旭，喜穫回赠草书《华严经普贤行愿品偈颂》：“于诸惑业及魔境，世间道中得解脱。犹如莲花不著水，亦如日月不著空。”因结一段善缘", 
        "type": "古风", 
        "yun": "纸"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "闻君具区来，柳林倒著屣。", 
            "君望长安街，卅里交旖旎。", 
            "岂负赏春时，正催花鸟使。", 
            "迎送有汪伦，深涨新痕水。", 
            "复追游侠儿，尤慕云林子。", 
            "人海俱茫茫，一见倾知己。", 
            "愿足即刻閒，坐俟白云起。", 
            "繁枝各不同，旧雨浑相似。", 
            "主宾容促膝，相慰隔千里。", 
            "声动伯牙弦，味兼饕餮簋。", 
            "栏槛蕴藉人，温煦中和美。", 
            "柔条漏钩辀，探座间红紫。", 
            "奁月照夭桃，襟燕衔仙李。", 
            "微粘片片泥，风坼玉兰蕊。", 
            "入酿香百和，馀甘袭舌底。", 
            "客舍杯更尽，吟鞭复南指。", 
            "天涯别离愁，后期重遇喜。", 
            "无为写歧路，儿女共沾纸。"
        ], 
        "title": "梁溪莳兰抵京游春，同人二邀芳酌以成欢晤。座假木樨地柳林居，值春宵一刻花气扑帘，因分“桃李春风一杯酒”句，又须文嵌酒意，得李字十八韵", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "初来花尚迟重来花已老，省识计拙画图无从考。", 
            "露润珠唇点绛鲜，倏尔上阳衰且槁。", 
            "白头粉蕊俱乱丝，默怨东风遑顾扫。", 
            "凄凄风止风又生，宁分孰姝孰姥行荣行悴一例滋腐草。", 
            "苦算芳期每无验，哀其斗妍彼时力竭此时却陷春心狡。", 
            "玉带虹飞牛女期，南湖棹举蓬瀛岛。", 
            "无花自比有花长，机缘随遇乌恶好。", 
            "桃枝桃叶武陵溪，白衣苍狗局中迷。", 
            "数过几折连几憩，烟痕疏补六桥堤。", 
            "仙柯碧浸楼台水，独怜步步践红泥。", 
            "捲岸沈澜纷雨瓣，香在香销俱是幻。", 
            "红颜迟暮见人间，照影伤心昆明乾。", 
            "徒争花发与花落，逝水瘗花空池阁。"
        ], 
        "title": "丙申花朝前后，两入颐和园欲赏西堤桃花。先则未放再探已残，皆失其时。因起歌叹之", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "瑶池仙种遗深州，看花人约清辉头。", 
            "諠諠车马不得入，士民纷沓争花稠。", 
            "花庞人面从何觅，人隙略窥疑戚戚。", 
            "日颓返景乱妆痕，鲫趋鹜趋无力敌。", 
            "早避郡衢衮衮尘，昧旦即兴独佔春。", 
            "半梦半醒花解笑，唯是方许赏心人。", 
            "息夫人，唐女子，千岁蟠柯招徙倚。", 
            "澹白深青蘋婆梨，粉领红唇艳杏李。", 
            "志和蓑笠正须归，刘阮天台毋庸拟。", 
            "低眉含睇为写真，爱花爱画得真髓。", 
            "口讽灼灼复夭夭，心仪武陵去来陶。", 
            "纵使迷津失歧路，终护朱颜驻冶条。", 
            "玲珑透枝朝日射，醉扶太白燕春夜。", 
            "金谷数罚属奇男，女儿却遣东君嫁。", 
            "开园待熟三千秋，綵仗云端众仙下。", 
            "己习春风送年年，期以鲜实作酬谢。", 
            "蓟门临路更相催，萋萋阡陌难一话。"
        ], 
        "title": "桃乡看花行（与矞晴同往）", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "物哀感扶桑，举国崇凄美。", 
            "春动赏樱天，乐舞喧海市。", 
            "化骨老螭根，狂雨芳鲜蕊。", 
            "春风或少惜，欲沈复吹起。", 
            "仙袂拂且拂，微吟止未止。", 
            "袅袅荡长丝，徐徐抛素纸。", 
            "鸥羽附浮艖，飘泊无定旨。", 
            "溷同汰滓尘，廓及沦漪水。", 
            "雪泥印趾爪，糁锦没屐齿。", 
            "渊池默转轮，刻漏疾去矢。", 
            "速朽已忘生，淹留曷畏死。", 
            "怨怼隐幽忧，舍得弭嗔喜。", 
            "离枝与抱枝，在此即如彼。", 
            "痴引个中人，续撰瘗花诔。"
        ], 
        "title": "丙申春仲矞晴主人东游海国，恰值古樱飞雪之期，因作小序配图发微信圈。序曰：樱花时节落瓣如粉船，轻轻漫漫飘飘洒洒，千般扬抑百种萦回。将伏又起际似微露不舍意，经时既久方缓触于地面。立树下閒看移时，恍如物我百年归宿。花褪残英终色香不变，思之不由惘然生哀。予本其意乃得句", 
        "type": "古风", 
        "yun": "纸"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "日暖送香微，风回闻语细。", 
            "口讽谢宣城，恰翻红药砌。", 
            "亦效韩退之，楚狂最投契。", 
            "乱影怒于广陵潮，城芜自生历曩岁。", 
            "胡然为圣胡然仙，帘幕重重长日闭。", 
            "雒阳春色属花王，愿辅花相前盟缔。", 
            "昼阴菭暗枕石床，唐样团文铺锦罽。", 
            "本因示相具庄严，竟陷伤格斗妖丽。", 
            "冶女盈把谑狡童，三月溱洧应脩禊。", 
            "风雅枉论郑声淫，敢以颓靡状此际。", 
            "金围带，玉盘盂，开者累萼合重跗。", 
            "客欲款花相顾盼，花终谢客久踟蹰。", 
            "夜雨初乾素冷澹，晴光交射红模糊。", 
            "四厢颜色催慵补，揭袱揽镜施铅朱。", 
            "摇曳佩环徐转侧，蛮腰无力曲栏扶。", 
            "气概铁石不可夺，低眉敛手甘奚奴。", 
            "偏髻马下坠，半面染沈醉。", 
            "夷犹搴之指，馥郁沁以鼻。", 
            "谱牒既列婪尾春，著引群芳推廿四。", 
            "香销形散故不知，所谓伊人独憔悴。", 
            "残宵渐逼隔影深，旧约或容偶然遂。", 
            "逡巡祇乞供一枝，商鼎周觚作花器。", 
            "难能绰约并解言，清波粼粼凭高轩。", 
            "与物无心莫嗔花事倦，此间洵吁且乐鼾寐华胥温。"
        ], 
        "title": "丙申夏至日，往社稷坛四宜轩赏勺药，为作歌廿四韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "浮烟静敛。", 
            "惊破候雨、禽叫珠馆。", 
            "清昼常短。", 
            "夕阳缱绻、时时叩书幔。", 
            "一年又满。", 
            "乡路浩荡、春至非远。", 
            "花气何婉。", 
            "望中碧海，连天没涯岸。", 
            "斗柄正回转。", 
            "九折柔肠穿锦线。", 
            "还绕江流，愁漪生水面。", 
            "数别日春衣、别后更箭。", 
            "梦魂相见。", 
            "恨不语苍山、吟思零乱。", 
            "寄梅花、等谁重展。"
        ], 
        "title": "绕佛阁", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "寒云腐草。", 
            "隋堤路，莺飞心系江表。", 
            "即看磷火向人青，伴黄昏清悄。", 
            "又飒飒丝丝飏晓。", 
            "关河途远波声小。", 
            "最殢人、无奈是渐入苍茫，野戍万里残照。", 
            "遥望九点齐烟，蓬飘波荡，脉脉杯泻难到。", 
            "吴刀好剪尺天长，写楚中幽抱。", 
            "似走马、千年换了。", 
            "幺弦无此凄凉调。", 
            "看旧径、吹绵处，惊问桓温，绿攀多少。"
        ], 
        "title": "霜叶飞  柳", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "日上三竿，休报道先生睡足。", 
            "偶坠向、文章劫里，碧缃盈束。", 
            "年少空教箫化泪，蹉跎早是髀生肉。", 
            "但徘徊、眸子射酸风，看新局。", 
            "兰欲笑，鸡可卜。", 
            "琴已瘦，肠仍曲。", 
            "遍人闲，坐阅山丘华屋。", 
            "唱月曾惊群绿走，飞香羞入丛红宿。", 
            "少待有、紫帐热春云，杨花扑。"
        ], 
        "title": "满江红   读昌谷诗", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "望朔云昏、东皋暗，飞雪斜敲林屋。", 
            "远峰初日起，挂铜钲，时与小星相触。", 
            "残月辞人，孤灯障梦，闲倚高楼深竹。", 
            "流年刚过了，听雨声未断，黍炊初熟。", 
            "正湖海瘴生，画阑烟悄，伴人清独。", 
            "穷冬归又速。", 
            "尚堪送、清景劳飞毂。", 
            "算只有、江云愁岭，霞碎笺天，说离居、自烦心目。", 
            "何况归帆少，空目断、画屏千曲。", 
            "蓦回首、江南国。", 
            "迎岁莺语，多少帘栊桃菽。", 
            "驿梅正宜对烛。"
        ], 
        "title": "大酺    新春早起", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "归雁寥天，渐按欲断弦，吐音凄绝。", 
            "玉清冰洁，掩抑偏随寒月。", 
            "又征马、嘶断残秋，怅紫箫未咽，画角催发。", 
            "砌蛩不语，露井犹飘梧叶。", 
            "知音自难再觅。", 
            "但敛悲自诉，待何人说。", 
            "漫嗟水流急景，繁霜凋发。", 
            "看铜盘泪珠泫睫。", 
            "休更学，啼鹃叫切。", 
            "只有衰柳，犹解替、愁纫千结。"
        ], 
        "title": "三部乐   操弄", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "别味无端先识，悴叶辞风舞。", 
            "入怀凉月，聊堪慰行旅。", 
            "谁酿一段相思，乍酒醒面馀红，暂销离苦。", 
            "惹千绪。", 
            "一任回风愁步。", 
            "危亭旧曾遇。", 
            "坠欢重拾，凄凄灞桥雨。", 
            "此际芳草天涯，待他双燕差池，梦随秋去。"
        ], 
        "title": "解蹀躞   别意", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "渐宵深梦稳，恨过隙、年光抛掷。", 
            "梦难再留，春风回燕翼，往返无迹，依样心头占，阑珊情绪，似絮飘芜国。", 
            "兰襟沁处馀香泽。", 
            "系马金狨，停车绮陌，玲珑更谁堪惜。", 
            "但鹃啼意乱，方寸仍隔。", 
            "闲庭人寂。", 
            "接天芳草碧。", 
            "灯火绸缪际，如瞬息。", 
            "都门冷落词客。", 
            "漫芳菲独赏，觅欢何极。", 
            "思重整、雾巾烟帻。", 
            "凝望里、自制离愁宛转，酒边花侧。", 
            "琴心悄、付与流汐。", 
            "只睡乡两地悬心远，如何换得。"
        ], 
        "title": "六丑 睡", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "清吹峭烟，拂明镜、耻随鸡鹜。", 
            "看夕照西斜，林隙照人更绿。", 
            "水平雁散，又镇日相随金屋。", 
            "自憩阴别后，悄倚无言修竹。", 
            "火日相屯，阴宵互代，可异凉燠。", 
            "况露电飞花，难写暂乖款曲。", 
            "江山寥落，白云满目。", 
            "但永秋遥夜，伴余幽独。"
        ], 
        "title": "蕙兰芳引   影", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "中宵人醒后。", 
            "似几点梅花，嫩苞新就。", 
            "一时悟彻，灵明处，浑把春心催漏。", 
            "红蔫尚伫。", 
            "有浩荡光风相候。", 
            "绀缕在、香送阆风，馀芬满携罗袖。", 
            "从知大块无私，尽幻化同归，惟神知否。", 
            "好花似旧。", 
            "应只惜、玉蕊未谙人瘦。", 
            "琼枝乍秀。", 
            "又转眼、飞蓬盈首。", 
            "信理乱难道无凭，春箫又奏。"
        ], 
        "title": "玉烛新  神", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "雪意昏垂野。", 
            "插绿昊、梅枝卸。", 
            "澄心旧纸，隃麋新墨，书复如画。", 
            "又冷香点破东风也。", 
            "恁寂寞、供挥洒。", 
            "更毫端驱风雨，细挑残烛摹写。", 
            "新和瑞龙吟，师秦七、难比渊雅。", 
            "检几卷离骚，怕啼鴂鸣夜。", 
            "数银钩、十三行在，摩挲久、沉吟青灯下。", 
            "月色试呵手，泪凝珠满把。"
        ], 
        "title": "塞垣春   观充和离骚书卷，并谢其为余手录和周词。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "拖湿为乾，转圆成智，横扫万丝如陨。", 
            "叹电惊波走，甚透脱、亘古无兹清润。", 
            "乱山层障外，藏锋意、万折百忍。", 
            "偷来神趣，雾雨指掌，迷离不尽。", 
            "指引。", 
            "看变化无方，尺幅鱼儿阵阵。", 
            "小鸟芙蓉，青藤妙理，墨花初晕。", 
            "应念心怆故国，草木萦方寸。", 
            "唯藏山呵护，莫便尘笺蠹损。"
        ], 
        "title": "丁香结   方宇家中观八大画。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "春鹊喧华屋。", 
            "寒威未减，雪霏染暮。", 
            "镇日逡巡，对苍烟碎乱，隔溪妆素。", 
            "翠尊易泣，又山断波连羁绪。", 
            "堪爱是薄薄斜阳，暖上重衣生煦。", 
            "陌草红心已吐。", 
            "泪花飞、顿多闲虑。", 
            "信无住。", 
            "怕东风聚恨，浓污尘土。", 
            "尽有鬓丝万缕。", 
            "不系得、韶华住。", 
            "何人上苑移根，独偎芳树。"
        ], 
        "title": "黄鹂绕碧树", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "催瘴思岷，冲雪度陇，轻绡地阔天小。", 
            "杂树花飞，曾波雁去，和日云霏缥缈。", 
            "高阙长桥，又仿佛、西风残照。", 
            "拂澹犹新，麻皮异昔，董源非老。", 
            "胜赏神游人渐少。", 
            "渺乡国、回肠空绕。", 
            "急浪夔州，惊沙佛窟，万里添愁抱。", 
            "饱遐观、轻五岳、收身早。", 
            "洪崖一笑，过眼烟鬟，梦湖山、钟残昼晓。"
        ], 
        "title": "氐州第一 大千赠画经年，记忆中淋漓障犹湿，谱此谢之", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "暖雾驱云，光风流蕙，路转花浓复暗。", 
            "玉笛飞声，落谁家深院。", 
            "冻痕巧、印入梅梢柳眼。", 
            "蜜炬围红星烂。", 
            "问讯番风，甚他乡迟见。", 
            "熨馀寒、隐约东风面。", 
            "春何许、万一雕栏畔。", 
            "尚是倦枕恹恹，怨浮萍流散。", 
            "更何堪、雨湿黄昏馆。", 
            "佳期近、梦短林莺叹。", 
            "乍搅乱、一段离魂，隔邮亭影断。"
        ], 
        "title": "拜星月   候春", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "稊柳搴帘，有绣幕丛花，围住春艳。", 
            "欲倩东君，貌出镜奁妆脸。", 
            "还恐岸曲蘋风，又忍把、嫩条吹乱。", 
            "更酿愁雾敛星换。", 
            "前事几回曾见。", 
            "画塘谁把鸳鸯荐。", 
            "望疏窗、蕙葱兰茜。", 
            "长绳试系西趖日，佳气舒心眼。", 
            "才见打桨燕归，剪浪蕊，寒波万点。", 
            "正拂云欲坠，风卷叶、频惊散。"
        ], 
        "title": "玲珑四犯    题画", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "黄入东风，白飘南苑，逝晷流澌催度。", 
            "袖窄春宽，物移星改，沉沉漏声侵户。", 
            "最不耐、销魂处，时听澈宵雨。", 
            "剪灯语。", 
            "望遥京、断鸿烟水，空眷念、咫尺奈成间阻。", 
            "纵乱舞琼琚，犹依稀、眉黛春妩。", 
            "冻鸟声声，更无人传语幽素。", 
            "料芳心太苦。", 
            "莫肯带愁归去。"
        ], 
        "title": "法曲献仙音", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "别情依黯蘅皋路，衰杨几枝摇晚。", 
            "照影伤癯，涵烟恨浅，多谢东风裁剪。", 
            "愁车画掩。", 
            "漫乞取春云，欲笼文簟。", 
            "露已沾衣，断烟和影尚舒卷。", 
            "冰澌池沼未泮。", 
            "嫩苔生绿处，春意何限。", 
            "铸水瓶花，调风院叶，来日阴晴乍转。", 
            "江关梦远。", 
            "斲一缕相思，有谁堪荐。", 
            "片雪飞来，满山残照敛。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "地僻生鼙鼓。", 
            "哀时意、冷鸱寒兔宵度。", 
            "乱离瘼矣，凉蟾何事，觑入庭户。", 
            "云罗万里长空，算尚有、宾鸿作侣。", 
            "漫记省、塞路崩榛，芜城鲍照曾赋。", 
            "谁容倦客逃虚，幽兰未谱，寒雁先苦。", 
            "羁愁万斛，枯禅寸抱，十年来去。", 
            "高僧指点残塔，入梦里、神游旧处。", 
            "问昔时、拚醉春风，柔条在否。"
        ], 
        "title": "宴清都   寄暹中故友。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "孤塔荒烟，斜阳颓寺，密林悄水边城。", 
            "禾黍如油，瓜蒲盈野，漫山不闻秋声。", 
            "胜游缠梦，十年事、骎骎鬓星。", 
            "停车油壁，当日惊逢，心复牵萦。", 
            "来鸿去燕将迎。", 
            "人笑憔悴，花诉飘零。", 
            "烟雨沙边，平生幽恨，彩笺吟句霜清。", 
            "故都乔木，远畅望、欲画未成。", 
            "有并刀在，碎剪东风，一散离情。"
        ], 
        "title": "庆春宫    晋嘉书言差耶昔游，不胜枨触。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "天涯路。", 
            "尽叶脱、密雪凋芳树。", 
            "萧萧巷陌人家，更欲停车何处。", 
            "绵绵远溆，偏澹写、奇峰没荒浦。", 
            "看朝来、浣断征尘，朔风吹雨飞去。", 
            "回首杜若芳洲，呼残梦冥搜，落照鸦聚。", 
            "不是鹅黄曾相识，犹误认杨花醉舞。", 
            "瞻前路、霜汉旷野，听鸣笛、邀云欲共语。", 
            "渺空山、罢按瑶琴，怨兰聊觅鸥侣。"
        ], 
        "title": "尉迟杯   新泽西州道中", 
        "type": "词", 
        "yun": null
    }, 
    {
        "author": "幻庐", 
        "era": "当代", 
        "subtype": "五言绝句", 
        "text": [
            "当楼片片虚，几疑云生树。", 
            "渐知不是云，云移无去驻。"
        ], 
        "title": "白丁香花 其一", 
        "type": "绝句", 
        "yun": "遇"
    }, 
    {
        "author": "幻庐", 
        "era": "当代", 
        "subtype": "五言绝句", 
        "text": [
            "绾结长短思，湿沾雨中寂。", 
            "愁亦无来由，花亦无颜色。"
        ], 
        "title": "白丁香花 其二", 
        "type": "绝句", 
        "yun": null
    }, 
    {
        "author": "幻庐", 
        "era": "当代", 
        "subtype": "五言绝句", 
        "text": [
            "临风尺素书，代之双鲤鱼。", 
            "却向龙门跃，波涛万里虚。"
        ], 
        "title": "寄清溪二画，恨邮途失落，濡毫再写并繫小诗，兄当莞尔我亦安之 其一", 
        "type": "绝句", 
        "yun": "鱼"
    }, 
    {
        "author": "幻庐", 
        "era": "当代", 
        "subtype": "五言绝句", 
        "text": [
            "春水昨宵涨，游鱼戏研池。", 
            "鱼应知我乐，曳尾故迟迟。"
        ], 
        "title": "寄清溪二画，恨邮途失落，濡毫再写并繫小诗，兄当莞尔我亦安之 其二", 
        "type": "绝句", 
        "yun": "支"
    }, 
    {
        "author": "幻庐", 
        "era": "当代", 
        "subtype": "五言绝句", 
        "text": [
            "如草复如籀，古石抱幽兰。", 
            "石性坚而丑，兰心清且寒。"
        ], 
        "title": "寄清溪二画，恨邮途失落，濡毫再写并繫小诗，兄当莞尔我亦安之 其三", 
        "type": "绝句", 
        "yun": "寒"
    }, 
    {
        "author": "幻庐", 
        "era": "当代", 
        "subtype": "五言绝句", 
        "text": [
            "斜侵剪剪风，野战潇潇竹。", 
            "纸上寄秋声，期君展横幅。"
        ], 
        "title": "寄清溪二画，恨邮途失落，濡毫再写并繫小诗，兄当莞尔我亦安之 其四", 
        "type": "绝句", 
        "yun": "屋"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "画师薄宦老蒿蓬，六法经营境愈工。", 
            "为报萧斋新解箨，朝朝听雨又听风。"
        ], 
        "title": "观荣宝斋藏李晴江风竹图依其题诗原韵 其一", 
        "type": "绝句", 
        "yun": "东"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "粗服偏宜乱首蓬，残煤秃管不须工。", 
            "兴来一吐潇潇意，顷刻淇园满幅风。"
        ], 
        "title": "观荣宝斋藏李晴江风竹图依其题诗原韵 其二", 
        "type": "绝句", 
        "yun": "东"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "何费求仙过海蓬，人工或可夺天工。", 
            "酒阑满袖颠狂态，笔笔横空篆籀风。"
        ], 
        "title": "观荣宝斋藏李晴江风竹图依其题诗原韵 其三", 
        "type": "绝句", 
        "yun": "东"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "百年随分任轮蓬，祇剩丹青半世工。", 
            "还笑此君誇胆气，枯梢硬节战秋风。"
        ], 
        "title": "观荣宝斋藏李晴江风竹图依其题诗原韵 其四", 
        "type": "绝句", 
        "yun": "东"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "序值春星夜气殊，虚空忽展散花图。", 
            "当时烂若天孙锦，过尽烟痕一缕无。"
        ], 
        "title": "丙申元日，与矞晴旅于冀南深州，观主人举焰火计约百匣，忆中正具元春笔意，乃得二绝句 其一", 
        "type": "绝句", 
        "yun": "虞"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "三春花草未经摧，远客初惊脚底雷。", 
            "幻影幻声何太速，祇从残萼拟春回。"
        ], 
        "title": "丙申元日，与矞晴旅于冀南深州，观主人举焰火计约百匣，忆中正具元春笔意，乃得二绝句 其二", 
        "type": "绝句", 
        "yun": "灰"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "阆中形胜忆曾经，浑似嘉陵拱翠屏。", 
            "迢递弯回斜照里，白云村舍嵌螺青。"
        ], 
        "title": "一零九国道 其一", 
        "type": "绝句", 
        "yun": "青"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "来时山与去时山，总在河阳中立间。", 
            "秋冷溪山行旅尽，渐销残雪早春还。"
        ], 
        "title": "一零九国道 其二", 
        "type": "绝句", 
        "yun": "删"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "柳眉杏靥数重桥，已看花朝别岁朝。", 
            "谁似定盦书剑外，行囊南北寄灵箫。"
        ], 
        "title": "丙申花朝听梓乔吹箫 其一", 
        "type": "绝句", 
        "yun": "萧"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "乍寒乍暖放晴烘，古寺荒村蓦地逢。", 
            "最是箫声伤废堵，轻波斜亚浅深红。"
        ], 
        "title": "丙申花朝听梓乔吹箫 其二", 
        "type": "绝句", 
        "yun": "东"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "阵阵蜂儿与蝶儿，长安香逐马蹄时。", 
            "苍颜欲染朝酣酒，澹墨柔翰醉不支。"
        ], 
        "title": "观改琦墨牡丹扇面，喜其题诗而和之", 
        "type": "绝句", 
        "yun": "支"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "八怪当年记此家，买春何用百钱赊。", 
            "淋漓醉墨销难尽，犹湿坛中数笔花。"
        ], 
        "title": "李方膺题画酒坛牡丹花立轴，亦和其韵", 
        "type": "绝句", 
        "yun": "麻"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "即从冷澹说繁华，枉诩嘉名锡赵家。", 
            "古帙乱堆多宝格，哥窑斜插太平花。"
        ], 
        "title": "太平花，社稷坛所见。小花浅红纯白，似桃而四出，原出蜀之青城山，千百枝萼繁密若缀骈萃成海，宋仁宗曾赐名太平瑞圣花 其一", 
        "type": "绝句", 
        "yun": "麻"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "欣临暖昼媚仓庚，瑞应新花醉太平。", 
            "白雪纷纷容四出，仙心随意点青城。"
        ], 
        "title": "太平花，社稷坛所见。小花浅红纯白，似桃而四出，原出蜀之青城山，千百枝萼繁密若缀骈萃成海，宋仁宗曾赐名太平瑞圣花 其二", 
        "type": "绝句", 
        "yun": "庚"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "脩文弃甲月中归，更见男儿著锦衣。", 
            "好慰狼腰如沈瘦，青春留系绣成围。"
        ], 
        "title": "锦带花一名海仙，又名文官。红白二色，长蔓柔纤灿若锦带，然无香无籽，出于荆楚间，蜀山中尤盛。花开形似飞鸟，又号鬓边娇，予于太庙东墙下所见数本，殷红若玉颗，因以诗记之 其一", 
        "type": "绝句", 
        "yun": "微"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "东风暗促最销魂，天女飞花翠带翻。", 
            "却为蜀丝无韵致，小红装点入琴言。"
        ], 
        "title": "锦带花一名海仙，又名文官。红白二色，长蔓柔纤灿若锦带，然无香无籽，出于荆楚间，蜀山中尤盛。花开形似飞鸟，又号鬓边娇，予于太庙东墙下所见数本，殷红若玉颗，因以诗记之 其二", 
        "type": "绝句", 
        "yun": "元"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "更番暗数费清神，空负荆襄次第春。", 
            "杜鹃三月黄陂雨，祇减花枝不减人。"
        ], 
        "title": "壬申春日至黄陂观杜鹃，雨细人稠花容失色，因戏剥唐人刘商题黄陂夫人祠诗", 
        "type": "绝句", 
        "yun": "真"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "大快清游蹋片芦，更无人处雨豪粗。", 
            "风前一笔淋漓意，留补昆池消涨图。"
        ], 
        "title": "大快二首本事不注 其一", 
        "type": "绝句", 
        "yun": "虞"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "才雄七古性情真，小令常拘作技贫。", 
            "天下厕身然复溺，更衣食枣误诗人。"
        ], 
        "title": "大快二首本事不注 其二", 
        "type": "绝句", 
        "yun": "真"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "魂归禹甸祇生哀，一快青苍薄逞才。", 
            "万事常销因洗雨，众生未醒有惊雷。"
        ], 
        "title": "端阳后京中雷电雨雹交作，夜卧坐起得句", 
        "type": "绝句", 
        "yun": "灰"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "世味唯堪百种尝，几遭忧喜送流黄。", 
            "忘忧花草忘忧物，花外无忧剩杜康。"
        ], 
        "title": "萱草 其一", 
        "type": "绝句", 
        "yun": "阳"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "能忘斯世积忧频，祇作清酣醉饱人。", 
            "进退江湖与廊庙，范公高咏未须真。"
        ], 
        "title": "萱草 其二", 
        "type": "绝句", 
        "yun": "真"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "一拳石友浓濡墨，十丈龙孙各点朱。", 
            "终以情痴疑米老，更无谬理诘髯苏。"
        ], 
        "title": "自题小品 其一 瘦石朱竹", 
        "type": "绝句", 
        "yun": "虞"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "勾乙浮鹅学右军，昨真大醉裂羊裙。", 
            "秋痕纵可传文字，颠倒支离竟未分。"
        ], 
        "title": "自题小品 其二 败荷", 
        "type": "绝句", 
        "yun": "文"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "经意传神意若穷，汉阴本色灌园翁。", 
            "似而未似生来懒，纵抹横涂穫晚菘。"
        ], 
        "title": "自题小品 其三 蕈子白菜", 
        "type": "绝句", 
        "yun": "东"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "诗人觞咏探横斜，说尽孤山澹月花。", 
            "片纸能收香雪海，即持方寸养丹砂。"
        ], 
        "title": "自题小品 其四 红梅", 
        "type": "绝句", 
        "yun": "麻"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "开宝高吟逐一推，冲融独许我家维。", 
            "干城纵使龙标在，纷数麟儿与虎儿。"
        ], 
        "title": "中秋后一日，与二金一红轰饮清穆，约拈四支韵，各作论诗绝句以證才情，俱非止饕腹酒肠也 其一", 
        "type": "绝句", 
        "yun": "支"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "微伤坡老力无遗，点铁精金山谷奇。", 
            "达亦在形彊在骨，总非流俗竹能医。"
        ], 
        "title": "中秋后一日，与二金一红轰饮清穆，约拈四支韵，各作论诗绝句以證才情，俱非止饕腹酒肠也 其二", 
        "type": "绝句", 
        "yun": "支"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "时式宫妆照黛眉，几曾磨洗掩妍媸。", 
            "葫芦瓠子终依样，废纸三千竟付谁。"
        ], 
        "title": "中秋后一日，与二金一红轰饮清穆，约拈四支韵，各作论诗绝句以證才情，俱非止饕腹酒肠也 其三", 
        "type": "绝句", 
        "yun": "支"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "过耳云云百不为，一花万相任神疲。", 
            "斯人斯世因毋用，歌哭无端自解颐。"
        ], 
        "title": "中秋后一日，与二金一红轰饮清穆，约拈四支韵，各作论诗绝句以證才情，俱非止饕腹酒肠也 其四", 
        "type": "绝句", 
        "yun": "支"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "满径桂香应与共，中天月色好谁看。", 
            "齐州自是无灵药，空负深忧殢广寒。"
        ], 
        "title": "丙申中秋短信", 
        "type": "绝句", 
        "yun": "寒"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "背剪重檐冷照残，粼波澹澹渺予看。", 
            "可能听雨还听雪，缭乱荷衣拥赤阑。"
        ], 
        "title": "中国园林博物馆六园一石七绝句 其一 塔影别苑", 
        "type": "绝句", 
        "yun": "寒"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "秋水清眸射冷红，分明露荻傍霜枫。", 
            "掩门莫引高台月，愿照山溪九曲中。"
        ], 
        "title": "中国园林博物馆六园一石七绝句 其二 半亩轩榭", 
        "type": "绝句", 
        "yun": "东"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "落日长河霞尽染，满林霜重翻染霞。", 
            "浓和五色层层积，敢敌沉沉暮霭遮。"
        ], 
        "title": "中国园林博物馆六园一石七绝句 其三 染霞山房", 
        "type": "绝句", 
        "yun": "麻"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "唼喋朱鳞遁二三，画堂人寂鸟空谈。", 
            "经冬日下无寒意，蕉雨榕风作岭南。"
        ], 
        "title": "中国园林博物馆六园一石七绝句 其四 馀荫山房", 
        "type": "绝句", 
        "yun": "覃"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "卐字光斜对启窗，文禽相倚昼眠双。", 
            "催将玉笛沦漪动，声糯家班水磨腔。"
        ], 
        "title": "中国园林博物馆六园一石七绝句 其五 畅园", 
        "type": "绝句", 
        "yun": "江"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "奇峰搜尽苦瓜僧，片石皴能叠亦能。", 
            "菭印武陵方十步，云封太华忽千层。"
        ], 
        "title": "中国园林博物馆六园一石七绝句 其六 片石山房", 
        "type": "绝句", 
        "yun": "蒸"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "圆明火烬罹昆劫，艮岳江潮祸赵家。", 
            "知我拜兄饶解笑，如开如谢石莲花。"
        ], 
        "title": "中国园林博物馆六园一石七绝句 其七 青莲朵", 
        "type": "绝句", 
        "yun": "麻"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "眉远双堤一展无，元争北地胜西湖。", 
            "日升日落千红托，三岛如烟雪似芦。"
        ], 
        "title": "唐山南湖", 
        "type": "绝句", 
        "yun": "虞"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "常恒夏凊与冬温，大岭平沙共一门。", 
            "神技但馀斤斧力，枉凭樗散乞全根。"
        ], 
        "title": "世园会热带植物温室", 
        "type": "绝句", 
        "yun": "元"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "渐春山恋人，延我到萝屋。", 
            "秋毛经冬骨，飘叶复槁木。", 
            "几曾历沧桑，谁为剖心曲。", 
            "春来山如笑，与我相倾属。", 
            "敢惮千里遥，呦呦思鹿鸣。", 
            "天长况梦短，有生悲无乐。", 
            "青山纵不语，亦自感休戚。", 
            "此情可成丹，我欲问抱朴。"
        ], 
        "title": "初入山，用过白岸亭韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "入峡景频变，微澌绕砚生。", 
            "云中万重山，寒调触深情。", 
            "嵌空太古雪，曾蕴无穷龄。", 
            "于兹悟画理，阴凹费经营。", 
            "疾风拂千里，长涧落遥汀。", 
            "为我分一奇，如气出幽并。", 
            "云头供吞吐，峰腰作宾萌。", 
            "山形笔笔异，飞白孰与京。", 
            "待招洪谷子，商略倾微诚。"
        ], 
        "title": "望雾中Chamonix，用白石岩韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "晨风倏成阵，绝峤弄哀音。", 
            "有怀可容冰，无水恐恒沉。", 
            "鞋湿几顿踬，弥知筋力任。", 
            "茫茫白间黑，前路有疏林。", 
            "髡枝不著花，清致足窥临。", 
            "岭云披絮帽，亦复忘崎嵚。", 
            "短景忽参差，乱山起层阴。", 
            "行行何所慕，旷野渺霜禽。", 
            "但未忍黄昏，夕阳动凄吟。", 
            "云外山河远，客子难为心。", 
            "乃知行路难，嗟叹直至今。"
        ], 
        "title": "山中滑雪，用池上楼韵", 
        "type": "古风", 
        "yun": "侵"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "谢公茂形外，天趣属清晖。", 
            "背流欲安之，迷岸终识归。", 
            "山行雪淹膝，颓阳隐翠微。", 
            "朝来云懵懵，夕返霰纷霏。", 
            "河山自匪碍，烟水共无依。", 
            "畏寒鸟飞绝，趁暖风墐扉。", 
            "去国梦魂远，入春鸿燕违。", 
            "物色多变化，理一可类推。"
        ], 
        "title": "踏雪归来，用还湖韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "垂老不废诗，所怕行作吏。", 
            "前藻试商确，逸响差可嗣。", 
            "萧寥临皋壤，沈沈会雪意。", 
            "飞琼时起舞，搅碎故乡思。", 
            "暗水情微通，浮岚痴可喜。", 
            "此间无古今，昏旦气候异。", 
            "光届岭生泽，地滑步增驶。", 
            "凝愁翠欲拾，扶梦烟如芘。", 
            "园林粲皓然，贞白明吾志。"
        ], 
        "title": "雪意，用岭门山韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "昔年捣药窟，寂寞抱高岑。", 
            "得地恐石田，窥天只泥沈。", 
            "初阳不到处，终古惟穷阴。", 
            "劳君苦登顿，芳意一何深。", 
            "人力真胜天，繁星复如林。", 
            "形与影竞驰，何以宁此心。", 
            "已知即无知，所尚在灵襟。", 
            "空山不见人，有月惜无琴。"
        ], 
        "title": "山中见月 用出西射堂韵", 
        "type": "古风", 
        "yun": "侵"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "去国日已久，神与遥山接。", 
            "每岁望中原，一发渺难涉。", 
            "积雪满江海，未辞远攀蹑。", 
            "独立知朝彻，于道倘有协。", 
            "苕发觉春宽，楼高惊梦狭。", 
            "百年几青兕，万壑皆白叠。", 
            "枯杨初生稊，苍松不凋叶。", 
            "爱憎已齐丧，阴阳聊可燮。", 
            "兹焉憺忘情，贞观自云惬。"
        ], 
        "title": "向喜诵“空山多积雪，独立君始悟”句。面此穷谷，共赏初晴，慨然援笔。用石鼓山韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "弱质甘犯寒，何曾费攘剔。", 
            "长伴风中松，冰涧日紬绩。", 
            "霜皮薄如纸，妆点嗟何益。", 
            "苍鬟覆翠靥，惊沙缝破隙。", 
            "么凤空山冷，憔悴护春埸。", 
            "孤蟾馀朗照，稍稍明心迹。", 
            "江南乞移根，聊用慰远役。"
        ], 
        "title": "咏白桦bouleau 用种桑韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "冬山睡态足，雪飞皑悠悠。", 
            "玄裾牵云带，林路塞丛忧。", 
            "枯松如挟纩，层冰覆高丘。", 
            "沕穆连九垓，浑茫迷十洲。", 
            "毫末劲飙生，几席岩气流。", 
            "东风欲解冻，西日忽我遒。", 
            "碧空自澄远，昭旷应所求。"
        ], 
        "title": "旅窗晓望 用东山望溟海韵", 
        "type": "古风", 
        "yun": "尤"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "精灵自来去，云水日奔驰。", 
            "寒宵人慵起，小星列半规。", 
            "春风镇相识，徘徊远路歧。", 
            "有泪珠沈海，断肠花发池。", 
            "逴逴严冬尽，舋舋好春移。", 
            "销魂几阵雨，漫山玉箸垂。", 
            "岭日生残夜，钟情长若斯。", 
            "藏花护玉意，一片白盈崖。", 
            "冷入相思骨，说与何人知。"
        ], 
        "title": "雪消后作 用游南亭韵", 
        "type": "古风", 
        "yun": "支"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "修林无静柯，且从岩下歇。", 
            "清川见停流，断壑窥圆月。", 
            "暝色满高楼，朔风何觱发。", 
            "上神知乘光，清徽悟超越。", 
            "逃泽不乱群，直木恶先伐。", 
            "霞采倘可咽，胜赏出穷发。"
        ], 
        "title": "和岩上宿", 
        "type": "古风", 
        "yun": "月"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "徒怀琬琰心，雾蹙复烟灭。", 
            "素绨结红冰，敢劳纤手切。", 
            "谁觅一丸泥，封闭千堆雪。", 
            "颜藉香醪朱，态比新月洁。", 
            "茫然惊梦破，终复迷来辙。"
        ], 
        "title": "和咏冬", 
        "type": "古风", 
        "yun": "屑"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "直是玻璃国，何须出四城。", 
            "共风与连韵，游圣證无生。", 
            "碧虚望晴色，琪树尽玄英。", 
            "神趣岂山水，杖策且遐征。"
        ], 
        "title": "和净土咏", 
        "type": "古风", 
        "yun": "庚"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "偷来五岳图，兼天净未已。", 
            "远霭在空濛，穷照到无始。", 
            "毋劳大匠斲，登高损屐齿。", 
            "悲风千里来，深谷寒云起。", 
            "虚室既生白，河清应可俟。", 
            "须弥旧有山，祇洹今无轨。", 
            "何缘露电叹，已入冰壶里。", 
            "欲观空非空，须尽理外理。"
        ], 
        "title": "和石壁立招提", 
        "type": "古风", 
        "yun": "纸"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "若华晖石林，惠气生岳趾。", 
            "聊为歌白雪，妩媚照千里。", 
            "伊昔王安道，拂衣华山里。", 
            "我今貌兹山，清兴逐风起。", 
            "相去千载遥，禅味倘相似。"
        ], 
        "title": "和望石门 此诗康乐集不载，见陈舜俞庐山记。吴其昱辑出", 
        "type": "古风", 
        "yun": "纸"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "抽青还配白，冰谷此周旋。", 
            "霜雪非不流，得地终遐延。", 
            "泪涛安可凝，犹欲涨平川。", 
            "情云心上飞，如花散绮鲜。", 
            "惟山为表灵，将诗万口传。", 
            "一日抵千秋，且结东西缘。", 
            "莫信蒙庄语，养生始尽年。"
        ], 
        "title": "和江中孤屿", 
        "type": "古风", 
        "yun": "先"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "文章藉神来，能事岂相迫。", 
            "雪山供眼前，寝馈异方客。", 
            "潜蓄观岚籁，沉吟坐向夕。", 
            "正觉惟安忍，何往非所适。", 
            "谢公外死生，修短安足戚。", 
            "赏心乏良知，美人千里隔。", 
            "建言空安排，妙句屡堪摘。", 
            "沉照通道情，拯溺伤崩析。", 
            "悠悠谁与论，嘉诲俟良觌。"
        ], 
        "title": "山中读谢客诗 用南楼韵并简戴老扶桑", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "一望青未了，方知物不迁。", 
            "沙际远分星，栏外足忘年。", 
            "沧海波不兴，抱蜀意弥坚。", 
            "小立不易方，自得静者便。", 
            "翔鸥下千万，浩荡没前山。", 
            "去者入微渺，来者自洄沿。", 
            "夕阳譬回甘，馀味正缠绵。", 
            "放眼任张弛，清影落漪涟。", 
            "丧我要无功，观海须造颠。", 
            "六龙鹜不息，万化纷周旋。", 
            "力命休相争，海若久忘言。"
        ], 
        "title": "地中海晚眺，Nice作。用始宁别墅韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "荒草闭颓墙，夕阳归断浦。", 
            "风流何所有，但成蝼蚁户。", 
            "歌台与舞榭，零落委丘莽。", 
            "百年积悲笑，一往那可睹。", 
            "弛旆终丧师，駴钟只戏鼓。", 
            "雪岭忆驱象，夜山时叫虎。", 
            "霸图叹瓜分，稻香犹著土。", 
            "跋扈空尔劳，毋为众生苦。"
        ], 
        "title": "罗马剧场废址，一世纪物。用瞿溪山韵", 
        "type": "古风", 
        "yun": "麌"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "暧暧丹树林，漠漠苍山郭。", 
            "我来嗟已晚，原隰变绿薄。", 
            "圻岸屡土崩，星石纷棋错。", 
            "四海观尾闾，九州此为壑。", 
            "登楼欲去梯，绘境欣可托。", 
            "雾捲去帆轻，烟消高柳弱。", 
            "神奥各全想，扪酌许偿诺。", 
            "伤嶷爱折楞，契阔悲濩落。", 
            "呴濡看巨鳞，升沉念微蠖。"
        ], 
        "title": "红岩Cote d'Azur地中海沿岸每见之，画家喜摹状焉。用富春渚韵", 
        "type": "古风", 
        "yun": "药"
    }, 
    {
        "author": "幻庐", 
        "era": "当代", 
        "subtype": "五言律诗", 
        "text": [
            "一带环空水，遥青峙数峰。", 
            "风因云蔽日，峡以雾从龙。", 
            "晴晦中区变，人天此际容。", 
            "凭栏虚远指，胜处得寻踪。"
        ], 
        "title": "云蒙峡谷观景台与江春秋雨凭眺", 
        "type": "律诗", 
        "yun": "冬"
    }, 
    {
        "author": "幻庐", 
        "era": "当代", 
        "subtype": "五言律诗", 
        "text": [
            "初元舒倦目，广泽界遥垠。", 
            "即拥荷三岛，先呼雁一人。", 
            "舟虚横苇甸，履薄问桃津。", 
            "乐汝忘何世，沈潜浪底鳞。"
        ], 
        "title": "丙申新正二日发桃乡深州至衡水湖，坚冰犹被怅望而返", 
        "type": "律诗", 
        "yun": "真"
    }, 
    {
        "author": "幻庐", 
        "era": "当代", 
        "subtype": "五言律诗", 
        "text": [
            "浣葛遥闻杵，开轩静枕溪。", 
            "拱桥偕石屋，抱瓮湿葱畦。", 
            "即此门不二，何须法向西。", 
            "去来红杏路，柳外曲尘迷。"
        ], 
        "title": "皇寺村", 
        "type": "律诗", 
        "yun": "齐"
    }, 
    {
        "author": "幻庐", 
        "era": "当代", 
        "subtype": "五言律诗", 
        "text": [
            "随风潜入夜，皮骨梦馀凉。", 
            "滴沥牵檐溜，珠玑漏叶光。", 
            "重争雅鹊活，少惜芰荷香。", 
            "快雪来今雨，时晴竞想王。"
        ], 
        "title": "爽澍晨占", 
        "type": "律诗", 
        "yun": "阳"
    }, 
    {
        "author": "幻庐", 
        "era": "当代", 
        "subtype": "五言律诗", 
        "text": [
            "秋池濡兔颖，素菂发蜗庐。", 
            "胸可无丘壑，心何去笋蔬。", 
            "快游重洗研，迟答愿来书。", 
            "自满荒寒意，从知惜墨馀。"
        ], 
        "title": "赠清溪之荷花游鱼水墨斗方，已悬其新居雪壁。叠韵发图来谢，乐以和之", 
        "type": "律诗", 
        "yun": "鱼"
    }, 
    {
        "author": "幻庐", 
        "era": "当代", 
        "subtype": "五言律诗", 
        "text": [
            "旄头三尺剑，鼎足一杯羹。", 
            "瘗马熊王冢，飞蓬楚国城。", 
            "丝罗云綵异，漆玉凤文轻。", 
            "四海成今日，犹过上古声。"
        ], 
        "title": "荆州", 
        "type": "律诗", 
        "yun": "庚"
    }, 
    {
        "author": "幻庐", 
        "era": "当代", 
        "subtype": "五言律诗", 
        "text": [
            "青素终相受，应怜第一场。", 
            "收霾风可虐，落木夜何狂。", 
            "泥滑仍催毂，瓶空尚倚床。", 
            "毋疑难寸积，别俟蹋寻忙。"
        ], 
        "title": "丙申初雪 其一", 
        "type": "律诗", 
        "yun": "阳"
    }, 
    {
        "author": "幻庐", 
        "era": "当代", 
        "subtype": "五言律诗", 
        "text": [
            "宁分秦岭月，返照剡溪人。", 
            "坼乱梅前影，醒馀蝶外身。", 
            "秋残红洗尽，意远澹描新。", 
            "借汝回风力，晴云捲积尘。"
        ], 
        "title": "丙申初雪 其二", 
        "type": "律诗", 
        "yun": "真"
    }, 
    {
        "author": "幻庐", 
        "era": "当代", 
        "subtype": "五言律诗", 
        "text": [
            "已更元宝履，惟欠水田衣。", 
            "闹市曾因识，空门孰与归。", 
            "灯瞳遥澹定，铎语自玄微。", 
            "化影中庭月，应偕万虑飞。"
        ], 
        "title": "寺中夜步", 
        "type": "律诗", 
        "yun": "微"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "巴楚涡盘举棹分，西陵直泻断江云。", 
            "久湮喋血平戎纪，忍抚椎心告誓文。", 
            "无字丰碑标故国，有情明月报将军。", 
            "峰头亭子灯前影，千载滩声和雨闻。"
        ], 
        "title": "石牌抗战七十周年祭,去岁八月经此忽忽一载矣", 
        "type": "律诗", 
        "yun": "文"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "断岸江声百尺虚，仙家固喜择崖居。", 
            "云封玉府频窥隼，泉漉珠床特荐鱼。", 
            "引兴三游霞散际，沈唫复醉斗横初。", 
            "剑南自是清诗骨，为洗征尘细雨驴。"
        ], 
        "title": "忆去岁于夷陵江干放翁酒家与三江及诸友夜酌", 
        "type": "律诗", 
        "yun": "鱼"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "一叶闻秋减绿肥，水湄轻避赫炎威。", 
            "龙蟠松老空樵径，鱼跃舟回冷钓矶。", 
            "北海延尊初可释，东皋舒啸每相违。", 
            "清明再拟宣和本，或恐人非物亦非。"
        ], 
        "title": "后湖苏州街", 
        "type": "律诗", 
        "yun": "微"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "两朝人去小楼空，寂莫凌霄探座红。", 
            "画幅文章庐信美，琴音鬓影史何穷。", 
            "枉争国共毋分别，俱说炎黄有大同。", 
            "恩怨弭忘还地下，能为英主抑枭雄。"
        ], 
        "title": "美庐", 
        "type": "律诗", 
        "yun": "东"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "高旻岂必怨灵脩，独握芳兰孰与谋。", 
            "渔父几曾哀楚泽，龙舟依旧竞湘流。", 
            "香遗九畹孤衷冷，剑佩三闾胜国休。", 
            "莫恃亡秦终一户，晚来风雨失绸缪。"
        ], 
        "title": "乙未五日已赴洪都明日送春再观陈老莲屈子行吟图 其一", 
        "type": "律诗", 
        "yun": "尤"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "佳节天中五月端，先除恶日送春残。", 
            "满园乱映榴花眼，逆旅欣登角黍盘。", 
            "太一已无天可问，艰多恒作画同看。", 
            "江花江草枉求索，踽踽凭知道路难。"
        ], 
        "title": "乙未五日已赴洪都明日送春再观陈老莲屈子行吟图 其二", 
        "type": "律诗", 
        "yun": "寒"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "土灰面目务通删，旧梦春明顷刻还。", 
            "朗抱天心元极品，高干云物另空间。", 
            "五环红褪朝初日，卅里青馀小众山。", 
            "观象铜仪终不废，镜屏留驻汉宫颜。"
        ], 
        "title": "雨霁风回数曰晴昊尽埽尘霾人人晒网未能免俗脱宅所见因得俚句聊复尔尔", 
        "type": "律诗", 
        "yun": "删"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "气暖如争送灶先，相将语笑列丰筵。", 
            "笔横墨沈梅红对，心泻辞华蚁绿篇。", 
            "百岁生涯终遣日，九洲节物忘延年。", 
            "及犹未及无穷想，收拾残杯冷炙边。"
        ], 
        "title": "丙申小年前夜，邀聚生云阁外清穆轩，约押年字", 
        "type": "律诗", 
        "yun": "先"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "潜推历算换新正，饾饤盘餐与绿醽。", 
            "为以陶庵伤梦忆，应如庾信接春声。", 
            "花魂任对清魂健，柳眼容遮老眼青。", 
            "宁自周旋皆若我，师心师古恰同行。"
        ], 
        "title": "立春夜于吉日格勒涮肉遣岁，与金红二兄约用庚青进退格，即送副座归里过年", 
        "type": "律诗", 
        "yun": null
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "天街初润雨中春，一日羊蹄疾四轮。", 
            "相约呢喃双燕返，为催次第百花新。", 
            "铭心淑景都添句，溅齿芳醪且拂尘。", 
            "此去寻寻还觅觅，江南三月味须真。"
        ], 
        "title": "丙申羊日与矞晴生云二兄、云綵依东伉俪举酒迎春，分韵真字", 
        "type": "律诗", 
        "yun": "真"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "西求七级引浮屠，七叶菩提入给孤。", 
            "尚有槐柯容一隙，因从松雪了空无。", 
            "去今去古时遑顾，如变如常境亦殊。", 
            "侧岭横峰看未已，祇缘之字各崎岖。"
        ], 
        "title": "灵岳寺", 
        "type": "律诗", 
        "yun": "虞"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "唯观心上有芝田，毳缕云行卵色天。", 
            "薄雪飞樱过一霎，狂沙断碣抚何年。", 
            "钟声夜罢寒山渡，经味春逢觉岸传。", 
            "接引赵州吃茶去，淩波微步铁生莲。"
        ], 
        "title": "邢台开元寺", 
        "type": "律诗", 
        "yun": "先"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "被酒吴丝藉且歌，招要朗抱发吟哦。", 
            "苏诗脆爽连林笋，院本清腴著雨蘑。", 
            "即此阑春花与共，深凭了梦夜其何。", 
            "风雷可豫明朝作，剩湿云浓聚研多。"
        ], 
        "title": "与藉舟生云煮肉烧笋煼粉烹蘑，共度五一至夜方归。约取笋蘑二字分置联尾成诗，生云并属予作红荷斗方以托清兴，昱晨风雨高卧，倚榻得句", 
        "type": "律诗", 
        "yun": "歌"
    }, 
    {
        "author": "无名氏", 
        "era": "当代", 
        "subtype": null, 
        "text": [
            "噩耗惊四海，哭声遍九州。", 
            "碑如朔风啸，哀似寒水流。", 
            "天亦为之痛，地亦为之愁。", 
            "行路原多难，此去更堪忧。"
        ], 
        "title": "天安门诗抄", 
        "type": "古风", 
        "yun": "尤"
    }, 
    {
        "author": "无名氏", 
        "era": "当代", 
        "subtype": null, 
        "text": [
            "三千翠柏卫忠魂，紧束戎装后来人。", 
            "热血已教神州赤，头颅再换宇宙新。", 
            "战时方显男儿志，沙场才见赤子心。", 
            "丹心誓补前人愿，谁惧马革裹全身。"
        ], 
        "title": "天安门诗抄", 
        "type": "古风", 
        "yun": null
    }, 
    {
        "author": "无名氏", 
        "era": "当代", 
        "subtype": null, 
        "text": [
            "天惊一声雷，地倾绝其维。", 
            "顿时九州寂，无语皆泪水。", 
            "相告不成声，欲言泪复垂。", 
            "听时不敢信，信时心已碎。"
        ], 
        "title": "天安门诗抄", 
        "type": "古风", 
        "yun": null
    }, 
    {
        "author": "无名氏", 
        "era": "当代", 
        "subtype": null, 
        "text": [
            "素纸黑纱含恸剪，苍松翠柏和泪扎。", 
            "谁言献花是旧俗，明朝她死定无花。"
        ], 
        "title": "天安门诗抄", 
        "type": "古风", 
        "yun": null
    }, 
    {
        "author": "无名氏", 
        "era": "当代", 
        "subtype": null, 
        "text": [
            "一夜春风来，万朵白花开。", 
            "欲知人民心，且看英雄碑。"
        ], 
        "title": "天安门诗抄", 
        "type": "古风", 
        "yun": null
    }, 
    {
        "author": "无名氏", 
        "era": "当代", 
        "subtype": null, 
        "text": [
            "故园风雨几经年，大厦撑持靠擎天。", 
            "心志光明同日月，功勋盖世重河山。", 
            "倾城人哭哀声震，漫地花飞白雪翩。", 
            "空有如涛伤心泪，神鹰高逝永不还。"
        ], 
        "title": "天安门诗抄", 
        "type": "古风", 
        "yun": null
    }, 
    {
        "author": "无名氏", 
        "era": "当代", 
        "subtype": null, 
        "text": [
            "大鹏暝慧目，悲歌恸九重。", 
            "五洲峰峦暗，八亿泪眼红。", 
            "丹心酬马列，功过任说评。", 
            "灰撒江河里，碑树人心中。"
        ], 
        "title": "天安门诗抄", 
        "type": "古风", 
        "yun": null
    }, 
    {
        "author": "无名氏", 
        "era": "当代", 
        "subtype": null, 
        "text": [
            "欲悲闻鬼叫，我哭豺狼笑。", 
            "洒泪祭雄杰，扬眉剑出鞘。"
        ], 
        "title": "天安门诗抄", 
        "type": "古风", 
        "yun": "啸"
    }, 
    {
        "author": "无名氏", 
        "era": "当代", 
        "subtype": null, 
        "text": [
            "京城处处皆白花，风吹热泪撒万家。", 
            "从今岁岁断肠日，定是年年一月八。"
        ], 
        "title": "天安门诗抄", 
        "type": "古风", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "挥手芳踪过远溪，心存岂在隔年期。", 
            "不因送后才为客，未到来时也属伊。", 
            "亲杏子，护莲衣。", 
            "相思洽与别相宜。", 
            "钟情莫作伤春泣，连累流莺尽日啼。"
        ], 
        "title": "鹧鸪天  步韵忆雪堂主以送春索和", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "意境何堪字句吟，仙人声色满衣襟。", 
            "情非迷惘难为至，爱历恩仇始可深。", 
            "我已重温台上事，谁能独领曲中心。", 
            "美人自是千秋物，况有梅郎绝代音。"
        ], 
        "title": "瑞鹧鸪  同忆雪堂主观李胜素演游湖", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "溪山一册，烟霞一卷，付与渔蓑一领。", 
            "满腔空翠注霜毫，写不了、秋声秋影。", 
            "诗情是水，词心是月，合作清明万顷。", 
            "只因年少赋游仙，算到处、都非人境。"
        ], 
        "title": "鹊桥仙  书樊榭词后", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "修篁同倚殷勤待，佳约例难凭。", 
            "九天何意，终宵不放，一缕光明。", 
            "无星无月，无风无雨，无息无声。", 
            "扫除悲喜，排除爱恨，忘却阴晴。"
        ], 
        "title": "人月圆  辛卯中秋潇湘馆待月", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "幽居近在后湖西，十二桥头山鸟啼。", 
            "别过西泠桥畔路，孤山山上望双堤。"
        ], 
        "title": "西湖竹枝 其一 辛未秋湖上寓居，门对花港", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "六桥桥北断桥西，惯见里湖残叶低。", 
            "日日经行无别意，山头有约小梅妻。"
        ], 
        "title": "西湖竹枝 其二 放鹤亭寻梅", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "桂花小径半香残，疏柳藏灯入水寒。", 
            "好是月明风定后，小南湖似水银盘。"
        ], 
        "title": "西湖竹枝 其三 壬申秋花港步月", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "步月苏堤忆去年，笙歌灯影水如天。", 
            "如今步月苏堤上，一曲笙歌一黯然。"
        ], 
        "title": "西湖竹枝 其四 苏堤漫步", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "小舟荡月，采菱花入梦，摇动秋水。", 
            "唤起桃根，看月色、影泻空明寒翠。", 
            "彩袂淩波，红衣压桨，容与幽香里。", 
            "遥山迷暝，一堤垂柳敧倚。", 
            "携手低语依依，琴心暗许，解玉珰环佩。", 
            "万种丁宁，第一语、休忘吹箫深意。", 
            "水面灯稀，芦埼烟渺，还向蒹塘舣。", 
            "飘然仙杳，晓风吹醒清泪。"
        ], 
        "title": "湘月", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "田田万叶尚婆娑，忍唱佳人迟暮歌。", 
            "到此非时君莫笑，我来偏爱看残荷。"
        ], 
        "title": "西湖竹枝 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "别却西湖五载遥，心情意态两萧萧。", 
            "犹能踏过苏堤去，第五桥和第六桥。"
        ], 
        "title": "西湖竹枝 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "千年事隔万重纱，莫问钱塘苏小家。", 
            "怅望西泠松柏下，秋风吹谢白荷花。"
        ], 
        "title": "西湖竹枝 其三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "山高月小暮钟清，一带南屏淡淡横。", 
            "彻悟生涯真妙理，等閒须待第三生。"
        ], 
        "title": "西湖竹枝 其四", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "小楼朝夕眼长开，支枕看山净俗怀。", 
            "莫把纱帘轻易捲，四山空翠入窗来。"
        ], 
        "title": "西湖竹枝 其五", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "柿子先于桂子黄，此间濠上即方塘。", 
            "使君省识余心乐，未必刘庄胜蒋庄。"
        ], 
        "title": "西湖竹枝 其六", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "蛾眉才见试妆初，自觉香前尚故吾。", 
            "若把西湖比明月，孤山好作广寒图。"
        ], 
        "title": "西湖竹枝 其七", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "远是山形近树姿，周身秋翠点人衣。", 
            "是幽是秀难分辨，听得琴声过九溪。"
        ], 
        "title": "西湖竹枝 其八", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "山水光中涤旧衣，幽居端在圣湖西。", 
            "偶来葛岭山前望，一道明灯是白堤。"
        ], 
        "title": "西湖竹枝 其九", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "清波门接涌金门，水色灯光了不分。", 
            "柳浪庄前初几月，出来照我一閒人。"
        ], 
        "title": "西湖竹枝 其十", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "云山湖水染秋衫，到此人言我太贪。", 
            "不使月明尊至上，山人桨影印三潭。"
        ], 
        "title": "西湖竹枝 其十一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "秦亭河渚路堪疑，名胜风流迹已迷。", 
            "西堰桥头君莫问，芦花深处是西溪。"
        ], 
        "title": "西湖竹枝 其十二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "旁人佳节我无关，少壮年华半已删。", 
            "一事平生差得意，中秋月在圣湖看。"
        ], 
        "title": "西湖竹枝 其十三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "今朝不用小乌篷，信步湖山翠黛中。", 
            "好是晴秋澄若洗，望山桥上望双峰。"
        ], 
        "title": "西湖竹枝 其十四", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "独来寻觅旧繁华，又向吴山踏落花。", 
            "不识当年苏小小，香车系在阿谁家。"
        ], 
        "title": "西湖竹枝 其十五", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "恋恋湖山去意迟，闲行又到白沙堤。", 
            "多情桂子殷勤甚，为我花开第二批。"
        ], 
        "title": "西湖竹枝 其十六", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "银瓯玉叶北人愁，肠断钱江欲尽头。", 
            "梦到狮峰山下路，茫茫万绿一茶楼。"
        ], 
        "title": "西湖竹枝 其十七", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "俨彩明光色太浓，万灯画出水晶宫。", 
            "白堤好在苏堤看，忘却苏堤亦画中。"
        ], 
        "title": "西湖竹枝 其十八", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "一味清香已足奢，此行此感更添加。", 
            "无情最是西山桂，不待人来落尽花。"
        ], 
        "title": "西湖竹枝 其十九", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "云气浓浓湿一轩，四围上下绿浮天。", 
            "不须别具看山眼，自有群峰涌到前。"
        ], 
        "title": "西湖竹枝 其二十", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "莫是天公有妒心，青山独禁我登临。", 
            "偏能静里閒支枕，预遣诗思上碧岑。"
        ], 
        "title": "西湖竹枝 其二十一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "山借花名花满山，就中无我亦萧然。", 
            "如今山静花飞尽，犹有诗人拄杖看。"
        ], 
        "title": "西湖竹枝 其二十二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "徐行宛转又拈髭，第一名园好作诗。", 
            "楼榭隐藏桥出没，珍丛尽处现苏堤。"
        ], 
        "title": "西湖竹枝 其二十三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "小舟摇进苇花湾，来结西溪百岁缘。", 
            "曾见词仙溯流去，秦亭山与法华山。"
        ], 
        "title": "西湖竹枝 其二十四", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "荇碍菱妨两桨迟，分流支港乱如丝。", 
            "回舟不见清溪路，人在芦花顶上移。"
        ], 
        "title": "西湖竹枝 其二十五", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "解人秋日送新晴，山色从西绿进城。", 
            "浓黛逗人留脚步，栖霞岭下望秦亭。"
        ], 
        "title": "西湖竹枝 其二十六", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "游船多在柳条腰，隔岸湖楼在树梢。", 
            "人在闲窗秋水里，虚亭坐对第三桥。"
        ], 
        "title": "西湖竹枝 其二十七", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "诗情不与众芳枯，负手湖楼意自殊。", 
            "我看残荷人看我，天然两幅赏秋图。"
        ], 
        "title": "西湖竹枝 其二十八", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "黄金犹记盛时妆，桂雨飘残满陇霜。", 
            "感激故人情不改，献完最后一丝香。"
        ], 
        "title": "西湖竹枝 其二十九", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "又将小艇泊秋潭，天色澄清比水蓝。", 
            "日暮不归贪远眺，堤桥第四月初三。"
        ], 
        "title": "西湖竹枝 其三十", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "留得超山与半山，重来定在早春前。", 
            "不教吟兴损游屐，预与梅桃约一年。"
        ], 
        "title": "西湖竹枝 其三十一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "谁将美酒醉山容，让我沉吟万木中。", 
            "解识群峰红浩荡，工夫不独属秋枫。"
        ], 
        "title": "西湖竹枝 其三十二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "谁教胜景列湖滨，眼熟风光与我亲。", 
            "若使双堤成十字，出山便是涌金门。"
        ], 
        "title": "西湖竹枝 其三十三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "听雨诗翁小巷眠，卖花声里过千年。", 
            "素衣我亦风尘客，来到风尘小巷前。"
        ], 
        "title": "西湖竹枝 其三十四", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "小舟深入杳茫茫，湖气沉沉雾气长。", 
            "亭岛不知何处是，拨船且向水中央。"
        ], 
        "title": "西湖竹枝 其三十五", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "斯楼曾醉四年前，楼与湖图尚旧颜。", 
            "我亦一如当日醉，西泠也过此桥还。"
        ], 
        "title": "西湖竹枝 其三十六", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "昼出清游夜咏诗，平生快意不多时。", 
            "雨中杨柳添离绪，三叠千丝与万丝。"
        ], 
        "title": "西湖竹枝 其三十七", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "梦中梦外总相思，又是将归梦外时。", 
            "织梦计凭三色锦，一湖一桂一西溪。"
        ], 
        "title": "西湖竹枝 其三十八", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "未觉东风脚步先，诗人犹自殢春眠。", 
            "水边忽见桃花尽，知过清明四五天。"
        ], 
        "title": "西湖竹枝 其三十九", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "早开未必副声名，轻薄桃花是弟兄。", 
            "接受万人千载爱，知卿不只不专情。"
        ], 
        "title": "西湖竹枝 其四十", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "连城东北数峰青，市影遥看若有形。", 
            "不识当年香雪海，逢僧试问宋梅亭。"
        ], 
        "title": "西湖竹枝 其四十一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "二十三弯竹径深，五云山色落杯心。", 
            "客来遇雨亭前坐，静到难为一字吟。"
        ], 
        "title": "西湖竹枝 其四十二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "花香山色莫争雄，逊我诗情一倍浓。", 
            "辛苦芒鞋都半日，亭亭只见美人峰。"
        ], 
        "title": "西湖竹枝 其四十三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "楼窗酌句总难工，都为浓浓茗一盅。", 
            "试倚楼窗湖上望，两堤春色比茶浓。"
        ], 
        "title": "西湖竹枝 其四十四", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "春山微影淡如无，下是苍烟抑是湖。", 
            "我向茫茫深处去，撑开一伞米家图。"
        ], 
        "title": "西湖竹枝 其四十五", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "湖山此际尽归吾，睡熟西施不可图。", 
            "回首向来经过处，后边风景胜前途。"
        ], 
        "title": "西湖竹枝 其四十六", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "一人独占一湖波，四岛三潭任我过。", 
            "若待晴明人似蚁，平分春色得谁多。"
        ], 
        "title": "西湖竹枝 其四十七", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "白苏杨赵四堤横，分割湖身五份成。", 
            "从此里湖供雅集，钱熊林杜莫相争。"
        ], 
        "title": "西湖竹枝 其四十八", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "剩有青春二十天，湖边风物尽堪怜。", 
            "惜春不解从何惜，闲看杨花过我前。"
        ], 
        "title": "西湖竹枝 其四十九", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "凭高下看碧澄澄，镜面新磨水不兴。", 
            "两道长痕三点影，谁将汁字写青绫。"
        ], 
        "title": "西湖竹枝 其五十", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "近水遥山淡淡涂，词心画眼看西湖。", 
            "小诗能学丹青样，写我西泠双桨图。"
        ], 
        "title": "西湖竹枝 其五十一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "温色柔香触旧怀，年时梦影此中埋。", 
            "多情半日梅花雨，净洗山城待我来。"
        ], 
        "title": "西湖竹枝 其五十二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "空空渺渺不宜诗，雾锁烟笼影子稀。", 
            "三岛三潭浑不见，只凭灯火辨双堤。"
        ], 
        "title": "西湖竹枝 其五十三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "山痕浅浅柳疏疏，百万芦花护一庐。", 
            "溪水不穷僧不去，人生何必计归途。"
        ], 
        "title": "西湖竹枝 其五十四", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "院落深深一径殊，山光漂动水光浮。", 
            "归来准备丹青笔，写此苍苍万竹图。"
        ], 
        "title": "西湖竹枝 其五十五", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "一水盈盈上眼青，一舟小小载诗情。", 
            "杨公堤畔茅家埠，指点山前卖酒灯。"
        ], 
        "title": "西湖竹枝 其五十六", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "远近迷蒙未了青，双堤浓睡几时醒。", 
            "一身都是春波影，连夜荷风扫不清。"
        ], 
        "title": "西湖竹枝 其五十七", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "曾记西泠共绿波，廿年无处听清歌。", 
            "诗人住在莺声里，他日相寻柳色多。"
        ], 
        "title": "西湖竹枝 其五十八", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "空外山痕间有无，柳丝密密复疏疏。", 
            "帘开一尺成条幅，卧看湖山烟雨图。"
        ], 
        "title": "西湖竹枝 其五十九", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "久作钱塘山水奴，诗情丛冗太难梳。", 
            "今朝早趁无人起，高卷纱帘看雨湖。"
        ], 
        "title": "西湖竹枝 其六十", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "不辞坐到夜灯稀，数迭青山影渐微。", 
            "凉入诗心人未去，湖边昨日送春归。"
        ], 
        "title": "西湖竹枝 其六十一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "相逢每羡柳丝长，奇福西湖共夜凉。", 
            "看取雷峰频废立，湖边一步即沧桑。"
        ], 
        "title": "西湖竹枝 其六十二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "薄醉黄昏偏又醒，斜月楼头星色暝。", 
            "寸心难剪一分愁，双眼尚馀千点冷。", 
            "何事殷勤浑不知，却把深情猜薄倖。", 
            "连宵踪迹莫追寻，分作一半梦痕一半影。"
        ], 
        "title": "倚西楼", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "瑶池当日落人间，近在钱塘浅水湾。", 
            "此际我从天上看，却将尘世作青天。"
        ], 
        "title": "竹枝 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "翠樽重为故人开，老柳垂垂护旧街。", 
            "词客有灵应不惜，九泉分泽魏王才。"
        ], 
        "title": "竹枝 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "车行不出浙西山，过尽清溪第几弯。", 
            "忘却身从白云出，却疑飞雨湿吟肩。"
        ], 
        "title": "竹枝 其三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "重阳过后补登高，深入茫茫云雾巢。", 
            "七十二峰忽不见，低头双屐在重霄。"
        ], 
        "title": "竹枝 其四", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "罗裙舞夜不分明，笙歌里、斗娉婷。", 
            "新愁试倩红儿唱，这一声声、一曲曲、怎堪听。", 
            "独自一旁矜不语，知为我、倚银屏。", 
            "将花却卜缘深浅，是此生情、是前生愿、后生盟。"
        ], 
        "title": "系裙腰", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "友谊自知终画饼，欲对花言，花也无言应。", 
            "泪眼依依谁会领，三生不合同人境。", 
            "若指梨花为约定，一半梨花，一半梨花影。", 
            "别绪如麻休再整，回肠小篆销香鼎。"
        ], 
        "title": "蝶恋花  丁卯小雪节，与先龙秉烛夜话，取红影二字分韵得影字", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "自许痴情第一人，石头梦里有芳邻，新词试问小颦颦。", 
            "怯月凄花春态度，啼香怨粉泪精神。", 
            "紫薇红药可怜身。"
        ], 
        "title": "浣溪纱  自题小红楼吹笛谱", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "应是前生未了缘，浮欢那抵此缠绵，为谁双泪又偷弹。", 
            "人到无情偏合世，性难绝欲未通禅。", 
            "最难消受是从前。"
        ], 
        "title": "浣溪纱  春分", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "天远波晴，雨馀风细，还见藕花初放。", 
            "共水鸥飘荡。", 
            "算此兴、只与闲云来往。", 
            "曲池携手处，红衣惹、一缕怅惘。", 
            "花应记否，泪与怨结，眉间心上。", 
            "凄怆。", 
            "恨未了尘缘，乐土空劳梦想。", 
            "冷暖人情，凄凉世事，肯容低唱。", 
            "空忆桃叶旧事，忍更携歌舫。", 
            "还依依记得，明月槐花小巷。"
        ], 
        "title": "丁香结", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "梦觉黎明天色里，无言悄卧兰床。", 
            "小星三五在东窗。", 
            "人声天欲曙，树影月如霜。", 
            "记得昨宵听雨处，长桥灯火迷茫，粉红伞底诉柔肠。", 
            "花前无限事，回首小沧桑。"
        ], 
        "title": "临江仙", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "香篝素被，翠结蓝裙，佯睡人醒未。", 
            "片云初起，销凝处、巷陌骤阴如晦。", 
            "鸡鸣未已。", 
            "相将坐、那回帘底。", 
            "听小窗、风雨凄凄，树叶寒声里。", 
            "珍重分香赠佩。", 
            "怕琴心难料，抛断红穗。", 
            "半怀愁思。", 
            "吟笺上、顿减旧时风味。", 
            "年华逝水。", 
            "更多少、尘劳人事。", 
            "灯渐昏，红豆歌残，都化成清泪。"
        ], 
        "title": "解语花", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "浊世本无情，怎任卿卿惯。", 
            "莫信檀奴说断肠，断则由他断。", 
            "含泪坐灯前，灯尽人分散。", 
            "验取春宵月似弓，月也成秋扇。"
        ], 
        "title": "卜算子  赠阎英", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "忍得苦和悲，忍得风和雨。", 
            "剪却灯花与泪花，莫剪心花去。", 
            "欲写不成书，寄与书来处。", 
            "留取歌前一段愁，误我三生路。"
        ], 
        "title": "眉峰碧", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "几寸秋莲意，咫尺丁香气。", 
            "一色罗裙，双钩么凤，淩波欲起。", 
            "记水晶帘下画屏边，见人人独倚。", 
            "不怨书难寄，不怨情难易。", 
            "只怨当时，轻识惊鸿，明眸皓齿。", 
            "正小斋新月曲如弓，展红笺小字。"
        ], 
        "title": "小桃红", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "佳地，佳丽，双堤睡起，桂花香里。", 
            "小船吹笛过西泠，短篷借叶，枕舷听雨声。", 
            "十年绮梦都空负，忍回顾，夜雪春城路。", 
            "镇无聊，倚画桡，断桥，落花随意飘。"
        ], 
        "title": "河传  湖上泛舟", 
        "type": "词", 
        "yun": null
    }, 
    {
        "author": "无名氏", 
        "era": "当代", 
        "subtype": "七言绝句", 
        "text": [
            "云水苍茫意未平，中霄起坐恸无声。", 
            "诗心一点寒梅血，独吊重霄万古灵。"
        ], 
        "title": "天安门诗抄", 
        "type": "绝句", 
        "yun": null
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "寒中唯有梅知己，为唤东风俏发枝。", 
            "非是今生香彻骨，人间谁愿结相思。"
        ], 
        "title": "题梅", 
        "type": "绝句", 
        "yun": "支"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "书中三味今朝识，纸扇轻摇立小桥。", 
            "满腹空虚徒有影，何如从此夜灯挑。"
        ], 
        "title": "游绍兴鲁迅故居石桥留影感怀", 
        "type": "绝句", 
        "yun": "萧"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "谁家院落石榴红，几度花开今始逢。", 
            "执手相亲堪合影，惜君谁识我情浓。"
        ], 
        "title": "游绍兴鲁迅故居与石榴留影", 
        "type": "绝句", 
        "yun": "冬"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "爱上层楼驰远目，东南水阔接云崖。", 
            "神凝天外心虚静，虹彩万千轻入怀。"
        ], 
        "title": "远眺", 
        "type": "绝句", 
        "yun": "佳"
    }, 
    {
        "author": "顾敏燕", 
        "era": "当代", 
        "subtype": "七言绝句", 
        "text": [
            "霜天犹自忘情开，问讯东风或可猜。", 
            "历尽深寒香烂漫，清欢忽觉洒然来。"
        ], 
        "title": "和晦窗先生七绝一首", 
        "type": "绝句", 
        "yun": "灰"
    }, 
    {
        "author": "无名氏", 
        "era": "当代", 
        "subtype": "七言律诗", 
        "text": [
            "九州何处觅英魂，土有余香水有神。", 
            "心寄故国春依旧，襟悬碧落月无痕。", 
            "万家思愁通世变，一肩霜雪挽浮尘。", 
            "跳脱丹青可亲炙，清光留取照风云。"
        ], 
        "title": "天安门诗抄", 
        "type": "律诗", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "酒醒高楼闻细雨，凄凉又是三更。", 
            "几回支枕盼天明。", 
            "绿舒当户柳，红暗隔帘灯。", 
            "不定阴晴春已去，芳韶似梦堪惊。", 
            "怜他萍絮惯飘零，漫空还皎皎，逐水自青青。"
        ], 
        "title": "临江仙 癸未三月十九日作", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "进士君休矣，想生前触阶不第，几多失意。", 
            "死后偏教传异迹，颠倒三郎梦呓。", 
            "誇妙笔又逢道子，写向人间图画里。", 
            "入端阳、绿艾红榴队，如傀儡，同魑魅。", 
            "早知饕餮非常计，悔当年希荣干禄，自残同类。", 
            "鬼国纵横千载久，弱肉浑难剩记。", 
            "到今日，独夫群弃，五鬼不来供使役。", 
            "对蒲觞未饮先成醉。", 
            "掩两耳，昏昏睡。"
        ], 
        "title": "金缕曲 题醉钟馗横幅", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "莫道归期归也未，似影閒愁，去住难回避。", 
            "倒尽金尊还贮泪，小楼一夜添憔悴。", 
            "新困正同蚕欲蜕，强起披衣，依旧和衣睡。", 
            "多谢钟声敲梦碎，梦回不到伤心地。"
        ], 
        "title": "鹊踏枝 甲申仲春寄味琴", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "华严弹指證，花十丈，藕如船。", 
            "想缥缈金幡。", 
            "雾鬟两两，香雨千千。", 
            "云边尘寰下视，信多生，了结此生缘。", 
            "百岁留铭窣堵，卌年随唱文仙。", 
            "灵筵乍谒转茫然。", 
            "小别竟人天。", 
            "算第一难忘，自忘沈痼，念我颠连。", 
            "荒园纵教归去，叹从今肠断更难言。", 
            "忍泪危楼北望，隔江又听啼鹃。"
        ], 
        "title": "木兰花慢 陈师母挽词", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "匝地悲歌，叹此曲、有谁堪和。", 
            "莫认作、雍门孤唱，楚湘凄些。", 
            "白日昏昏魑魅喜，清谈娓娓家居破。", 
            "问鲁戈，何日振灵威，骄阳挫。", 
            "繁华梦，烟云过。", 
            "鸥波乐，何时可。", 
            "笑鹓雏腐鼠，也言江左。", 
            "灶下金鱼难作脍，盘中紫芡偏成果。", 
            "剩钟山一逻向人青，遮风火。"
        ], 
        "title": "满江红 甲申七月", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "昨宵迅羽楼前过，樱桃乱落珊瑚颗。", 
            "金弹出林来，虹桥花怒开。", 
            "鹃声江上远，心事春云展。", 
            "漫道不如归，归时有阿谁。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "西州风紧催归急，青禽子夜窥云阙。", 
            "消息漫相猜，轻雷将梦回。", 
            "层楼三十六，悄影阑干曲。", 
            "不语听长更，惊心残月明。"
        ], 
        "title": "菩萨蛮 即事", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "积素长廊人悄悄，月痕斜度西棂。", 
            "流光屈指暗心惊。", 
            "漫嗟薄袂，明日又阳生。", 
            "小盎檀英芳讯早，冲寒似念伶俜。", 
            "三年尘扰眼谁青。", 
            "海天遥望，南极一星明。"
        ], 
        "title": "临江仙 甲申冬至前夕寄迂园世丈海上", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "露浥珠泥，香融粉絮，宝云低亚蟠虬。", 
            "神奇漫拟，依约祝温柔。", 
            "莫更芸函点检，应不减菉竹风流。", 
            "真堪羡、缤纷瑞锦，曾向玉台收。", 
            "沈浮休再问，萦青缀紫，难溯从头。", 
            "况匝地烟尘，鸿迹谁搜。", 
            "尽说沧桑弹指，藏山事、自足千秋。", 
            "添佳话、金螭压帙。", 
            "还让百城侯。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "薄幻轻尘不暂留，那堪重过旧西州。", 
            "愁怀阅日长于岁，老境逢春淡似秋。", 
            "拼一醉，解千忧，烽烟满目怕登楼。", 
            "分明已是无家客，偏向人前说去休。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "喜溢明荷，绮屏卅六笙歌啭。", 
            "缤纷华雨罥轻绡，随步香云展。", 
            "莫道琼枝良苑，凤鸾俦、鸳鸯应羡。", 
            "花开并蒂，柳绾同心，一朝欢遍。", 
            "仙露凝芳，海棠娇靥春霞灿。", 
            "笑移红烛照红妆，尤胜年时见。", 
            "户外东风似剪。", 
            "麝兰熏，芙蓉绣暖。", 
            "圆菱朝倚，细语商量，翠蛾深浅。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "长廊嘉月为谁明。", 
            "伴文星，照书城。", 
            "匝地凉波，人在镜中行。", 
            "恰似坡仙尘外语，清净海，两浮萍。", 
            "几回搔首盼空庭。", 
            "露无声，欲三更。", 
            "剪剪轻风。", 
            "帘幕峭寒生。", 
            "如此楼台如此夜，问几辈，有诗成。"
        ], 
        "title": "江城子 西楼对月赠味琴", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "红藕花深，绿衣歌袅。", 
            "粉痕融滟冰纨小。", 
            "莫教鼓吹怨西风，稻花香里君恩报。", 
            "秦火难焚，清流自保。", 
            "多言争似无言好。", 
            "折波遗憾几时消，池塘梦遍青青草。"
        ], 
        "title": "踏莎行 题荷深蛙唤子团扇", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "烟柯雾叶，多少愁痕结。", 
            "梦冷家山云乱迭，一片微茫夜色，依约閒庭旧明月。", 
            "自云别，芳华几消歇。", 
            "更谁解、贯珠舌。", 
            "想清寒未诉声先咽。", 
            "满院西风，倚栏人杳，零落槐花似雪。"
        ], 
        "title": "淡黄柳", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "懒向西风溯旧游。", 
            "淡烟斜日古城秋。", 
            "偶因佳节一登楼。", 
            "再不留连霜后叶，最难排遣客中愁。", 
            "几时散发弄扁舟。"
        ], 
        "title": "浣溪沙 丙戌重九", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "小庭一夜番风，乱红如雨飞还坠。", 
            "飘茵几许，黏泥几许，助人愁思。", 
            "香渺枝空，昼长门闭，隽游难继。", 
            "甚春工费尽，繁华一瞬，浑不解、东皇意。", 
            "我亦缁尘憔悴，老丛残、未成归计。", 
            "轻沤梦影，浮云世味，早随流水。", 
            "争忍言狂，更无从隐，又何心醉。", 
            "剩殷忧黯黯，斜阳独倚，溅伤时泪。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "华鬘双妙影，甚奇笔一朝收。", 
            "羡紫雾方回，天香旋降，几辈能修。", 
            "难留。", 
            "算来好景，又骖鸾、人去冷琼楼。", 
            "惆怅蘅芜梦渺，碧云西望悠悠。", 
            "从头。", 
            "展卷漫寻搜。", 
            "韵事更谁俦。", 
            "纵具馔深怀，点酥清致，无此绸缪。", 
            "偕游得随坡老，便不因仙佛也千秋。", 
            "多少沧桑旧感，消将潘鬓閒愁。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "盈盈一舸，载浓愁如酒。", 
            "往事重提梦回又。", 
            "素娥偏惹恨，倒景窥人。", 
            "萍影暗，似惜朱颜非旧。", 
            "乱山残水外。", 
            "东望吾乡，丝鬓风尘十年久。", 
            "倦旅欲何归，归已无家。", 
            "空魂断、长堤烟柳。", 
            "再莫向尊前话飘零，叹话到飘零，泪殷双袖。"
        ], 
        "title": "洞仙歌 北湖泛月和梅庵", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "蕉叶随珠散不收，火云驱雨懒成秋。", 
            "那堪扰扰缁尘际，又听劳人说去休。", 
            "湖海志，稻粱谋。", 
            "输君何止最高楼。", 
            "遥知散发南窗下。", 
            "卧看沧江带月流。"
        ], 
        "title": "鹧鸪天 送刘梅先先生退休回扬州", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "十载孤琴悲一顾。", 
            "梦醒西州，忍说当时误。", 
            "纵使新声堪按舞。", 
            "绮衫绣扇情非故。", 
            "漫检沈檀金鸭柱。", 
            "敲碎离心，又听黄昏鼓。", 
            "谁谓流光弹指度。", 
            "长宵似水何时曙。"
        ], 
        "title": "鹊踏枝四首 感事和一乘师 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "往事如丝萦寂寞。", 
            "心上眉头，深锁重重钥。", 
            "自是春厨羹味薄。", 
            "敢因食旨云姑恶。", 
            "几日阴晴梅子落。", 
            "雁去潮回，消息何由托。", 
            "花外朱幡原有约。", 
            "东风不管金铃索。"
        ], 
        "title": "鹊踏枝四首 感事和一乘师 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "落尽繁樱春雨腻。", 
            "斗草湔裙，一例销魂地。", 
            "懒效西邻新样髻。", 
            "是中多少抛家泪。", 
            "回首浮云连海际。", 
            "如此风波，萍梗将安寄。", 
            "莫道明珠曾系臂。", 
            "深盟岂许轻音替。"
        ], 
        "title": "鹊踏枝四首 感事和一乘师 其三", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "病是愁根愁似叶。", 
            "雨妒霜欺，薄分多生结。", 
            "却羡晶奁双凤玦。", 
            "清辉皎皎圆于月。", 
            "记得相迎江上楫。", 
            "见也匆匆，别也匆匆别。", 
            "无那幽怀千万叠。", 
            "啼痕都化枝头血。"
        ], 
        "title": "鹊踏枝四首 感事和一乘师 其四", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "老干新抽万古芽，零香片蕊历恒沙。", 
            "开君法界千秋目，看此神州末日花。", 
            "向小园中齐物理，到南枝上认邦家。", 
            "忽然参透先生杖，可信江山亦有涯。"
        ], 
        "title": "庚寅除日访柏翁观梅", 
        "type": "律诗", 
        "yun": "麻"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "年来天意总无常，清白人间赖晚妆。", 
            "雪月重明拥门户，江山一色失阴阳。", 
            "诗因无利清于水，梅以浮名俗到香。", 
            "坐想池塘春草绿，忽闻滴水响空廊。"
        ], 
        "title": "余素爱雪，而京师经冬皆无，人日忽降，喜与东遨联句，既而乘兴作此", 
        "type": "律诗", 
        "yun": "阳"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "深入杏花三十里，横穿柳影几千重。", 
            "极边芳草缝天地，际水夭桃谢鼓镛。", 
            "春欠诗痕补方足，云移山色过来浓。", 
            "此身待脱层层茧，端赖东风细细舂。"
        ], 
        "title": "辛卯仲春郊行即景", 
        "type": "律诗", 
        "yun": "冬"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "可能忘却楚人弓，何计悲欢泯始终。", 
            "上善无如知不止，真狂不自觉为雄。", 
            "情违常礼多时至，诗得佳人爱后工。", 
            "闻道十年存两界，此身恨不有重瞳。"
        ], 
        "title": "可能", 
        "type": "律诗", 
        "yun": "东"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "九鼎传家有继承，江山依旧祖龙薨。", 
            "丘连太华形犹霸，气蔚中原势欲兴。", 
            "时至非关楚三户，运移例见汉诸陵。", 
            "人生亦有百年限，不信强秦万岁征。"
        ], 
        "title": "咏怀古迹", 
        "type": "律诗", 
        "yun": "蒸"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "地脉天风迥不伦，登临已出万松尘。", 
            "东来海入山形势，南望城随岭欠伸。", 
            "峰似故人常聚首，水流异域得分身。", 
            "明年更待平湖出，好弄扁舟再问津。"
        ], 
        "title": "登兴城大青山", 
        "type": "律诗", 
        "yun": "真"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "寄生人海感零丁，且领清秋片刻宁。", 
            "山色到能如意写，雨声始会隔帘听。", 
            "看来明晦皆成趣，坐久人花两失形。", 
            "画里遥岑原胜画，不知谁得几分青。"
        ], 
        "title": "画就补题", 
        "type": "律诗", 
        "yun": "青"
    }, 
    {
        "author": "魏新河", 
        "era": "当代", 
        "subtype": "七言律诗", 
        "text": [
            "千秋塞上草离离，青史征尘落我衣。", 
            "中杀饱闻三寸舌，东封可笑一丸泥。", 
            "国求同治成和世，山设重关岂限夷。", 
            "要识鲁连东海志，单车何事到西陲。"
        ], 
        "title": "甲午夏至自函谷关经潼关访萧关", 
        "type": "律诗", 
        "yun": null
    }, 
    {
        "author": "丁以布", 
        "era": "近现代", 
        "subtype": "七言律诗", 
        "text": [
            "故国寂寥尘梦里，闲游半月强为欢。", 
            "人如蓬梗随波转，诗共梅花耐岁寒。", 
            "我自清狂君自醉，见时容易别时难。", 
            "还应乐府歌三妇，六逸高风未渺漫。"
        ], 
        "title": "题三子游草次吹万见赠原韵与三兄不识同赋", 
        "type": "律诗", 
        "yun": "寒"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "何处有篱何处门，一株小树耀乾坤。", 
            "吾将横扫门篱叶，自号寄人篱下人。"
        ], 
        "title": "赠徐冬冬自画像《寄人篱下》图", 
        "type": "绝句", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "月白风清身酒店，山遥路远手仇头。", 
            "识知这个雪峰后，人不言愁我自愁。"
        ], 
        "title": "雪峰十年祭二首 其一", 
        "type": "绝句", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "干校曾经天地秋，归从干校病添愁。", 
            "相逢地下章夫子，知尔乾坤第几头。"
        ], 
        "title": "雪峰十年祭二首 其二", 
        "type": "绝句", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "丁玲未返雪峰穷，半壁街人独老翁。", 
            "不老不穷京里住，诸般优越只黄忠。"
        ], 
        "title": "同黄苗子晚餐，即就其语成二绝，赠之，即希哂正 其一", 
        "type": "绝句", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "周末京华袋自携，大街随意吃东西。", 
            "忽思扬邵田阳夏，能享一餐竹笋鸡。"
        ], 
        "title": "同黄苗子晚餐，即就其语成二绝，赠之，即希哂正 其二", 
        "type": "绝句", 
        "yun": "齐"
    }, 
    {
        "author": "聂绀弩", 
        "era": "当代", 
        "subtype": "七言绝句", 
        "text": [
            "昔作新诗今旧诗，两回驴背受君知。", 
            "问新诗好旧诗好，笑此一时彼一时。"
        ], 
        "title": "赠钟教授", 
        "type": "绝句", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "塞北逢春不似春，清明过了雪霏纷。", 
            "丈夫刚胆何寅悚，娘子铁腰少欠伸。", 
            "此夜四窗皆白昼，全家一炕共奇温。", 
            "无人道是南归好，只道外婆惦外孙。"
        ], 
        "title": "嘲王子夫妇怕冷", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "阎王泡子陆兴波，老板挥鞭此地过。", 
            "驷马俱颓两轮陷，一人其奈千钧何。", 
            "倒翻粮食天不管，拔出车身日已矬。", 
            "你是唐朝薛仁贵，奇功汗马淤泥河。"
        ], 
        "title": "嘲王奇赶车", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "贪与王阳一局棋，虎林白日任高低。", 
            "废书焚去烹牛肉，秋水汲来灌马蹄。", 
            "共织荒原为锦绣，独憎人世有夫妻。", 
            "东方红要诗千首，豆麦开花等你题。"
        ], 
        "title": "送王觉往东方红农场", 
        "type": "律诗", 
        "yun": "齐"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "《第一书记上马记》，绝世文章惹大波。", 
            "开会百回批掉了，发言一句可听么。", 
            "英雄巨像千尊少，皇帝新衣半件多。", 
            "北大荒人谁最健，张惟豪气壮山河。"
        ], 
        "title": "怀张惟", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "切土全身尽上锹，路探兴凯水齐腰。", 
            "端阳七队曾牛饮，大雪三冬在虎饶。", 
            "地里葵花和雨面，袖中茶叶当烟烧。", 
            "辛勤最是催更鸟，日日催人过小桥。"
        ], 
        "title": "赠徐介城", 
        "type": "律诗", 
        "yun": "萧"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "大雪漫天散碎鹅，从天降到小饶河。", 
            "饶河谁比姑娘乐，开口便哼《敕勒歌》。", 
            "不许诙谐唇舌省，无须思考脑筋磨。", 
            "人间万事皆前定，几个筲箕几个螺。"
        ], 
        "title": "往事", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "扑火荒原十里程，中宵归队月胧明。", 
            "先生五柳风前袅，力士黄巾背上轻。", 
            "匍匐救灾狍鹿走，恫瘝在抱鹧鸪鸣。", 
            "踉跄狼狈当时景，画伯双双画不成。"
        ], 
        "title": "嘲胡考并赠宋国英", 
        "type": "律诗", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "霜雪能教胃病松，操劳似把敌巢攻。", 
            "几经春夏秋冬日，一笑东南西北风。", 
            "狼洞难留青面兽，虎林微访白头翁。", 
            "不知新四军连队，与此生涯果异同。"
        ], 
        "title": "赠胡考", 
        "type": "律诗", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "投荒垂老一尘轻，走石飞沙塞上情。", 
            "何日同寻青冢好，此身亲见黄河清。", 
            "我从滟滪堆边至，君在蓬莱顶上行。", 
            "偶尔相逢成一笑，不知何处不春明。"
        ], 
        "title": "赠王观泉", 
        "type": "律诗", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "地耕伊尹耕前地，天补女娲补后天。", 
            "不荷犁锄到东北，谁知冰雪是山川。", 
            "刀头猎色人寒胆，虎口谈兵鬼耸肩。", 
            "此后哦诗休近水，宵深处处有龙眠。"
        ], 
        "title": "闻某诗人他调", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "叫声老鬼尔真孬，割麦当如此用刀。", 
            "说罢飞身如上马，割来执具似挥毫。", 
            "秋风落叶连尘荡，勇士追奔没路逃。", 
            "目瞪口呆无可说，一天任务被君消。"
        ], 
        "title": "张荩臣代割麦", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "笑呼老聂尔真孬，割麦当如此用刀。", 
            "说罢旋风冲直出，看时垄麦抱先凋。", 
            "几曾争战微搓手，竟惹英雄代折腰。", 
            "任务瞬间完一半，北荒谁道有寒飙。"
        ], 
        "title": "赠大组长张荩臣", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "麦垛千堆又万堆，长城迤俪复迂回。", 
            "散兵线上黄金满，金字塔边赤日辉。", 
            "天下人民无冻馁，吾侪手足任胼胝。", 
            "明朝不雨当酣战，新到最新脱粒机。"
        ], 
        "title": "麦垛", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "八臂朝天一纺轮，朝挥行雨暮行云。", 
            "俯看平地疑流水，仰慕高踪远塞尘。", 
            "天际东风春猎猎，磨房文札雪纷纷。", 
            "吉诃德定真神勇，竟敢操戈斗巨人。"
        ], 
        "title": "风车", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "八臂撩天捉紫云，黄金楼后掷缤纷。", 
            "镰光九转仍新月，茬字千行尽古文。", 
            "省去横刀劳动力，飞来插翅自由神。", 
            "堂吉诃德休惊诧，织女机旁一纺轮。"
        ], 
        "title": "风车式收割机", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "曾见黄花插满头，孤高傲岸逞风流。", 
            "田横五百人何在，曼倩三千牍似留。", 
            "赤日中天朝恳挚，秋风落叶立清遒。", 
            "齐桓不喜葵瓜子，肯会诸侯到尔丘。"
        ], 
        "title": "过刈后向日葵地", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "布袜青鞋一浑然，平生不解此鞋便。", 
            "掌心鸡眼凭消长，山脊羊肠迅往还。", 
            "帮隔云从天借色，带疑梅与雪争妍。", 
            "姑娘小伙齐欢笑，今日老头脚少年。"
        ], 
        "title": "初穿球鞋", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "不知吾足果何缘，一着球鞋便欲仙。", 
            "山径羊肠平似砥，掌心鸡眼软如绵。", 
            "老头能有年轻脚，天下当无不种田。", 
            "得意还愁人未觉，频来故往众人前。"
        ], 
        "title": "球鞋", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "野鸭惊人捉对飞，荷锄穿径草萋菲。", 
            "忽逢玉椭如山叠，末化新雏盼母归。", 
            "明日壶觞端午酒，此时包裹小丁衣。", 
            "莫云同物无寻处，行近低芦浅水溪。"
        ], 
        "title": "拾野鸭蛋同小丁诸人", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "野鸭冲天捉对飞，几人归去路岐迷。", 
            "正穿稠密芦千管，奇遇浑圆玉一堆。", 
            "明日壶觞端午酒，此时包裹小丁衣。", 
            "数来三十多三个，一路欢呼满载归。"
        ], 
        "title": "拾野鸭蛋", 
        "type": "律诗", 
        "yun": null
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "淡写幽兰深种情，微光一点消残夜。", 
            "飞花轻梦坠无声，逝水华年笺雪帕。", 
            "念远真非满月时，忘形只在梅花下。", 
            "寒天袖薄影娉婷，篱角黄昏犹啖蔗。"
        ], 
        "title": "长夜有寄", 
        "type": "律诗", 
        "yun": "祃"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "深情一片唤春归，花下盘桓只莫违。", 
            "风骨犹存亲魏晋，天真不减孕珠玑。", 
            "清华扑面留人醉，洁净无尘明镜稀。", 
            "几日潇潇听雨绿，海棠红透已微微。"
        ], 
        "title": "感怀赠晦窗君", 
        "type": "律诗", 
        "yun": "微"
    }, 
    {
        "author": "顾敏燕", 
        "era": "当代", 
        "subtype": "七言律诗", 
        "text": [
            "拂去轻愁薄试衣，年来寒色渐衰微。", 
            "灵虹欲出先施雨，鲛泪纷飞可采玑。", 
            "燕子哝哝眉上喜，琴心切切世间稀。", 
            "还他多少红尘债，月下花前两不违。"
        ], 
        "title": "再次晦窗君(2012年3月1日)", 
        "type": "律诗", 
        "yun": "微"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "敢役花奴独当一，深丛煌煌射鲜日。", 
            "目眩神摇罢写真，江郎梦失綵毫笔。", 
            "万春亭作沈香亭，云母重围十二屏。", 
            "魂殒马嵬堪称幸，烂简蠹编忍复听。", 
            "迁延四季明天子，横罹流寇僭朱紫。", 
            "毋须辛亥溯甲申，国朝续补廿四史。", 
            "铁锁东南罪宫槐，枝亚崇祯挂御骸。", 
            "景阳钟断江山易，依稀根节掘簪钗。", 
            "一人天下久亡国，枉佔紫垣饰颜色。", 
            "媚娘诧谪雒阳春，硕庞掩镜秦与虢。", 
            "门高神武压煤山，山前山后侍婢鬟。", 
            "花怯人威半零落，黄尘红泪散斑斓。", 
            "异种新培多可识，碧血惟探种生黑。", 
            "冷澹朝官白乐天，犹比夜光昆玉白。", 
            "数轮春雨又春风，初开初败绮望中。", 
            "赏春莫动兴亡意，花事人事浑相同。"
        ], 
        "title": "景山牡丹", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "影摇山阁波澜空，容补鲜馨文杏红。", 
            "徐熙徐展长绢素，法付院本宣和风。", 
            "更濡竹管倾竹叶，待呼坡老偕文同。", 
            "销寒足蓄前夜力，欲夺阳回一朝功。", 
            "随澹随浓休轻洗，天然颜色得乎中。", 
            "坡陀相向三两树，差胜苑囿百千丛。", 
            "协音箫笛临水石，景裁画图生桑枫。", 
            "消息雨中艳传句，诗家工愁今仍穷。", 
            "重感初见即离别，肃花为客客为东。", 
            "缭乱满头沾残片，人耶鸟耶俱称翁。"
        ], 
        "title": "颐和园耕织图杏花，次韩文公杏花诗韵", 
        "type": "古风", 
        "yun": "东"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "面山十围柏，郁郁朝宫陌。", 
            "干侵藓皮青，影移宫墙赤。", 
            "上附春风藤，盘错有神力。", 
            "香散觚棱高，萼垂珠络白。", 
            "望气暗微垣，函关销紫色。", 
            "柏古鼎湖还，藤古群生翮。", 
            "俱逞攫拿势，萦纡瀰间隙。", 
            "青阳细叶滋，透光琢水碧。", 
            "雷霆击瘢瘿，苦心入魂魄。", 
            "绳文结何事，岁久焉能识。", 
            "金石契所知，相守避危厄。", 
            "聊拍少游词，醉卧忘南北。"
        ], 
        "title": "景山东麓殿廊，古藤缠柏势如龙虎，疏花澹白殆非凡品。诗记此异", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "高墙丹赭檐牙昏，雁翅楼东东华门。", 
            "缁衣仍著羽林卫，于无皇处姑称尊。", 
            "万历乾隆受平叛，卤簿南排太和殿。", 
            "迄今五十整春秋，金水桥前红潮乱。", 
            "青青宫柳杂宫槐，宫雅唶唶阊阖开。", 
            "为期尧年与舜日，不防天家去复回。", 
            "重熙累洽安黔首，彀中驱之牛马走。", 
            "城下朝朝应卯时，九曲黄流决壶口。"
        ], 
        "title": "五月十八日重登午门", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "后王起觉斯，庶几过羲之。", 
            "高悬气深稳，当时提按迟。", 
            "龙蛇竞绫绢，云水涨淋漓。", 
            "石斋耿情性，秃颖拙且劲。", 
            "可證法无虚，从知心本正。", 
            "奈何恼天听，一字斥曰佞。", 
            "清介倪鸿宝，悤悤不暇草。", 
            "鹤舞一卷长，纷披人书老。", 
            "渴骥奔流泉，典重腴非槁。", 
            "奇哉张瑞图，恣意逞豪粗。", 
            "翻绞连波磔，结习难形摹。", 
            "或讥媚阉党，元自别醇儒。", 
            "遗民傅青主，朱衣遁于土。", 
            "大书差纤靡，矮册入高古。", 
            "团团疾转蓬，腕少金刚杵。", 
            "五家举有明，巨擘列干城。", 
            "清季揖董赵，遂亡此草行。", 
            "今人益去古，遑顾惨经营。", 
            "末流涓涓逝，汉文罢研耕。"
        ], 
        "title": "武英殿晚明五家书画展", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "一逐大道斩白蛇，一兴九天降玄燕。", 
            "数纪春秋妃宠商，廿七朝昏帝辞汉。", 
            "地宜受宝终以逃秦灰，君弃生民正未远殷鉴。", 
            "鄱阳波底閟重门，潜呼刘贺通海昏。", 
            "长衔霍氏翻云雨，玉玺漆书能一言。", 
            "重器同镌妇好字，玉韘骨笄增妩媚。", 
            "生生世世伴武丁，楼台累七窥其秘。", 
            "君不见，三代之上亡贞卜，三代之下绝韦编。", 
            "残炱祭馀后母鼎，断缗山积五铢钱。", 
            "俱求盈缩合于天，碧落黄泉湮灭三千年。"
        ], 
        "title": "丙申初夏，于首博同日观商代妇好墓汉代海昏侯墓展", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "社起居庸关，十年叹回首。", 
            "凭览梦中楼，咏啸诗外友。", 
            "同逐花廿四，同持松三九。", 
            "宁寄穷后工，二编矜富有。", 
            "句或井水传，帙非草木朽。", 
            "朝野角斗场，方寸逋逃薮。", 
            "嗜欲尽多元，把玩珍敝帚。", 
            "坦荡君子怀，冰霜砺操守。", 
            "白石契青兕，三闾偕五柳。", 
            "大吕振黄钟，独愧喑瓦缶。", 
            "固结芝兰交，永期金石寿。", 
            "层楼当更上，其意须借酒。"
        ], 
        "title": "丙申马月初一，居庸诗社绮梦楼年会。分放翁咏屈平祠之“祇有滩声似旧时”句，依齿得有字", 
        "type": "古风", 
        "yun": "有"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "燕山白水奔辏蟠长龙，小拟三峡夔门溯巴东。", 
            "亦青亦苍亦黄浑相融，在云在水在山首尾通。", 
            "扣阍帝座偕以探骊宫，中亘五岳恒衡泰华嵩。", 
            "蜿蜒俯仰两间俱朝宗，天然人事径相居殊功。", 
            "足蹑星文浪浪淩罡风，胁出大翼鳞族蜕羽虫。", 
            "往来恣纵八表纷能穷，高天厚土曷可驱幽衷。", 
            "须角距牙百隘控边烽，猎火毡灯吹烬然千红。", 
            "齐烟明灭一姓私其雄，欲垂万世二世祖龙空。", 
            "龙孙龙子梦魇几轮终，天地澄清宁使无龙踪。", 
            "城郭倾颓独尊人于中，神州有神月朗日曈曈。"
        ], 
        "title": "怀柔大水峪长城玉皇台望龙峡湖", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "存息尚蕲天所赐，十雨五风等閒事。", 
            "呼龙驭螭昧爽行，即时挟我云霓至。", 
            "三岛六桥缥渺间，动以波澜入冥思。", 
            "澡身泼眼砺精神，促节繁音张鼓吹。", 
            "捧纛前营金戈围，高城飞镝银潢坠。", 
            "嘈嘈切切大小弦，楚歌十面脱骁骑。", 
            "独负初心本游心，定力坚牢合此试。", 
            "芥子坳堂微粒蓑，澹抹堤遥穷噍类。", 
            "六月噤寒不胜衣，暗绿骤侵堆粟臂。", 
            "销涨江潮杂海潮，人玩鸥猜乍惊翅。", 
            "相摩相激随俯仰，疑在酒泉扶宿醉。", 
            "不即不离仍暂违，落瓣如船载红泪。", 
            "刻漏攒珠麾叠瀑，掣电裁云狂草字。", 
            "凭虚属气伸所伸，了身持默寄所寄。", 
            "造化鸿秘复饱看，挂碍即除唯熟寐。", 
            "风雨足遇百年豪，得解湖山无尽意。"
        ], 
        "title": "仲夏豪雨，破京中有史纪录。独往西堤，坐景明楼观荷。诗成于六月廿四荷花生日", 
        "type": "古风", 
        "yun": "寘"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "兼旬霪雨苦诸夏，倒倾江河势奔马。", 
            "荆襄鲋鲤跃街衢，戟指天威胡为者。", 
            "与子同袍麾前驱，乾糇哽咽断行厨。", 
            "远犒冷淘冰于齿，忧时能忘杜与苏。", 
            "自惭食量添酒量，秘法饼师窥烹酱。", 
            "剑南朝食美酸齑，滋味独少北伧样。", 
            "塔影欲颓夕红楼，楼中梦笔补珍馐。", 
            "海澨浊浪归息壤，起社赓诗正此由。"
        ], 
        "title": "丙申小暑前，与叶雨云三兄于绮梦楼消夏食面。时南方洪水并系幽怀，因约分嵌江南雨三字成篇", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "宋儒美其说，夏池予亦爱。", 
            "互引真君子，施施长默对。", 
            "一虹分两水，明镜夹玉带。", 
            "风晴数往还，失喜趁滂霈。", 
            "小航屡褰裳，隔岸同擎盖。", 
            "朱华倚白华，低和清商籁。", 
            "吹吷任飘忽，生灭泡影碎。", 
            "物序有崇替，复萌将复蜕。", 
            "堕枯人不去，读琴义可会。", 
            "澄鲜新霁出，自得天然态。", 
            "气息笼浛澒，裴回安脾肺。", 
            "鱼虾侣左右，净域远萧艾。", 
            "处隰虽卑湿，品格元正大。", 
            "灵窍隐柔丝，既通非滞碍。", 
            "落想信空空，馀馨犹在在。"
        ], 
        "title": "紫竹院雨荷", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "夙厌天心小儿面，佯蹈故常忽生变。", 
            "缭乱新碧低，霞蔚晼晚迷。", 
            "白翎旋塔厦，双玦合虹霓。", 
            "君不见，交睫之先陡倾墨，折巾奚复辨南北。", 
            "掣电走雷充耳声，将嗔作怒假颜色。", 
            "便舍爱物惜时心，稍玩覆雨翻云力。", 
            "晦冥才惊怖，霁开尤叵测。", 
            "循环往复缩千秋，黑暗昌明移顷刻。"
        ], 
        "title": "八月廿七日十六时许天忽有异，狂飙疾雨计五分钟顿收，霞透夕阳双虹并见，历此奇观叹而搦管", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "嘈嘈复絮絮，破梦潜争诉。", 
            "初试涩且喑，重引激尤著。", 
            "数旋数顿拍，亦纵亦承句。", 
            "噪雅骄而肆，嘶蝉竭以妒。", 
            "中散抚哀丝，江令赓恨赋。", 
            "兴感百莫名，溯古应同步。", 
            "新逢流火驰，并协蟾光吐。", 
            "冷偎栖迟心，响馀零落树。", 
            "临秋气可悲，永夜堪一怒。", 
            "悬知枫菊凋，渐逼冰霜冱。", 
            "岁聿其将逝，逆厄安若素。", 
            "颓圯焉滞留，偃蹇芳洲渡。", 
            "四时颇局促，风散唐豳暮。", 
            "薄翅咽湿寒，穹野滋清露。", 
            "鸣雁既飞举，忍噤无声处。", 
            "棂砌扬远音，更俟晨飔助。"
        ], 
        "title": "蟋蟀", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "四坡力跻之，以秋冠四时。", 
            "一坡狎斑鸠，见我扶杖助钩辀，冶苌难通秘语稠。", 
            "二坡蜩螗沸，变徵商音疾鼓吹，此中无暇论晋魏。", 
            "三坡鬼面石，险仄其膺癃其脊，距爪攫人莫容白。", 
            "四坡木荷阴，岩隙日色漏森森，阒寂复萌惶恐心。", 
            "雷公觜尖才逾半，风爽茆亭歇脚汉，俯涧振衣殊可玩。", 
            "好入名山千百次，御风梯云何止四。", 
            "屐齿前后效谢公，上山元比下山易。"
        ], 
        "title": "梅岭雷公尖老四坡山道", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "未名此何地，翻疑此何岁。", 
            "地僻静不哗，劫遗时潜逝。", 
            "富春烬馀卷，截拟平远势。", 
            "案头小山水，坐囿笔墨计。", 
            "无字览奇书，倦矣抛獭祭。", 
            "处世在游嬉，稍与参梵谛。", 
            "偕我临广泽，胜侣金石契。", 
            "彼岸飞星艖，乘风鼓兰枻。", 
            "匡庐指海西，烟水笼痕际。", 
            "息机问磻溪，餐经考鱼丽。", 
            "修绠缒鲛宫，蛮犗千斤系。", 
            "钓叟矜波臣，泛宅方外帝。", 
            "濯足且濯缨，沧浪啸歌递。", 
            "搏击竞巨鳞，跳珠烂银细。", 
            "移座就空明，顷刻南柯憩。", 
            "欣赴舟师炊，亦幸田父泥。", 
            "野蔌供瓜茄，小鲜治鲫鳜。", 
            "或副陶朱才，先逞易牙艺。", 
            "篷舷泼研华，扶醺聊点缀。", 
            "发吟去雕琢，勒草毋碍滞。", 
            "凌波散古香，满幅穿锦罽。", 
            "群贤三月三，鹅池重脩禊。", 
            "遇合来湖海，老渔閒睥睨。", 
            "萍踪暂为家，云帆直可济。"
        ], 
        "title": "赣北武宁柘林湖，新称庐山西海，有玩家陈兄赁舟居焉", 
        "type": "古风", 
        "yun": "霁"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "今日把似君，古剑掣秋水。", 
            "锵然迅雷挟紫电，蒯缑蜕尽双龙起。", 
            "入山曾访淬剑池，鉴影齐肩欧冶子。", 
            "锋棱因副斩蛟功，一麾下断十劄纸。", 
            "眸昏金错玄冰逼，夜鸣收匣柔绕指。", 
            "快心醒目罗酒浆，主客相倾欢满堂。", 
            "以谢夷犹勤劝箸，那许专诸进鱼肠。"
        ], 
        "title": "承惠堂观剑", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "寰间泉下孰真假，事死如生竟抛舍。", 
            "朱辀金軎吹寒灰，礼弛六驾龙为马。", 
            "兆吉王霸楚江萍，鲁叟犹称幸获也。", 
            "窥器问鼎西徙东，郁郁宗周求诸野。", 
            "湘云荆树列王行，辚辚旌旆千驷者。", 
            "歃盟攻伐诸侯师，一鼓披靡钩戟下。", 
            "蹄灭颅枯烽燧息，朽烂竹书功大写。", 
            "君不见，蓬窠刺棘纪南原，犁断绳文半陶瓦。", 
            "成王败寇编春秋，君飨鼎斝氓充鲊。", 
            "盗尽崇陵椁室空，声聒归乌颓日哑。"
        ], 
        "title": "过纪南城郢都故址，遥望熊家冢楚王陵封土堆，环临地下车马阵发掘坑", 
        "type": "古风", 
        "yun": "马"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "千仞翰墨场，此山寓文思。", 
            "倒插锥颖长，濡毫堪一试。", 
            "邺祑仍乱叠，秘笈隐何字。", 
            "投管跻梯云，笔架遗座位。", 
            "娲盘始制文，饱执徐沥翠。", 
            "兰操发琴台，泉响冰弦坠。", 
            "把剑起王郎，步诀乘微醉。", 
            "御风大湾口，苍冥杳决眦。", 
            "气蒸清江水，色点廪君帜。", 
            "西陵泻如练，七二笼蓊蔚。", 
            "敛足望五峰，膏泽荆楚地。", 
            "馀脉武陵源，秦亡复久避。", 
            "仙鬼幻捲舒，浮岚由恣媚。", 
            "缓缓觉山移，衮衮积渊沸。", 
            "螮蝀交午晴，夕阴涵叆霼。", 
            "丹果衬丛葩，碧藤悬异卉。", 
            "照影三掬饮，玉髓长日馈。", 
            "四友快清游，周览撷精萃。"
        ], 
        "title": "柴埠溪大峡谷", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "问渔径扫江头宅，峡口江开延秋客。", 
            "窗含帆橹复藏山，奔辏奇峰罗几席。", 
            "荆山抱璞疑珷玞，天竺蹋云得灵璧。", 
            "以翔以栖百怪俱，及物及人精芒射。", 
            "太湖见底昆仑空，芝岫黧青雪浪白。", 
            "沈沈钟磬击希音，沸沸霞霓蒸孔隙。", 
            "壶中九华小有天，坐啸白苏环寸碧。", 
            "亦丑亦文入绢绫，在案在掌倾魂魄。", 
            "太古孑遗寿者相，米老呼兄殊同癖。", 
            "忆昔搜抉落漩湍，真气所托惟片石。", 
            "江潮消涨月盈亏，笑之叹之朝至夕。", 
            "动静等观与神通，坚柔养性去形役。", 
            "袖出豪夺金石交，浪掷千金定何惜。", 
            "嗟乎嚱，小者玲珑一拳攒，巨者峥嵘馀脉坼。", 
            "乃勾乃皴传谱名，羊脂为轴锦为册。", 
            "应配李杜之高吟，将摹荆关之剧迹。", 
            "痴憨惟教石点头，秋日迟迟毋促迫。", 
            "水落石出语情性，燕楚茫茫万山隔。"
        ], 
        "title": "丙申之秋，游屐夷陵。得赏藏山小筑奇石，因与江渔云梦分“隔”字成句", 
        "type": "古风", 
        "yun": "陌"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "郊坰渐稀辙，蹈远清秋节。", 
            "霜意排野云，杰阁环眺阅。", 
            "四厢子胥潮，百磴苌弘血。", 
            "峰攒女娲炉，石锻嵇康铁。", 
            "拉杂燎祝融，凤皇鸣丹穴。", 
            "燧人惜燔种，地火判力竭。", 
            "遮羽阳乌嚣，熔浆昆仑决。", 
            "渴奔夸父死，烬息轮寂灭。", 
            "速然复速化，亘古遗孤孑。", 
            "斧劈鎏金紫，抚揽掌尤热。", 
            "遂令僵蛰苏，肺肝转激烈。", 
            "春花娇美人，秋叶凛豪杰。", 
            "翻使叶之名，高跻花之阙。", 
            "冰弦咽春阴，秋爽裁锦缬。", 
            "青女偕东君，光明相绾结。", 
            "艳夺朝夕霞，顾影两幽绝。", 
            "托心止流水，索题失轻亵。", 
            "默默发晚晴，为付茫茫雪。", 
            "毋庸感遇合，毋庸伤离别。", 
            "迟暮任伶俜，捃拾休搴撷。"
        ], 
        "title": "染霞山房红叶", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "渐愁滋露溉，草细风梳，人倦春宵。", 
            "暗里年华逝，任云旗远隔，梦雨飘潇。", 
            "画楼酒醒何处，笼壁短灯摇。", 
            "鼓瑟无凭，扬舲有意，总是魂销。", 
            "迢迢。", 
            "漫游处、只雪拥平皋，尘满行镳。", 
            "想故人天末，早慵忺倾酝，山泽频招。", 
            "粘天海气花木，灯火赤阑桥。", 
            "更绿柳新稊，春来散囿多绛桃。"
        ], 
        "title": "忆旧游  讯港中岁晏花事", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "梦切江云，恨抽芳草，雾涩剪愁难断。", 
            "斜阳屋底，犹挟馀寒，世上久抛纨扇。", 
            "惆怅老去填词，偏爱良宵，怕催银箭。", 
            "看屏山曲曲，孤灯无语，水涯人远。", 
            "谁问讯、酒面红生，酬春无力，暖人碧波浓染。", 
            "冰澌老巷，风掩重门，一夜鬓霜先变。", 
            "冷句飞香，重怪他、清露时搓，浮萍难倩。", 
            "想天孙此际无睡，星如泪点。"
        ], 
        "title": "过秦楼", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "岸曲霜黄，渚清陂白，雪中晴日偏圆。", 
            "海吞山没，朝夕起寒烟。", 
            "弥望平原万里，绿杨外、潭水溅溅。", 
            "销凝处、新凋片叶，波似洞庭船。", 
            "经年。", 
            "送雁阵、青枫碧蓼，飞过荒椽。", 
            "念去程刚转，料近春前。", 
            "漫倩神僧咒钵，止流水、低拂哀弦。", 
            "津亭畔、啼鸦废垒，容许白头眠。"
        ], 
        "title": "满庭芳   登西麓，望小湖，看去鸟苍烟，怅然久之。", 
        "type": "词", 
        "yun": "先"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "寒蝉切响，朔雁流哀，霞佩精光射。", 
            "万家鸳瓦。", 
            "回肠处、唱遍水边月下。", 
            "陈词纵雅。", 
            "算赚得，鲛珠一把。", 
            "残雪飘、如我天涯，湿雨薰兰麝。", 
            "人堕他州暮夜。", 
            "望昏昏寒月，谁共游冶。", 
            "歌纨罗帕。", 
            "乌丝里、自觅宝车行马。", 
            "烧灯近也。", 
            "禁几炬、蜡膏销谢。", 
            "休溯红、花外鹃啼，刚素笺题罢。"
        ], 
        "title": "解语花   雪夜和周词不寐", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "星依北渚云，春在东栏雪。", 
            "空园凋蕙草，音书绝。", 
            "娇香绛质。", 
            "此际愁亲折。", 
            "水深波浪阔。", 
            "分付啼莺，好迎锦绣芳节。", 
            "胭脂添泪，一向先成血。", 
            "瑶花融玉茗，神能接。", 
            "纱幮乍醒，腋下清风切。", 
            "幽意凭谁说。", 
            "恨墨封题，茜裙违梦伤别。"
        ], 
        "title": "满路花    咏红茶", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "胡马窥江，可复垂杨满城郭。", 
            "看戍楼断角，黄昏巷陌，寒鸦平野，车尘江脚。", 
            "波荡蘋花作。", 
            "人归处、愁红正落。", 
            "何堪又、牧马频嘶，去雁声声动寥廓。", 
            "异国经年，秋风何事，驱人镇飘泊。", 
            "奈蠹笺伤鼠，秋词盈箧，羊裙系舸，春禽时约。", 
            "投老行吟地，情怀似、暮烟澹薄。", 
            "空心赏，玉笛哀音，伴晚花自乐。"
        ], 
        "title": "一寸金", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "亭皋绕寒鹊，风雪凄其。", 
            "金屋短日藏辉。", 
            "胡床坐久苦无梦，回头残烛沾衣。", 
            "愁中换时节，盼飞花芝盖，岸柳青旗。", 
            "荒鸡夜起，便挑灯、亦惜春迟。", 
            "川树寂寥清晓，留影到黄昏，时伴鸦归。", 
            "孤驿横看水际，迢迢故国，芳草萋迷。", 
            "遥山寸黛，压阑干、尚与眉齐。", 
            "仗清尊沉恨，波心涨泪，送月平西。"
        ], 
        "title": "夜飞鹊    本意", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "渺梅枝、揉春作雪，和愁甚滋味。", 
            "绛绡曾缀。", 
            "谁背立东风，相伴姝丽。", 
            "琅玕十里堪扶倚。", 
            "绀藏悲又喜。", 
            "自不与杏花同梦，馀芬生翠被。", 
            "春魂未悭，做繁英玲珑，缓饮影、依人憔悴。", 
            "思琢句、苔枝上、任风飘坠。", 
            "犹堪赏、冷熏泛蕊。", 
            "携壁月、清吟寒浪里。", 
            "且认取、粉墙微晕，黄昏香动水。"
        ], 
        "title": "花犯", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "洛浦绸缪深誓后。", 
            "莫待飘绵，惆怅生重牖。", 
            "脉脉芳心如中酒。", 
            "碧波缥缈方招手。", 
            "落日深闺凉乍透。", 
            "便染仙衣，懒与人争秀。", 
            "长使鹅黄怜白首。", 
            "惜春情绪终依旧。"
        ], 
        "title": "蝶恋花 柳 清真原制、自和共四阕 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "待到酴醾开谢后。", 
            "睍睆黄莺，劝客频窥牖。", 
            "帐饮危亭倾别酒。", 
            "攀条莫负纤纤手。", 
            "林挂斜晖红已透。", 
            "玉勒珠鞭，驻处花秾秀。", 
            "似此流光堪回首。", 
            "东风和梦心仍旧。"
        ], 
        "title": "蝶恋花 柳 清真原制、自和共四阕 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "宛转游丝牵别后。", 
            "莫误韦郎，相见期朱牖。", 
            "说是伤春兼病酒。", 
            "和烟约絮同拈手。", 
            "如海残春寒早透。", 
            "满径飞花，掷向钿车秀。", 
            "苦为相思萦马首。", 
            "恼人天气昏如旧。"
        ], 
        "title": "蝶恋花 柳 清真原制、自和共四阕 其三", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "短梦初回新睡后。", 
            "浥露轻盈，几缕翻风牖。", 
            "有意低垂还拂酒。", 
            "掏花偏是柔荑手。", 
            "海燕窥帘飞未透。", 
            "过眼行云，隐约回峰秀。", 
            "和尽瑶章知几首。", 
            "地遥人远空思旧。"
        ], 
        "title": "蝶恋花 柳 清真原制、自和共四阕 其四", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "尘沁飘衣风乍定。", 
            "犹是严寒，煮梦温金井。", 
            "蘸泪深灯宵更炯。", 
            "水沉可奈炉灰冷。", 
            "月过长河光掠影。", 
            "雁字成绳，忆是愁中听。", 
            "攲枕凭谁回斗柄。", 
            "路遥箫咽清商应。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "池塘昨夜春生秀。", 
            "红萼无言香在袖。", 
            "柳条万缕压平波。", 
            "鶗鴂一声思劝酒。", 
            "莫道沉吟诗骨瘦。", 
            "门对寒流波定后。", 
            "情如塞上乍归鸿，人是霜前初白首。"
        ], 
        "title": "木兰花", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "云廊水院日初红。", 
            "馀雪昨宵融。", 
            "一春收拾入帘栊。", 
            "会意有飞虫。", 
            "愁浓如簇山千点，心长挂、冷雨疏钟。", 
            "江潭梦断酒旗风。", 
            "烟浦画桥中。"
        ], 
        "title": "月中行   题画", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "雨下沾衣蘸水。蓦回首、家山千里。", 
            "昔日长安宦游子。谱新词、度关山、歌地市。", 
            "蠹简惊砂底。检数叶、污泥飘坠。", 
            "曾为篝灯夜分起。记年时、卷明君、翻蜀纸。"
        ], 
        "title": "夜游宫", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "风定桂旗稍敛。雪花亸、深疑星点。", 
            "隔个晶屏阻一见。省回眸、动春幡、催漏箭。", 
            "碧落游丝转。夜初静、梦迷心乱。", 
            "山瘦如人爱荒远。对桃枝、借馀红、映人面。"
        ], 
        "title": "夜游宫   客中立春", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "东湖无际。", 
            "荇藻流溪尾。", 
            "拖一片澄烟，动西风、文禽争避。", 
            "镜奁堪掬，俯首礼闲云，须杖倚。", 
            "香浮起。", 
            "薄醉江乡里。", 
            "连朝液雨，三尺添秋水。", 
            "散发荡扁舟，问季鹰、归心怎已。", 
            "画中神理。", 
            "待一叩沧溟，因甚似、南涧底。", 
            "岂独沦漪美。"
        ], 
        "title": "蓦山溪   题渐江东湖图卷", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "谁家燕子辞华屋。", 
            "衔泥去、度帘熟。", 
            "念古悲有限驹光速。", 
            "苔上蚀、城狐宿。", 
            "人物斑斓砖一束。", 
            "旧曾是瘗红消绿。", 
            "见说北风图，思蜀绘、悲寒玉。"
        ], 
        "title": "迎春乐 题汉墓砖人物彩绘，波士顿美术馆藏。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "神僧弃稿疏狂迹。", 
            "樱花下、骞驴客。", 
            "又西风匹马铜驼客。", 
            "红袖倚、酒垆侧。", 
            "尺八箫悲头早白。", 
            "况春雨、坠红沉息。", 
            "寥落过阊门，何必问、城南北。"
        ], 
        "title": "迎春乐 曼殊上人画册", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "好枝楼头雨歇，露犹泫。", 
            "望里乡关，青压虚栏。", 
            "都冷冷清清，剩把栏曲巡遍。", 
            "回首只恨吴天去人远。", 
            "驿桥断溪，梦聚醒又散。", 
            "试看红蕖，开纵早、离披晏。", 
            "尽多绛泪，滴向乌纱与谁剪。", 
            "鸟啼花谢难遣。"
        ], 
        "title": "荔枝香近 第二体", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "关心秋水阅繁霜。", 
            "吹雁不成行。", 
            "西风只扫黄叶，山色澹吴装。", 
            "怜烛短、引杯长。", 
            "黯情伤。", 
            "天涯已惯，明日寒花，莫问谁乡。"
        ], 
        "title": "诉衷情", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "楼高翻觉地小，看万山眠了。", 
            "一片茫茫，白云笼夕照。", 
            "穿林鸦去已渺。", 
            "望故山何日重到。", 
            "只是荒鸡，催人宵起早。"
        ], 
        "title": "伤情怨", 
        "type": "词", 
        "yun": null
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "柳线依依雨盖残，银塘香尽爪泥乾。", 
            "怜心自是心如死，犹念清圆动碧澜。"
        ], 
        "title": "江南园残荷", 
        "type": "绝句", 
        "yun": "寒"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "有限浮生应玩去，无由閒趣偶拈来。", 
            "亦知万事同儿戏，日日仍须笑口开。"
        ], 
        "title": "龙泉茶室小扇女士求书玩去二字，因喜此语不俗乃得句", 
        "type": "绝句", 
        "yun": "灰"
    }, 
    {
        "author": "幻庐", 
        "era": "当代", 
        "subtype": "七言绝句", 
        "text": [
            "本来无物拂何尘，禅榻宽留客舍新。", 
            "阑界金丝盈一尺，游方驻个写经人。"
        ], 
        "title": "菩提宾舍室内备经纸，晨起钞心经一过", 
        "type": "绝句", 
        "yun": "真"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "古来京洛地，素衣易变淄。", 
            "独有江海人，高唱秋怀诗。", 
            "落日爱黄昏，玉碎悲素丝。", 
            "割霜月如镰，南亩更念兹。", 
            "山鬼一何哀，歌断寒飔飔。", 
            "声酸欧阳赋，神泣鲍家辞。", 
            "异曲各示工，萧条不同时。", 
            "我来户庭阗，踯躅欲安之。", 
            "风徽感气类，敢效青冥期。", 
            "丧明伤西河，指天比南嶷。", 
            "清芬不可接，怀贤增凄其。", 
            "但看林木秀，飒飒朔风欺。"
        ], 
        "title": "Jardin des Feuillantines访Victor Hugo故居 用初发石首城韵", 
        "type": "古风", 
        "yun": "支"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "来时飙回雪，去夕日沉峰。", 
            "攀条生别意，愁睨青青松。", 
            "冰块久未消，水面浮玲珑。", 
            "那知万山外，更有百丈灇。", 
            "巉岩四围里，绝顶寻仙踪。", 
            "琉璃开诡巧，连蜷图灵容。", 
            "高台何偃蹇，安惮披蒙茸。", 
            "明神将夕降，袅袅生和风。", 
            "徵今念独深，眷往情弥重。", 
            "驱车临崇冈，骋望孰与同。", 
            "怀哉佳山水，不与世穷通。"
        ], 
        "title": "自白山造Assy山巅 用南山往北山韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "渌水入我梦，所思不可论。", 
            "永夜无回波，断岸有惊奔。", 
            "层岭隐苍榛，幽路袭芳荪。", 
            "千峰冰雪际，犹作睥睨屯。", 
            "撩人惟春夏，警我兼晨昏。", 
            "寂默沈万顷，旖旎敞千门。", 
            "平芜天尽头，低树影空存。", 
            "烟外溪娘语，波面姹女魂。", 
            "祁寒至此尽，湛碧欲流温。", 
            "殊乡等吾土，且共乐安敦。"
        ], 
        "title": "忆Léman湖一九五六年往日内瓦过此，忽忽十年矣。用入彭蠡湖韵", 
        "type": "古风", 
        "yun": "元"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "双眸眄修途，一开还一闭。", 
            "去水付黄昏，来车循往辙。", 
            "彼岸竟光明，肺肝馀朗雪。"
        ], 
        "title": "Le Fayet道中作 用庐山绝顶韵", 
        "type": "古风", 
        "yun": "屑"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "舟如蝶迷阳，飘飘到何方。", 
            "冷眼看乾坤，热泪洒平冈。", 
            "沉忧虹贯日，隐爱雪充肠。", 
            "至道生无名，崭新出悲凉。", 
            "空中传恨语，百世不敢忘。", 
            "我邦称鬼才，长爪差雁行。", 
            "万星灿暮夜，千凤翥奇芳。", 
            "后不见来者，勇往意何伤。", 
            "睿哲天所忌，逋播岂相妨。", 
            "沧海穷曛黑，岁月念方将。", 
            "夭枉无足悲，辉光讵寻常。", 
            "江河万古流，盛藻随风扬。", 
            "尚论他与我，馀蕴待平章。"
        ], 
        "title": "读Rimbaud诗 用庐陵王墓下韵", 
        "type": "古风", 
        "yun": "阳"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "事往足思存，微处可观显。", 
            "秋风一披拂，花露想凄泫。", 
            "残碑有时灭，坠泪如登岘。", 
            "万里屡骏奔，百年只遐缅。", 
            "心已生死齐，人尚蜣螂转。", 
            "拈花馀一笑，所得无乃浅。", 
            "何似山中云，朝夕任舒卷。", 
            "当年薜萝枝，犹挂般若眼。", 
            "石笋插云尖，山蒲经雨展。", 
            "唾灰久已乾，泡水竟谁辨。", 
            "孤游意少悰，因君还自遣。"
        ], 
        "title": "晋嘉寄示游青迈素贴山寺，用康乐从斤竹涧韵，追忆曩游，再和一首", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "嘉约违攀跻，咫尺等楚越。", 
            "嵇生朝慵起，艳赋爱绮发。", 
            "向来识佛面，未曾计日月。", 
            "心知逗晓晴，雨到中宵歇。", 
            "小痾无足虑，顿悟笑所阙。", 
            "雪后变冬温，蛰虫催春别。", 
            "飞鸿看有时，佳兴在冥蔑。"
        ], 
        "title": "侯思孟约郊游，以失眠未赴，报之以诗。用邻里相送韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "一苇随所适，初冬月色高。", 
            "地上见人影，画笔一何超。", 
            "结梦在中流，沉思绕行镳。", 
            "独鹤飐激水，徘徊临桂椒。", 
            "居然万里势，纸面动风潮。", 
            "仿佛步雪堂，夜分归临皋。", 
            "主人饮我酒，使我颜如桃。", 
            "嘉会不可常，白日去昭昭。", 
            "何必感须臾，双鬓非愁苗。", 
            "长江浩无穷，云海深做巢。", 
            "自是萦旧想，披图兴行谣。"
        ], 
        "title": "题宋乔仲常后赤壁赋图 用从游京口韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "游目久踌躇，古意生临眺。", 
            "夜树带馀清，高阙耸双峭。", 
            "浅水鱼吻足，华灯月分曜。", 
            "千载此祈褫，神风助舒啸。", 
            "虽乏上皇心，终会灵台妙。", 
            "惭为掣鲸手，屡倚天涯钓。", 
            "息意休辨宗，厝辞增物诮。", 
            "讴歌归去来，欲谱穿云调。"
        ], 
        "title": "巴黎圣母祠Notre-Dame夜步 用七里濑韵", 
        "type": "古风", 
        "yun": "啸"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "长算屈短日，终古月常圆。", 
            "雕墙倚灵琐，隈曲溯涓涟。", 
            "树昏疑接海，风起欲拔山。", 
            "向来畋猎地，三驱有缓前。", 
            "飞毂行留影，分翠高暨天。", 
            "阴凝势方巩，阳回力犹邅。", 
            "当年叱吒处，八荒吞无难。", 
            "长林纷在眼，积愤究谁宣。", 
            "盖世伤促路，逝水感徂年。"
        ], 
        "title": "Fontainebleau森林拿破仑行宫。用发归濑韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "忆赋秋醒词，中天月流素。", 
            "西驰迫行役，枫叶未沾露。", 
            "三度旅京洛，无由及冬暮。", 
            "睽携游子心，只是倦朋旧。", 
            "风物何清婉，畴不思玄度。", 
            "敷藻漱芳华，稽古骋翔步。", 
            "锱铢精讨论，妍蚩辨好恶。", 
            "倚声我所耽，含毫生远慕。", 
            "野云看孤飞，却立空四顾。", 
            "为山积九仞，徒复宝康瓠。", 
            "笑啼随赤子，东西罔识路。", 
            "幽独赖琴音，流连思清晤。"
        ], 
        "title": "寄答吉川教授及京都诸君子。用初发都韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "谁与唱云谣，欲歌歌啴缓。", 
            "偷写暗赠人，百读恐肠断。", 
            "纸仄艰贮愁，何以摅深款。", 
            "盟镜怕重寻，镇是生愤懑。", 
            "素胸雪未消，横眉月更诞。", 
            "春去草萋萋，人来花纂纂。", 
            "回肠绕夜长，剪灯嫌烛短。", 
            "枕泪湿浓翠，腰身倚密竿。", 
            "消受到微熏，馀寒奈难暖。", 
            "延露纵多情，低吟应罢管。"
        ], 
        "title": "题敦煌写卷云谣集杂曲子 用道路忆山中韵", 
        "type": "古风", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "异域有奇卉，托兹园池旁。", 
            "夜来孤月明，吐蕊白如霜。", 
            "香气生寒水，素影含虚光。", 
            "如何一夕凋，殂谢亦可伤。", 
            "岂伊冰玉质，无意狎群芳。", 
            "遂尔离尘垢，冥然返大苍。"
        ], 
        "title": "优昙花诗二首 其一", 
        "type": "古风", 
        "yun": "阳"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "大苍安可穷，天道邈无极。", 
            "衰荣理则常，幻化终难测。", 
            "千载未足修，转瞬讵为逼。", 
            "达人解其会，葆此恒安息。", 
            "浊醪且自陶，聊以永兹夕。"
        ], 
        "title": "优昙花诗二首 其二", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "却嗜天中剥粽时，独无兴感助于诗。", 
            "既经霪雨漫空际，何处沧波不水湄。", 
            "怀古尽由吟楚些，忧民岂必哭湘累。", 
            "更非每饭俱毋忘，别去骚心自解颐。"
        ], 
        "title": "丙申五日", 
        "type": "律诗", 
        "yun": "支"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "岁岁东风化物新，繁华过罢迹将陈。", 
            "愿倾白酒皆名酒，误认红尘是软尘。", 
            "洗耳厌陪谭海客，凝眸聊作看花人。", 
            "凭他增减盈虚事，懒与推排迭怆神。"
        ], 
        "title": "春馀即事 其一", 
        "type": "律诗", 
        "yun": "真"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "维摩清恙减神姿，暗遣天花一散之。", 
            "远浦田田生菡萏，空庭寂寂谢酴醾。", 
            "钟情倦矣如椽笔，结习除于上药师。", 
            "欲避朱明逼重五，声声箫鼓大夫祠。"
        ], 
        "title": "春馀即事 其二", 
        "type": "律诗", 
        "yun": "支"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "榻倚残城霭锁湖，千山月小夜藏乌。", 
            "重围落瀑摐金鼓，芒角奔星睒斗枢。", 
            "可答琴言容简捷，欲穷诗理祇模糊。", 
            "任由李杜仙耶圣，斯境斯机宁化吾。"
        ], 
        "title": "龙峡旅次，同人夜步欢洽存感", 
        "type": "律诗", 
        "yun": "虞"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "玄翮云摩翠巘嵬，迟迟古道接泉台。", 
            "孤存影向乔松冷，默告音含异鸟哀。", 
            "断梦纵难收刻漏，馀年渐逼就寒灰。", 
            "抚碑为展新图册，少慰黄花次第开。"
        ], 
        "title": "展墓萱慈五年祭", 
        "type": "律诗", 
        "yun": "灰"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "二七三间罨画廊，风回纨縠自成凉。", 
            "掠人千匝亲玄鳦，钩史残轮扣古桑。", 
            "旧影新遮松栝冷，初心独领芰荷香。", 
            "景明布席水天坐，一径寻诗慎勿忘。"
        ], 
        "title": "丙申夏至前二日，与云叶溪三兄晨入颐和园。观谐趣园乾隆御笔寻诗径碑，过西堤景明楼，狎以群燕绕檐不去。复喜耕织图道旁三百年桑树十九株，乃约押古桑二字成诗", 
        "type": "律诗", 
        "yun": "阳"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "周天为快启黎明，河汉方提倒洗城。", 
            "顿失芰荷儿女态，新传木叶鼓鼙声。", 
            "雷行烈叱炎方逼，肺息和同宿梦更。", 
            "未必禽言辨今古，交交不厌说阴晴。"
        ], 
        "title": "苦热得雨", 
        "type": "律诗", 
        "yun": "庚"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "纵贯秋声南北窗，金风戛玉应千摐。", 
            "既招箫远梅花岭，重啸杯空牛渚江。", 
            "柳外笙簧须遍和，座中琴瑟已先双。", 
            "云行更助秦青遏，送罢班筵意未降。"
        ], 
        "title": "红叶伉俪设酌柳林，与生云、采芦晤维扬邗沟钓徒、当涂落草堂主。座上飞歌秋心畅爽，约押江字成律", 
        "type": "律诗", 
        "yun": "江"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "岁一良宵固倚楼，斓斑桂綵叶凝秋。", 
            "三坛涓滴销汾酿，满壁嘤鸣协越讴。", 
            "骨换金丹山谷法，神驰青眼海藏俦。", 
            "毋分旧雨偕今雨，遥听商声复起收。"
        ], 
        "title": "梓乔招饮燕兰楼，会同吟侣以遣中秋。闻今岁月盈于十七，正此夜也。即用楼字", 
        "type": "律诗", 
        "yun": "尤"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "夜送群蛩次第幽，早凉拂帐小飕飗。", 
            "欧声快读心同口，杜兴重敲耳代眸。", 
            "去也汤汤银汉没，呼之朗朗玉奁浮。", 
            "凋伤肃杀浑无赖，见惯天行亿兆秋。"
        ], 
        "title": "新秋", 
        "type": "律诗", 
        "yun": "尤"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "微滓清辉烛穗腾，莲心隔远寄河灯。", 
            "虚延青史三千载，可解苍生十八层。", 
            "画鬼如人翻得趣，舍真助虐岂无凭。", 
            "盂兰盆会小功德，本事毋忘拔苦僧。"
        ], 
        "title": "丙申中元节", 
        "type": "律诗", 
        "yun": "蒸"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "共此天涯脉脉光，婵娟素冷被羲皇。", 
            "为更谢客消摇屐，与汎苏舟潋滟觞。", 
            "兰桂其心驰汗漫，星躔之力涌洪荒。", 
            "千金一赋如论道，让尔仙踪会武当。"
        ], 
        "title": "中秋前一日，三江公干莅京。与金红饮锦官居，分“皇宫贡酒”得皇字，三江即邀月底赴夷陵荆州，以避武当山之游鲫，属同行某豪将作黑茶赋", 
        "type": "律诗", 
        "yun": "阳"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "元丰犹作旧闾庐，当路逢迎或揖予。", 
            "无恙秋江长与共，有情夕嶂远留虚。", 
            "襟分历井扪参塔，句挟风樯阵马书。", 
            "快阁东西元了事，南岩雨卧略相如。"
        ], 
        "title": "修水山谷祠", 
        "type": "律诗", 
        "yun": "鱼"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "峰飞竹屏雨凄凄，㕙颖浓翻五色泥。", 
            "如步舂锄閒理钓，便依觳觫缓推犁。", 
            "文须阆苑雄才点，画尽珠山八友题。", 
            "间发窑龙三昧力，神奇变化贯灵犀。"
        ], 
        "title": "浮梁湖田画瓷，历二日夜计廿一小时，成瓶壶罐小器共百廿六件。约每件用十分钟，力竭洪荒矣。归忆前景成句", 
        "type": "律诗", 
        "yun": "齐"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "带湖卜筑留稼轩，归似浔阳晋太元。", 
            "近属团圞生桂魄，即望冷澹合梅魂。", 
            "林肤光转空无意，石髓波侵不动痕。", 
            "在市在山相取舍，心源岂必出桃源。"
        ], 
        "title": "洪都梅岭", 
        "type": "律诗", 
        "yun": "元"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "土家取僻四围青，意在无尘拂草亭。", 
            "当遂琴心岩壑志，既同云物往来形。", 
            "苍鹰岫出高盘翮，蜜醴歌翻共罄瓶。", 
            "日脚潜移人未已，回风按拍解倾听。"
        ], 
        "title": "居楼湾村酿午酌", 
        "type": "律诗", 
        "yun": "青"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "犗投网罟脔终烹，高峡潮平意更平。", 
            "乐止此间辞白帝，呴于它日喻庄生。", 
            "六鳌凡俗无门跃，千里回旋寸浪惊。", 
            "香饵愧争方朔饱，任人至察浅池清。"
        ], 
        "title": "中华鲟研究所", 
        "type": "律诗", 
        "yun": "庚"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "势涌青锋累十三，我闻佛说此精蓝。", 
            "山门一步封天竺，杯水攒珠接海南。", 
            "缘了须弥诸上座，眼明舍利二重函。", 
            "暮云既护莲舟覆，三楚经过认驻骖。"
        ], 
        "title": "入暮至当阳，欲参玉泉寺遭守阍拒入，幸可谒北宋千佛铁塔及地宫舍利。馀霭中远眺覆舟山，下掬珍珠泉而返", 
        "type": "律诗", 
        "yun": "覃"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "霜杰应怜阙下残，江湖朝市强同看。", 
            "色因欺冷胡朝采，英有馀馨忍夕餐。", 
            "异本名湮芳沼废，颓龄相幻渌波难。", 
            "格奇不效寻常落，盏列黄金抱萼乾。"
        ], 
        "title": "延禧宫菊", 
        "type": "律诗", 
        "yun": "寒"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "自与香炉石径殊，知秋一叶障霜栌。", 
            "推敲小寺门同异，假借斜阳色有无。", 
            "向者乐山尤乐水，此间忘岳并忘湖。", 
            "累累果熟颓垣寂，身隐幽栖共话图。"
        ], 
        "title": "一零九国道下苇甸，与金红矞晴探秋", 
        "type": "律诗", 
        "yun": "虞"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "声回百罅止号寒，萧索馀拈叶染丹。", 
            "力却重霾迷月姊，早思卒岁祝春官。", 
            "兰心有夙蓬间卧，杯影能如壁上观。", 
            "乞罢薄衾香兽爇，升温只恐亦姗姗。"
        ], 
        "title": "冬至", 
        "type": "律诗", 
        "yun": "寒"
    }, 
    {
        "author": "魏新河", 
        "era": "当代", 
        "subtype": null, 
        "text": [
            "落拓感流年，正是落梅时节。", 
            "也是落梅时候，识秋娘双靥。", 
            "当初怯月下帘钩，才近两霞热。", 
            "执手小屏风下，道我心如月。"
        ], 
        "title": "好事近", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "几度歌前图一醉，醉也难禁薄睡。", 
            "错也应无悔，小窗谁使成相会。", 
            "天遣芳心曾解佩，底事真情枉费。", 
            "何物堪相慰，布衫犹有红儿泪。"
        ], 
        "title": "惜分飞", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "昨夜上灯时候，私语画帘边。", 
            "今夜上灯时候，孤坐画帘前。", 
            "不是未践前言，是人人、心似春残。", 
            "缘何相哭无声，就中双泪都乾。"
        ], 
        "title": "相思儿令", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "天教逢著人儿个，讵料真成错。", 
            "今宵暂得共清辉，试把离愁付与海风吹。", 
            "寻常都是经行处，处处生离绪。", 
            "瑶池稽首碧霞仙，还我前生今世后身缘。"
        ], 
        "title": "虞美人", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "剪月为心，揉云做梦，也难明白。", 
            "在水何方，离程第三驿。", 
            "萧娘去后，闲了者、摇歌桃楫。", 
            "吹笛。", 
            "疏影杏花，算如今谁识。", 
            "长宵静极。", 
            "追惜当时，余怀已非昔。", 
            "盈盈一段旧迹。", 
            "在天北。", 
            "总被桂风吹起，却是那回残忆。", 
            "问隔年还记，初四月儿眉色。"
        ], 
        "title": "惜红衣", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "不在月明楼，不在花香路。", 
            "不在天涯不在家，只在心头驻。", 
            "本不是无情，莫是无缘故。", 
            "十二楼头十二栏，记取相逢处。"
        ], 
        "title": "卜算子", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "肠断秋娘一叶裙，白门移种到东门。", 
            "自从小小随云去，第一风华第二人。"
        ], 
        "title": "杨柳枝四首 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "如雨如烟向旧园，也应摇落粉郎前。", 
            "恼人最是西楼上，偶尔回波却不言。"
        ], 
        "title": "杨柳枝四首 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "眉黛三千总让娇，可能无意浪儿曹。", 
            "这番应是天唆使，舞损灯前一搦腰。"
        ], 
        "title": "杨柳枝四首 其三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "猜得吴姬中酒时，六宫沉睡了无知。", 
            "那知落月梢头过，恰恰低眉看著伊。"
        ], 
        "title": "杨柳枝四首 其四", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "参透情乡因果禅，三生恩怨即悲欢。", 
            "当时顾我横波目，此夕遮渠流泪泉。", 
            "飞絮梦，落花天。", 
            "新声二十五条弦。", 
            "莫将衷曲逢人诉，弹入西楼杨柳烟。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "是天教、情多运蹇，此心惯得轻许。", 
            "恩恩怨怨真无奈，双泪流成今古。", 
            "情何苦。", 
            "几曾共、三生花草同朝暮。", 
            "汉南烟树。", 
            "再摇落江潭，一般凄怆，不是攀条处。", 
            "人间事，细数怜香惜玉，痴狂多少儿女。", 
            "就中似我今能几，尘世有谁堪语。", 
            "根和据。", 
            "都被这、天缘地份摧成土。", 
            "此生谁主。", 
            "算粒粒恒沙，茫茫世界，何处容人去。"
        ], 
        "title": "摸鱼儿　用迦陵听白珏弹琵琶韵", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "学水云痕，晕秋眉影，都把寸心愁涴。", 
            "一份欢娱，半宵歌舞，做弄连环情琐。", 
            "灯昏烛暗，看不出、谁边偷坐。", 
            "是伊么？", 
            "风举一荷，半圆裙叶吹过。", 
            "私语久，双荑漫挫。", 
            "轻吐口香糖，笑朝人唾。", 
            "问我然烟，隔座递酒，还进红梨芒果。", 
            "氍毹夜永，去不去、浑教无那。", 
            "倩清歌，暂引画屏，破樱桃颗。"
        ], 
        "title": "百宜娇", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "玉壶劝客，听红儿小唱，和拍轻扣。", 
            "一缕心痕，说不出、如雨如风如酒。", 
            "落水星明，升山月小，一片昏柔柳。", 
            "千金良夜，不妨消得人瘦。", 
            "今世说甚功名，樽前怜取，这红酥纤手。", 
            "宝瑟年华，且趁著、人与春山俱秀。", 
            "盛代笙歌，承平宴乐，但愿人依旧。", 
            "清寒遥想，白堤初雪时候。"
        ], 
        "title": "湘月", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "丁香分橄榄。", 
            "向重帘灯昏，悄无人见。", 
            "为底相逢，便系成情结，只应天管。", 
            "最热茶烟，熨不了、蕉心千卷。", 
            "已是萍缘，连累身心，一回恩怨。", 
            "相信情能分半。", 
            "也戏说来生，有时相伴。", 
            "落拓樊川，怎不能先把，泪源根剪。", 
            "自忖今生，应祗被、忧愁消减。", 
            "尚想偎人歌罢，相看醉眼。"
        ], 
        "title": "三姝媚", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "年纪明年才十九，白白柔柔，小小尖尖手。", 
            "写得青春歌一篓，认真唱与乖乖狗。", 
            "果是新新人类否，结束恩仇，做个朋和友。", 
            "荡荡东风摇弱柳，深情酿作桃花酒。"
        ], 
        "title": "鹊踏枝", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "春红飞尽，秋鸿飞尽，留得离怀久久。", 
            "桃花笺上美人词，是出自、香香素手。", 
            "见时情结，别时情结，凝作一双红豆。", 
            "欲将红豆付桃花，又恐怕、桃花不受。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "一朵莲花伞，千年柳絮才。", 
            "娉娉袅袅雨中来。", 
            "注定而今而后堕愁怀。"
        ], 
        "title": "南歌子", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "兰香淡淡柔柔，不能留。", 
            "化作情人心上一丝秋。", 
            "白白手，红红酒，再难求。", 
            "只在长桥东畔那高楼。"
        ], 
        "title": "相见欢", 
        "type": "词", 
        "yun": "尤"
    }, 
    {
        "author": "魏新河", 
        "era": "当代", 
        "subtype": null, 
        "text": [
            "为有春衫别泪侵，十年珍爱到如今。", 
            "三生自守千金诺，九死难灰一寸心。", 
            "沧海阔，彩云深。", 
            "人间追忆胜瑶琛。", 
            "愿将身化双红豆，早晚殷勤系子衿。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "百计无方打叠春，沧桑不敢忆销魂。", 
            "君如碧海千寻水，我是青天一片云。", 
            "灯酒逝，语容分。", 
            "十年漠漠独行人。", 
            "且同月待清秋日，报答黄花见證恩。"
        ], 
        "title": "思佳客  癸未立春日作", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "画阁轻歌，高楼沉醉。", 
            "布衫几染盈盈泪。", 
            "一番欢笑一番忧，人间哪有忘情水。", 
            "净尽尘喧，消残馀媚。", 
            "橘黄灯里长相对。", 
            "此时唯有一帘星，春宵深到花都睡。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "柔烛斜衾倦味长，乱云飘枕散兰床。", 
            "夜已阑珊歌已住，回顾。", 
            "玉炉香里玉人香。", 
            "几寸韶华还属我，谁可。", 
            "新霜淡淡在西窗。", 
            "今夕为卿偿薄幸，帘影。", 
            "不辞消尽月昏黄。"
        ], 
        "title": "定风波", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "西风萧瑟虹桥路，江关又逢秋暮。", 
            "短梦如烟，浓愁似酒，惆怅归来空赋。", 
            "羁怀欲诉，恨一瞥飙轮，载愁无数。", 
            "落叶添薪，几人能识此情苦。", 
            "湘流记曾共溯。", 
            "湖山佳丽地，油壁常驻。", 
            "胜日欢悰，年时语笑，都化一襟忧绪。", 
            "霜绡漫抚，叹寂寂音尘。", 
            "佩环何处。", 
            "泪涴丹青，镜鸾慵再舞。"
        ], 
        "title": "台城路 题李佩秋先生虹桥断梦图", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "夜荷莹碧，照虚堂孑影，旅怀愁织。", 
            "试屈指、拾翠前溪，甚芳约未酬。", 
            "竟随陈迹。", 
            "细雨空山。", 
            "懒重话玉楼消息。", 
            "尽孤根自信，几度怨吟，鬓丝催白。", 
            "凄霖打窗似泣，更疏疏密密，尘恨都集。", 
            "问故园花好谁看。", 
            "便一箭春帆，暂归如客。", 
            "梦已难寻。", 
            "况展转何曾眠得。", 
            "强排遣，漫揩倦眼，不教泪滴。"
        ], 
        "title": "解连环", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "澹月窥云，昏烟阁水，夜凉清露初零。", 
            "络纬惊秋，凄吟直到三更。", 
            "无端唤醒机窗梦，渺瀛涯莫辨归程。", 
            "最销魂，万缕千丝，锦字难凭。", 
            "便教幽意从头数，问迷金醉粉，能几人听。", 
            "为汝低回，有声争似无声。", 
            "青芜未必埋愁地，胜筠笼绮户长扃。", 
            "许知音，风露深宵，萤火星星。"
        ], 
        "title": "庆春泽慢", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "袅袅晚风清，脉脉银潢浅。", 
            "澹月疏篱三两枝，寂寞无人见。", 
            "相望一年年，别绪千千万。", 
            "化作秋魂也是愁，此境谁能遣。"
        ], 
        "title": "卜算子", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "蛩语嫩凉天，叶落閒庭户。", 
            "寂寞墙阴见几丛，红到销魂处。", 
            "莫漫问秋心，且自和愁住。", 
            "不为西风也断肠，何用金铃护。"
        ], 
        "title": "卜算子 秋海棠", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "朱户银钩梦已非，霜风吹鬓欲成丝。", 
            "纵教天意同刍狗，岂为缁尘厌葛衣。", 
            "惊绝代，展深期，低回忍说识君迟。", 
            "灵湘清怨飘蓬感，销尽心魂祗自知。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "水眄烟颦久不温，征衫无计浣缁尘。", 
            "轻桡一夕将愁去，唤起苍波旧梦痕。", 
            "明月夜，碧云村，更从何处理芳尊。", 
            "低迷灯火长堤路，几度回头恐未真。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "绕郭沦涟水一湾，粉痕零乱翠云残。", 
            "吹香短笛凭烟语，并舫幽花带露看。", 
            "尘梦渺，水天宽，满身明月棹歌还。", 
            "十年丝鬓长干道，消得凉宵片晌閒。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "又西风，将梦过吴城，吟魂渺难收。", 
            "似寒塘断影，翛翛暮雨，吹堕沧洲。", 
            "我已无家可恋，莫再说归休。", 
            "不尽飘零感，云水空流。", 
            "谁念衰杨身世，恰枝枝叶叶，一例惊秋。", 
            "尽江山如绘，独客许淹留。", 
            "待携酒、层峦纵目，奈夕阳无语下荒邱。", 
            "重回首、问明年在，何处登楼。"
        ], 
        "title": "甘州 壬辰吴门重九", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "尽消受、一襟秋思。", 
            "倦旅年年，夕阳情味。", 
            "淝水东流，暮云回望碧无际。", 
            "绿杨坊陌，弹指又、西风起。", 
            "莫再谱长亭，谁解识、凄凉如是。", 
            "归计，纵因循不恨，祗恨鬓星星矣。", 
            "朱阑梦遍，犹倒影、一池寒翠。", 
            "待重检、蠹壁题痕，奈芳约、如烟难理。", 
            "且打叠清愁，商略玉壶閒醉。"
        ], 
        "title": "长亭怨慢", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "十载湖山梦不温，溪光塔影酿愁痕。", 
            "数声渔笛认前村。", 
            "芳草绿迷当日路，桃花红似昔年春。", 
            "天涯谁念未归人。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "森森画戟红尘隔。葱茏佳气生南国。", 
            "宝扇紫骅骝。勋劳珍重酬。", 
            "朱门传唤急。匣剑无颜色。", 
            "舞罢缕金衣。星河秋雁飞。"
        ], 
        "title": "菩萨蛮七首 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "相思想望银潢路。一朝离恨都抛去。", 
            "多谢绛云翁。夭桃著意红。", 
            "霞绡千万叠。黄竹江干泣。", 
            "歌扇墨犹新。凄凉罗绮尘。"
        ], 
        "title": "菩萨蛮七首 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "龙蟠凤翥阿房巧。驮金走马山阴道。", 
            "飞阁拂明河。帘栊百尺波。", 
            "仙寰谁可语。槛外青燐舞。", 
            "葵麦黯斜阳。红楼春昼长。"
        ], 
        "title": "菩萨蛮七首 其三", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "明姿惠质青娥小。吴音楚语天然好。", 
            "燕雁几春秋。瑶台相对愁。", 
            "杨枝呼碧玉。阆院桃初熟。", 
            "珍重贮金盘。琼浆熨齿寒。"
        ], 
        "title": "菩萨蛮七首 其四", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "犀珠的皪清蕤结。霞绡虹佩娇于月。", 
            "点屧应春雷。惊鸿鸾袖回。", 
            "踏摇花似雾。冉冉淩波去。", 
            "惆怅弄梭人。霄窗蜜苣新。"
        ], 
        "title": "菩萨蛮七首 其五", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "芙蓉两两胭脂涴。西风一夕临青琐。", 
            "和泪别瑶京。太华残月明。", 
            "岭云三十六。日暮迷金屋。", 
            "何处问飞鸾。蘅芜澈梦寒。"
        ], 
        "title": "菩萨蛮七首 其六", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "螳蝉扰扰鸡虫得。循枝执翳无休息。", 
            "饥雀漫徘徊。隔林惊弹来。", 
            "迷阳还却曲。莫再伤吾足。", 
            "何处问归途。牟尼百八珠。"
        ], 
        "title": "菩萨蛮七首 其七", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "忆昔绿杨城郭外，纸鸢风里徜徉。", 
            "朱颜秀发最年芳。", 
            "旧游如昨梦，儿女已成行。", 
            "卅载缁尘双鬓改，重逢况在他乡。", 
            "感君情比海山长，佳辰怜寂寞，为我具壶觞。"
        ], 
        "title": "临江仙 赠元庄", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "镇日停针调玉柱。", 
            "高髻长眉，广袖飘香雾。", 
            "却笑邻姝空自苦，绮罗不惯甘荆布。", 
            "盼得佳期偏又误。", 
            "雀喜灯花，一例无凭据。", 
            "日暮蘼芜山下路，新愁旧恨家何处。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "白萍风起凉云结，明日青墩还惜别。", 
            "詑根莫再话连枝，话到连枝愁欲绝。", 
            "银塘夜雨鸥盟歇，敲碎离心秋叶叶。", 
            "漂花休作等閒看，阅尽流波香不灭。"
        ], 
        "title": "玉楼春 残荷", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "拂芸编旧香零落，依依陈梦萦绕。", 
            "苍茫劫海偷生际，曾向书城投老。", 
            "危楼悄，记丹鉴宵深，落叶殷勤扫。", 
            "星霜草草。", 
            "叹魂断缣縢，蟫丛蹀躞，此意有谁晓。", 
            "西州路，头白羊昙曾到，凄凉一片残照。", 
            "东窥西笑同宫茧，说甚庸中佼佼。", 
            "今休道。", 
            "问小妹、青溪占得春多少。", 
            "安排孰早。", 
            "看愿满藏山，名传津逮，杰阁倚云表。"
        ], 
        "title": "买陂塘", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "揽镜添新雪。", 
            "更那堪惊心腊鼓，岁寒时节。", 
            "一寸芸签无限意，往事千回百折。", 
            "清昼永、帘波如缬。", 
            "插架琳琅三十万，老书城不羡黄金阙。", 
            "猿鹤讯，久消歇。", 
            "十年憔悴江南别。", 
            "剩无情东流淝水，助人凄咽。", 
            "扑面缁尘家何处，身世秋风一叶。", 
            "梦不到竹西烟月。", 
            "也识此行犹未已，甚鼠肝虫臂争偏烈。", 
            "何日理，北溪楫。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "淝水无情日夕流，十年前事漫寻搜。", 
            "羁怀送日凋蓬鬓，岁晚遄征老敝裘。", 
            "多少忆，忆还休。", 
            "众芳如海绣神州。", 
            "满汀晴雪秋光好，莫指芦花笑白头。"
        ], 
        "title": "鹧鸪天 六二年八月，赴黄山重过裕溪口", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "野水涵烟，遥烽敛黛，依稀画里曾吟。", 
            "照眼淩波，惊看欲立亭亭。", 
            "蘅皋月冷湘娥怨，翠盘擎、凉露初零。", 
            "暗消凝，似水年华，都付鸥盟。", 
            "飘萧双鬓殷勤洗，待缁尘尽涤，漫步仙瀛。", 
            "济胜无功，羡他绝顶身轻。", 
            "黄山自是吾家好，算登临如履师庭。", 
            "报邮程，故扰吟怀，车笛声声。"
        ], 
        "title": "庆春泽慢 黄山道中", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "冰霜销尽萍光转。", 
            "绮陌清歌归缓缓。", 
            "江南草长燕初飞，漠北沙寒春尚浅。", 
            "柳枝袅娜同心绾。", 
            "枝上流莺千百啭。", 
            "齐将好语祝东风，地老天荒恩不断。"
        ], 
        "title": "玉楼春七首 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "小桃未放春先勒。", 
            "几日轻阴寒恻恻。", 
            "梦中惜别泪犹温，醉里看花朱乱碧。", 
            "鸣鸠檐外声偏急。", 
            "云意沈沈天欲黑。", 
            "呼晴唤雨两无成，却笑痴禽空著力。"
        ], 
        "title": "玉楼春七首 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "石尤风紧腥波恶。", 
            "鳞翼迢迢谁可托。", 
            "任他贝锦自成章，岂忍隋珠轻弹雀。", 
            "连朝急雨繁英落。", 
            "过尽飞鸿春寂寞。", 
            "休言花市在西邻，回首蓬山天一角。"
        ], 
        "title": "玉楼春七首 其三", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "当时常恐春光老。", 
            "今日春来偏觉早。", 
            "杜鹃啼罢鹧鸪啼，参透灵犀成一笑。", 
            "怜他惠舌如簧巧。", 
            "诉尽春愁愁未了。", 
            "绿阴冉冉遍天涯，明岁花开春更好。"
        ], 
        "title": "玉楼春七首 其四", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "行人不畏征程苦。", 
            "倾盖何劳相尔汝。", 
            "幽情才谱惜分飞，密意先传胡旋舞。", 
            "凄凉最是旗亭路。", 
            "长记年时携手处。", 
            "欢筵弹指即离筵，一曲骊歌谁是主。"
        ], 
        "title": "玉楼春七首 其五", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "雨云番覆桃呼李。", 
            "暮四朝三惟自熹。", 
            "欣看红粟趁潮来，愁见雁行随地起。", 
            "离群独往由今始。", 
            "带砺河山从此已。", 
            "几回含笑向秋风，心事悠悠东逝水。"
        ], 
        "title": "玉楼春七首 其六", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "伯劳飞燕东西别。", 
            "落日河梁风猎猎。", 
            "纵教旧约变新雠，谁见新枝生旧叶。", 
            "衷怀一似天边月。", 
            "阅遍沧桑圆又缺。", 
            "浮云枉自做阴晴，皎皎清辉常不灭。"
        ], 
        "title": "玉楼春七首 其七", 
        "type": "词", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "口中淡出鸟来无，寒夜壶浆马哈鱼。", 
            "旨酒能尝斯醉矣，佳肴信美况馋乎。", 
            "早知画报人慷慨，加以荒原境特殊。", 
            "君且重干一杯酒，我将全扫此盘馀。"
        ], 
        "title": "画报社鱼酒之会赠张作良", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "黄铜扣子列宁装，叫卖新刊北大荒。", 
            "社会主义歌宛转，人民日报诵铿锵。", 
            "尽教白字捎三二，不奈青眸倩一双。", 
            "窗外寒风吹积雪，更无微冷进车厢。"
        ], 
        "title": "车厢女乘务员", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "长身制服袖尤长，叫卖新刊北大荒。", 
            "主席诗词歌宛转，人民日报诵铿锵。", 
            "口中白字捎三二，头上黄毛辫一双。", 
            "两颊通红愁冻破，厢中乘客浴春光。"
        ], 
        "title": "女乘务员女乘务员", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "三月十三小积肥，锲人唯有蠛虻飞。", 
            "山中雪满肩筐入，陌上开花荷插归。", 
            "自读马恩列书后，渐知五十几年非。", 
            "老农老圃都难学，学个诗僧老翠微。"
        ], 
        "title": "三月十三", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "大田埋草上千堆，今日熏肥昨撒肥。", 
            "撒处黄尘皆作雾，熏时白草定成灰。", 
            "为迎谷雨天初暖，才觉东风燕便飞。", 
            "各点田间三把火，万烟齐袅不因炊。"
        ], 
        "title": "熏肥", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "镰轻不耐树轮囷，凉水泉边共析薪。", 
            "失手自惊鲜血腿，俯身为裹碧纱巾。", 
            "其时塞上春三月，大姐辽东夏一尘。", 
            "尔后不知何处去，血巾洗好待还君。"
        ], 
        "title": "怀夏一尘", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "小乔初嫁小周郎，莫扮虞姬与霸王。", 
            "千种野花双芍药，一池春水两鸳鸯。", 
            "金箍闪耀西游记，刀马纵横北大荒。", 
            "傍晚人争趋老院，今宵三打祝家庄。"
        ], 
        "title": "曾在高中读草野，早当塞外做天骄。刷锅洗碗真何事，先逸而今后不劳赠周英夫妇虎林", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "密虎列车道上驰，拖拉机到正当时。", 
            "千年积雪寒荒久，七日凿身浑沌危。", 
            "我在今朝亲耜耒，君来大野剪茅茨。", 
            "河山此是如橼笔，挥洒龙飞凤舞诗。"
        ], 
        "title": "见火车载拖拉机驶过", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "百戏绳行绳太粗，水蛇腰上人趑趄。", 
            "一从两地生孤木，反使银河变畏途。", 
            "虢国蛾眉浮翠带，小怜玉体失金铺。", 
            "谁堪虎尾春冰际，万树千山唤鹧鸪。"
        ], 
        "title": "独木桥", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "挝面雪花抡掌大，压肩袱被比山高。", 
            "荒原一白全无路，冻涧微低不见桥。", 
            "到四分场泥滑滑，进人事室风萧萧。", 
            "逮捕证上先签字，双手骈伸就铐牢。"
        ], 
        "title": "情景", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "偶敲料子作琴声，满口柴胡聂不清。", 
            "西楚霸王贵州死，南宁地主蟒蛇生。", 
            "三千天下家门谱，八百山东子弟兵。", 
            "扪虱纵横群侧耳，隔窗行政亦偷听。"
        ], 
        "title": "狱中记聂不清", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "冷雨孤舟滟预堆，春风杨柳越王台。", 
            "两般光景谁忧乐，一样心情并去来。", 
            "莫道落花重上树，且邀明月共衔杯。", 
            "感情今似降龙木，苦战天门百八回。"
        ], 
        "title": "出狱", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "东北北东得得归，归程何处未依依。", 
            "犁锄既已交朋友，风雪何能损帽衣。", 
            "击壤三年翁失马，沿途两耳妃呼豨。", 
            "贝加湖想邻青冢，怀古情多事又非。"
        ], 
        "title": "归途二首 其一", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "雪拥云封山海关，宵来夜去不教看。", 
            "文章信口雌黄易，思想锥心坦白难。", 
            "一夕尊前婪尾酒，千年局外烂柯山。", 
            "偶抛诗句凌风舞，夜半车窗旅梦寒。"
        ], 
        "title": "归途二首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "北大荒人气自豪，积肥清厕最常劳。", 
            "飙风背草斜穿垄，急雨推车上小桥。", 
            "磨转三更麦汤熟，绳搓五鼓豆灯高。", 
            "欲知老病胡能此，多谢神医薛一瓢。"
        ], 
        "title": "有劳动情况见询者诗以答之", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "虎林霜露苦吟身，四载勤劳笔更神。", 
            "鸡既鸣兮都下地，臣虽老矣亦犹人。", 
            "春风不度关门玉，遗集仅来文外均。", 
            "不忿荒寒穷塞境，翻教得句每清新。"
        ], 
        "title": "赠关玉（用慧叔见简韵）", 
        "type": "律诗", 
        "yun": "真"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "心似江南十里塘，秋来更见水泱泱。", 
            "渴思故旧诗盈咫，饱死侏儒粟一囊。", 
            "三万六千何日少，鹅鸡狗兔事偏忙。", 
            "闲书著就无人读，抛向山妻簿领旁。"
        ], 
        "title": "即事二首 其一", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "白苎临风原窈窕，黄葵捧日更崎嵚。", 
            "休嫌西向三间屋，每到秋来一片阴。", 
            "事有千头皆卧治，人余两眼但书淫。", 
            "杀鸡为黍真长策，蟋蟀登床自鼓琴。"
        ], 
        "title": "即事二首 其二", 
        "type": "律诗", 
        "yun": "侵"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "辟户披襟细雨来，偶思独上妙高台。", 
            "春风十里征花信，天下一筐扫霸才。", 
            "何日读书完万卷，有时倾尽酒中杯。", 
            "自怜本是红尘客，错爱孤山几树梅。"
        ], 
        "title": "杂诗四首 其一", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "衔名自署拥书侯，为太清闲故故愁。", 
            "两字文章唯咄咄，三年劳顿且休休。", 
            "语私七夕长生殿，秋在湖南烟雨楼。", 
            "忧乐后先无我事，隔窗惟见白云流。"
        ], 
        "title": "杂诗四首 其二", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "洞口迎人桃自夭，青山微以笑相招。", 
            "美人四座周三匝，秋水千波窘二毛。", 
            "燕子楼头听度曲，凤凰台上忆吹箫。", 
            "书生老病何来此，未死凡心惹梦嘲。"
        ], 
        "title": "杂诗四首 其三", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "欲揩老眼望山川，卷地西风漠漠天。", 
            "久饭伊蒲思煮鹤，终披瑶草悔耕烟。", 
            "穷途欲哭知何故，绝塞生还遂偶然。", 
            "一树秃柯窗外立，向人高耸华嵩肩。"
        ], 
        "title": "杂诗四首 其四", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "百万流徒带锁来，江湖满地起雄才。", 
            "天罡地煞风雷吼，花石生辰齑粉灰。", 
            "一代真朝在水国，几批降将拜山隈。", 
            "人民多少肮脏泪，端赖斯编取次揩。"
        ], 
        "title": "咏旧小说五首 其一 水浒", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "鬼神驱服人民务，妖异作为世俗看。", 
            "陆判刚肠情悱恻，叶生敝袖泪阑干。", 
            "悲关物我人天际，道在闺房儿女间。", 
            "调笑风流讽辛辣，成章生色璧微斑。"
        ], 
        "title": "咏旧小说五首 其二 聊斋志异", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "客舍悲秋秋有痕，平倭十策向谁论。", 
            "从来红粉青衫泪，末世官僚地主魂。", 
            "北里诗歌淹日月，中华儿女挽乾坤。", 
            "狗头霸迹君知否，江北江南处处存。"
        ], 
        "title": "咏旧小说五首 其三 花月痕", 
        "type": "律诗", 
        "yun": "元"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "既非孽海也非花，无主无从入散沙。", 
            "醉饱君臣皆体国，娇憨夫妾共乘槎。", 
            "相公幺女笄年玉，才士名姬绮貌麻。", 
            "何幸生逢奴乐岛，纵谈革命又何加。"
        ], 
        "title": "咏旧小说五首 其四 孽海花", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "贪官不恨恨清官，君子小人也一般。", 
            "南革北拳皆祸水，外洋中土竟他山。", 
            "歌声白妞形容绝，冰影黄河斗宿寒。", 
            "不是全书全不是，只今读者有羞看。"
        ], 
        "title": "咏旧小说五首 其五 老残游记", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "年初正作狭邪游，岁尾拖车走柏油。", 
            "曲苍千家多绝世，洋场十里尽高楼。", 
            "繁华海上终身梦，冷酷人间一叶秋。", 
            "早肯读书吞墨水，何须仰妹卖馒头。"
        ], 
        "title": "赵朴斋海上花", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "土地已经换主人，不是奴隶是人民。", 
            "全凭斩棘披荆手，共创千家万户春。", 
            "前辈犹疑观后效，富农若在有穷根。", 
            "想来近日梁生宝，早结平生美满姻。"
        ], 
        "title": "创业史", 
        "type": "律诗", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "百尺空楼凉贮，挥麈招客坐弹棋。", 
            "小窗明对绿荷池。", 
            "风静暗香吹。", 
            "半卷桃笙初展，眠浅浓转柳阴斜。", 
            "醒来閒泼雨前茶。", 
            "晚色上莲槎。"
        ], 
        "title": "荷叶杯 即事", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "门巷噪啼鸦。", 
            "墙角烟斜。", 
            "春来还发刺桐花。", 
            "俊侣年时都散尽，云水天涯。", 
            "小阁闹蜂衙。", 
            "尘满窗纱。", 
            "频来斗草小儿哗。", 
            "拾得宝钿金瑟瑟，换去谁家。"
        ], 
        "title": "浪淘沙 废苑", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "年年送别，别时秋已老。", 
            "偏是今年别来早。", 
            "向斜阳影里，解缆空江，分散处、落叶较人犹少。", 
            "流年谁管取，断续残蝉，柳外长亭自昏晓。", 
            "比似此赋，骊驹去去还来，有几许、魂销难了。", 
            "甚作郡、天涯送人多，祗归去、人人已堪愁倒。"
        ], 
        "title": "洞仙歌 送别", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "浪迹江湖，锦囊一束，雄剑双股。", 
            "解绁长风，来携鸥鹭，去逐蛟鼍住。", 
            "殷勤道我，涛惊浪险，难着一枝柔橹。", 
            "听浮沈、枯枒槁木，中流拍浮容与。", 
            "迢迢银汉，客星曾见，直逼东头河鼓。", 
            "卖卜君平，成都市上，欲叩无寻处。", 
            "功名博望，于今安在，又况时非汉武。", 
            "待延访、成连海上，怒潮奔謼。"
        ], 
        "title": "永遇乐 题泛槎图", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "傍凉生露砌。", 
            "嫣红点点，天然娇媚。", 
            "闇淡秋光，赖破一庭愁思。", 
            "开遍墙阴几处，却不是、当年啼泪。", 
            "刚引我、幽襟冷抱，浅吟相对。", 
            "看他两两三三，向蟋蟀声中，轻摇银穗。", 
            "雨里痕消，转又弄痕烟里。", 
            "境僻无人到得，有寒蝶、伶俜曾识。", 
            "应领取、此花十分疏意。"
        ], 
        "title": "玉漏迟 秋花", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "镂冰魂，裁翠袖，映水动寒色。", 
            "篱角风尖，香冷入瑶席。", 
            "怪他梦醒罗浮，琐窗深掩，却忘了、相逢今夕。", 
            "有姑射。", 
            "伴伊袜素亭亭，危立冻蛟脊。", 
            "解佩邀来，题诗玉阶侧。", 
            "祗愁别后羊权，指环空剩，更难觅、蓬山鸾支。"
        ], 
        "title": "祝英台近 绿萼梅", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "缟袂天寒，祗亭亭玉立，自警芳心。", 
            "瑶台梦回月落，锦字都沈。", 
            "铅华净洗，料尘中、谁是知音。", 
            "惊岁晚、缡褷雪羽，旧时孤鹤相寻。", 
            "试谱青禽三弄，听弦流太素，元气愔愔。", 
            "冰花暗催冻解，律转春深。", 
            "山空境僻，待春回、曾锢凝阴。", 
            "休谩道、何郎辞笔，冷香恰对幽襟。"
        ], 
        "title": "汉宫春 素梅", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "冻雪天将曙。", 
            "过朝来、风声更紧，密云浓布。", 
            "玉粒冰珠敲瓦碎，作势杨花欲舞。", 
            "添几阵、疏疏凉雨。", 
            "征笥重裘还未授，算今番、寒历参差误。", 
            "刚十月，小阳序。", 
            "笔床砚匣排吟具。", 
            "向窗间、几回缩手，客心难赋。", 
            "绝塞穷途谁落寞，广厦毡庭谁住。", 
            "漫较量、僧寮荒墅。", 
            "剩有汉书能下酒，且呼僮、沽取城西路。", 
            "归计晚，岁云暮。"
        ], 
        "title": "金缕曲 庵居苦寒，即事", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "信兴亡过眼，恁寂寞、前朝遗迹。", 
            "十传帝基，殷墟何处觅。", 
            "苒苒禾麦，社饭曾难盼、子孙龙种，守一抔陵宅。", 
            "千金独剩山人墨。", 
            "黯淡精神，模糊姓字，畴分真赝争惜。", 
            "想当年泪血，都蘸痕湿。", 
            "铜驼金狄。", 
            "是何人听国。", 
            "此社原宜屋，江莫划、金陵曲舞方急。", 
            "且狂歌漉酒，倒尊濡笔。", 
            "悲来候、不辞狼籍。", 
            "君试看、几处荒凉花鸟，故宫秋色。", 
            "凭检付、断零残册。", 
            "可叹他、宝箓南都字，无由抵得。"
        ], 
        "title": "六丑 题八大山人画册", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "红楼回首堪惆怅。凭肩曾拂销金帐。", 
            "银烛夜深时。殷勤前致辞。", 
            "低鬟迎翠羽。款款心头语。", 
            "薄命怨儿家。一枝墙外花。"
        ], 
        "title": "菩萨蛮 即事，寄鹤友。用韦端己韵 其一", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "春风怕说流年好。镜中肯惜朱颜老。", 
            "无语奈何天。绿杨相对眠。", 
            "芦沟桥畔月。何似江南雪。", 
            "衣锦祝还乡。违心私断肠。"
        ], 
        "title": "菩萨蛮 即事，寄鹤友。用韦端己韵 其二", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "迟迟钟鼓催平乐。缁尘重染秋衫薄。", 
            "扶梦过红桥。酒帘云外招。", 
            "猩屏开六曲。怕向罗浮宿。", 
            "珍重碧桃枝。阮郎何日归。"
        ], 
        "title": "菩萨蛮 即事，寄鹤友。用韦端己韵 其三", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "重来定许佳期好。风鬟未及徐娘老。", 
            "晴日白沙堤。不愁前路迷。", 
            "杯交鹦鹉绿。娇向温泉浴。", 
            "添个谢元晖。青琴含笑知。"
        ], 
        "title": "菩萨蛮 即事，寄鹤友。用韦端己韵 其四", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "图开百子，是玉川佳兆，欢然认取。", 
            "旧愿悬弧原各有，私幸锦绷先举。", 
            "忆试啼声，雏年转盼，解学人前语。", 
            "抓梨觅枣，高堂欣慰迟暮。", 
            "归去翠阁春浓，石麟准信，天阙亲携与。", 
            "吉梦分明鸳枕暖，证我南窗题句。", 
            "待点梅胎，弄璋新什，补写催银楮。", 
            "兼程帆挂，莫教汤饼期误。"
        ], 
        "title": "百字令 题卢重臣百子图", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "怅销沈、二分明月，有谁骑鹤来此。", 
            "平山堂上笙歌怨，呜咽不堪提起。", 
            "应祗是。", 
            "赌一瞬韶华，夜入红镫市。", 
            "箫声断矣。", 
            "问不出司勋，江湖落魄，载酒旧游地。", 
            "江南岸，隐隐青山无际。", 
            "天边归棹仍舣。", 
            "孤吟细剪寒窗穗，漫遣翠蛾频倚。", 
            "啼蜡泪。", 
            "便滴滴铜盘，难与离人替。", 
            "珠帘十里。", 
            "剩问禊桥头，几家破屋，向夕阳闭。"
        ], 
        "title": "买陂塘 维扬客感", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "柳淑三篙，莲漪十里，琉璃软浪偏娇。", 
            "如玉人人，宵深载上兰桡。", 
            "年华急取笙歌送，怕西沈、冷月随潮。", 
            "倚金樽、一样心情，付与红箫。", 
            "楸枰小劫风流尽，剩沙鸥宿处，剪剪芦苗。", 
            "石址零星，当年水榭虹桥。", 
            "画船好在文窗掩，尽空閒、暮暮朝朝。", 
            "道王孙、梦醒青楼，可有魂销。"
        ], 
        "title": "高阳台 扬州城西北一水萦纾至平山堂，闻两岸故皆盐商居中，极士女游观之胜", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "西风暗里流年换，朱颜镜中如许。", 
            "江上孤帆，楼头落日，无计商量去住。", 
            "尊前自语。", 
            "便住也云何，去将安去。", 
            "楚尾吴头，荒寒认取秣陵树。", 
            "重经谪仙到处。", 
            "正波空牛渚，月冷秋浦。", 
            "我亦归来，清都梦醒，倦听太常钟鼓。", 
            "羽衣休赌。", 
            "且放棹行歌，激昂烟雨。", 
            "惊起潜蛟，向人深夜舞。"
        ], 
        "title": "台城路 本意", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "尘梦劳人，愁来候、如何遣得。", 
            "君不见、秦淮歌吹，台城风月。", 
            "烟火万家城四畔，荒凉偏霸空陈迹。", 
            "且等閒、啜茗上楼来，江之侧。", 
            "波滚滚，雄心棘。", 
            "云杳杳，吟身支。", 
            "叹浮沈鸥鸟，海天空碧。", 
            "底事低徊迟不去，好山深款能留客。", 
            "看来船、逐逐榜声喧，帆如织。"
        ], 
        "title": "满江红 江楼", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "清都缥缈。", 
            "道玉人骨相，应住瑶岛。", 
            "恶业无端，旋转风轮，黑云横断天杪。", 
            "兰心激楚春难透，尽劫火、寒蛾飞抱。", 
            "莫更寻、幻影凄迷，去矣支鸾音杳。", 
            "谁料。", 
            "梁园病客，向桃叶渡口，新整归棹。", 
            "旧事重提，省识孤坟，冷落霜经枫饱。", 
            "春山一度瞻眉妩，顿引得、情丝萦绕。", 
            "合倩谁、唱比红儿，谱出销魂词稿。"
        ], 
        "title": "疏影 金陵归舟中闻琴孙述事，有感", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "春来好梦重重。", 
            "莫匆匆。", 
            "便遣微云遮断楚王宫。", 
            "欢娱事。", 
            "成追忆。", 
            "总朦胧。", 
            "祗恐醒时不及睡时浓。"
        ], 
        "title": "相见欢 无题", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "西楼夜，独自意绸缪。", 
            "但恨欢长嫌怨短，休教视作虙妃留。", 
            "比并玉雕锼。"
        ], 
        "title": "梦江南 绣枕", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "雨过天街，刚洗出、一轮明月。", 
            "加倍见、常娥精彩，镜中焕发。", 
            "玉兔閒栖秋思冷，银蟾斜插寒光遏。", 
            "问今宵、海内大千谁，关情切。", 
            "试院鼓，鼕鼕歇。", 
            "闱垣火，曈曈列。", 
            "正才人多少，呕残心血。", 
            "转瞬看登元礼御，十年磨短廷圭墨。", 
            "向清虚、领受木樨香，声闻悦。"
        ], 
        "title": "满江红 中秋夜贡院前玩月", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "碧血何年化。", 
            "看西山、墓门遥对，去来帆挂。", 
            "指示曾经才子笔，落叶萧萧空打。", 
            "抵金盌、玉鱼长夜。", 
            "十载私怀蘋藻荐，尚秋风、未报天孙嫁。", 
            "空野祭，无须也。", 
            "立残白石秋陵马。", 
            "叹庶人、标题碣首，千秋唾骂。", 
            "棨戟遥临坊再建，青史荣名非假。", 
            "绕翠柏、红墙聊且。", 
            "吊古邀谁同洒泪，拂苔斑、独坐苍烟下。", 
            "大都是，栖栖者。"
        ], 
        "title": "贺新凉 九日上娄妃墓。用藏园一片石传奇题后韵", 
        "type": "词", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "张旭久颠怀素醉，把笔支离逞墨戏。", 
            "坼裂故纸细冰纹，醒来不识狂草字。", 
            "水枯心朽复化埃，脉脉寒晖遣馀哀。", 
            "模糊瘦骨蝉翼拓，片断褴衫锦灰堆。"
        ], 
        "title": "夕阳残荷", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "初分欲界混沌色，夜寒总被神乌逼。", 
            "不使僧楼钟鼓催，骊珠跳脱渤澥北。", 
            "入门炽燄浮沤空，苍茫暖覆穹庐中。", 
            "指心澈悟心经字，祇邀金矢刹那功。"
        ], 
        "title": "升龙泉寺鼓楼候日出，光透廊栏镂雕经文之“色空二”字，即此起韵", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "荀令笼袖浓，孰与徐公美。", 
            "蜀女静且娴，柔荑十出指。", 
            "铜熏结手印，轻拈白莲蕊。", 
            "天竺散花回，罗带随风起。", 
            "如吾草篆书，飞白丝可拟。", 
            "鼻观雨金粟，云艖接岸彼。", 
            "急逋味附形，月影融空水。", 
            "少定收伤逝，诸相成即毁。", 
            "冥思入无无，寸积残灰止。", 
            "欲觅心字痕，竹山词意里。"
        ], 
        "title": "龙泉茶室有女香印焚檀，与海雨云分美字成十韵", 
        "type": "古风", 
        "yun": "纸"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "高踞罗汉床，趺坐阿罗汉。", 
            "行畸貌亦古，存照值一粲。", 
            "丈室袭沉檀，毋劳天女散。", 
            "容补老维摩，灯录传公案。", 
            "镜见土木骸，人讥自珍玩。", 
            "恒河亿兆砂，谁识幻庐幻。"
        ], 
        "title": "自题海楼为摄之僧舍小照", 
        "type": "古风", 
        "yun": null
    }, 
    {
        "author": "幻庐", 
        "era": "当代", 
        "subtype": null, 
        "text": [
            "古人披图擅游戏，九九销寒点首字。", 
            "小窗幽对一角庭，积重氛埃淩晚翠。", 
            "拈由可竟半日闲，相见亦知如梦寐。", 
            "开门拭目浑沌中，胡然为天胡然地。", 
            "金碧工笔彩画檐，松煤浪泼大写意。", 
            "皇城欲摧黑云压，厚泽广被京津冀。", 
            "束手天问色霁难，灵方徒徵改容易。", 
            "虚应故典倾羊羔，销金帐煖分座位。", 
            "枸杞延年酒若醒，亭午夜分曦月醉。", 
            "陌上纵闻花似锦，一枝聊慰恁谁寄。", 
            "吐纳存息毋少歇，何薮逋亡容暂避。", 
            "细数阴极转阳生，聒耳虓虓卜风至。"
        ], 
        "title": "丙申冬至，冲霾聚饮。与生云、霜于、白藏、采芦约押至字", 
        "type": "古风", 
        "yun": "寘"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "慈亲制小履，初试语牙牙。", 
            "完履竟仍在，亲去曷以家。", 
            "耆寿周甲外，新履式无差。", 
            "此生著几緉，眼缬落空花。", 
            "朅来失坦途，宁非去径赊。", 
            "耄耋亦须臾，长思徒吁嗟。", 
            "昔年曾一梦，蝶我幻翁娃。", 
            "相望交涕泪，中阻云水斜。", 
            "今我及故我，叠影尘笼纱。", 
            "行行重行行，踽踽终海涯。"
        ], 
        "title": "今冬得挚友生云赠元宝式棉毛窝以蹋雪，忽忆家有同式小毛窝在，乃先慈与外祖母为予一岁时手制。时隔六十馀年，两双相对恍如镜影，流水浮生能不感耶", 
        "type": "古风", 
        "yun": "麻"
    }, 
    {
        "author": "幻庐", 
        "era": "当代", 
        "subtype": null, 
        "text": [
            "入世寄萍踪，无非行与泊。", 
            "一千五百日，良辰重有托。", 
            "玄燕认岭东，文宗承旧郭。", 
            "笔架故常新，波光绿如昨。", 
            "紫荆曳繁英，丛桂积残萼。", 
            "感物萌诗心，入韵频搜索。", 
            "珠玑随指拈，易如探锦橐。", 
            "搜得宝山空，境界终开拓。", 
            "斲轮熔古今，何叹才具薄。", 
            "深情发春草，敢疑谢康乐。", 
            "因慕桃李园，春夜催芳酌。", 
            "灯列画堂红，诗酒恣欢谑。", 
            "妙想斗飞花，山珍穷海错。", 
            "夙好散襟颜，胸怀俱洒落。", 
            "我愿晒腹笥，亦追搜韵博。", 
            "日击廿万馀，互联张网络。", 
            "开岁载阳来，微群相与约。", 
            "古巷卖花声，雨中听楼阁。"
        ], 
        "title": "潮州行分郭字，搜得十八韵", 
        "type": "古风", 
        "yun": "药"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "波生寒、风却暑。", 
            "细数花须，差个人儿语。", 
            "多少桃枝刚著雨，莫问玄都，燕麦风中举。", 
            "塞鸿归，楼燕去。", 
            "如海闲愁，坐困长羁旅。", 
            "似我朱颜非故否。", 
            "俊眼相看，忆送君南浦。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "弃掷罗衣去，回翅载春归。", 
            "只懊恼宫墙，萧条门巷，霎时厮见，惟有天知。", 
            "莫嗟惜、相见时稀。", 
            "东风默许佳期。", 
            "苜蓿更江蓠。", 
            "料楚客，不必赋春悲。"
        ], 
        "title": "红罗袄", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "甚一霎、便再觅华婿，不逢鸾侣。", 
            "更紫帡千种愁心，欲付行雨。", 
            "休道吟愫苦。", 
            "同蛩吟低诉。", 
            "海气近、换尽朝昏，暮霭来去。", 
            "空睹。", 
            "燕梁藻井，纵返衔泥难觅路。", 
            "问可有、惊乌屋角，窥人旧庭户。", 
            "翠裙百幅，浣不尽涉江情绪。", 
            "怕瘦柳、月出参差又舞。"
        ], 
        "title": "芳草渡  纪梦", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "雪意犹嘘客暖。情重况如初面。", 
            "暂游万里豁心眼。莫道春杯尚浅。", 
            "绣绒密缕须金线。劳双燕。", 
            "题襟只惜楚天远。清话难忘夕院。"
        ], 
        "title": "秋蕊香  波士顿杨莲生教授饮席", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "清厨香积，敲冰作笋，呵冻试金橙。", 
            "惆怅尊前，有谁顾曲，银字不成笙。", 
            "风窥牖更搴帷问，少坐到三更。", 
            "不是阳关，浥尘飞雨，雪滑只愁行。"
        ], 
        "title": "少年游", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "长烟漠漠气沉山。", 
            "冰泮暮生寒。", 
            "小雨飞云，兰苕未老，琢句自家看。", 
            "清游霎是成追忆，残雪洒征鞍。", 
            "远霭浮空，乱峰无际，何处是长安。"
        ], 
        "title": "少年游", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "风吹蠹柳又成丝。", 
            "池草媚幽姿。", 
            "旷馆人归，黯檐冰结，花外夕阳迟。", 
            "载春行马归应早，朱户换桃枝。", 
            "喜鹊犹眠，细涟无语，芳意惟天知。"
        ], 
        "title": "少年游", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "谁家横笛倚江楼。", 
            "带醉看吴钩。", 
            "渍墨新题，白蘋风起，鸥梦落沧州。", 
            "问天也懒空搔首，秉烛且宵游。", 
            "江上烟波，子规呼雨，万古鱼龙愁。"
        ], 
        "title": "少年游   另一体", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "不年不日，明珰低想眉妩。", 
            "记取惜分，熨水黏絮。", 
            "人暗许。", 
            "动宝筝玉柱。", 
            "空朝暮。", 
            "隔门前远路。", 
            "愁君一去，茫茫江海难遇。", 
            "霎时俊侣。", 
            "徒念相逢处。", 
            "红湿胭脂雨。", 
            "桃欲语。", 
            "问旧游记否。"
        ], 
        "title": "垂丝钓", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "濩落深杯略展眉。", 
            "絮心除却落花知。", 
            "静绕珍丛沙雾底。", 
            "谁理。", 
            "一春劳燕去来时。", 
            "尽有垂杨能解舞，无心更逐雁同飞。", 
            "曩日深盟曾齧臂。", 
            "拼醉。", 
            "愁风白浪自禁持。"
        ], 
        "title": "定风波", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "山翠近高楼。", 
            "冷浸寒潭夕照收。", 
            "错放疏帘风絮入。", 
            "飕飕。", 
            "狼藉还教逐水流。", 
            "往事上眉头。", 
            "蝶懒人稀客少休。", 
            "睡起碧天云影暗。", 
            "飞眸。", 
            "双燕归来趁暮愁。"
        ], 
        "title": "南乡子", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "江山悲独往，违离久、万里不成归。", 
            "望越台百尺，蜀舲千里，峡风萧瑟，林影参差。", 
            "燕去后、落花吹满径，飞絮尽沾泥。", 
            "沧海起波，似鸣孤愤，暮云离岫，空惹长悲。", 
            "苍茫题诗处，抛别泪、沾满凤缕罗衣。", 
            "无奈事非人老，相见何期。", 
            "但晓日神州，重阴才改，断鸿江国，雪意潜垂。", 
            "只恐隐忧攒恨，没个人知。"
        ], 
        "title": "风流子 又一体 有寄", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "春至草铺成绣。", 
            "池水绿添微皱。", 
            "水远梦摇波，忙煞陌头新柳。", 
            "消昼。", 
            "消昼。", 
            "绛脸夕阳如酒，", 
            "丝雨犹筛长路。", 
            "烟染几株绾素。", 
            "兰笑候风薰，惊散紫禽飞去。", 
            "萦绪。", 
            "萦绪。", 
            "细柳垂条泪箸。"
        ], 
        "title": "如梦令", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "声随雀噪乾，句压樱唇破。", 
            "香篝凉似水，初添火。", 
            "秋云罗帕，镇把愁红裹。", 
            "更万千珍重，一树桃花，笑人还要高卧。", 
            "迷离绮语，作计何曾左。", 
            "衰杨鸦蹴雪，侯门锁。", 
            "相思路上，怕误钿车过。", 
            "尽诗中有我。", 
            "自作缠绵，但预防祖师呵。"
        ], 
        "title": "满路花 自我", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "寒宵递梦，密意叩重扉。", 
            "琐窗绿细，低阁粉娇，红透罗帏。", 
            "深雨昏、回驿远，春藏袖里，杏花消息谁知。", 
            "镇凄其。", 
            "消魂尚有梅根，秾香莫负佳期。", 
            "玉笛东风泪湿，人绕芳皋，冷月初辞。", 
            "敷寸纸。", 
            "寄万里，筠枝绿未稀。"
        ], 
        "title": "四园竹   灯", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "飘香拂水堂前柳。", 
            "宝筝动、劳纤手。", 
            "对山青渚白图新就。", 
            "送客去、唇沾酒。", 
            "万里郊原铺锦绣。", 
            "春乍返、玉箫催透。", 
            "饯岁在天涯，鸿未宾、冰融后。"
        ], 
        "title": "迎春乐", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "天远春初返，路遥花更香。", 
            "暮雪洗修竹，人语落寒塘。", 
            "乍逢黄昏顷刻，已入小幅横窗。", 
            "又似解佩浓妆。", 
            "哀曲理丝簧。", 
            "弄笛花外客，携手水滨乡。", 
            "休教片片，吹残方宿雕梁。", 
            "信难凭双燕，何曾解语，别肠暗绾空举觞。"
        ], 
        "title": "红林檎近 题画二首，拟白石 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "攀摘休嫌早，冷香生晚寒。", 
            "月色澹如水，纤衣映琅玕。", 
            "低压平湖断碧，照影蜜苣烧残。", 
            "且看翡翠轻翻。", 
            "疏花绿浮澜。", 
            "寂寞难寄与，僻远只追欢。", 
            "春风赋笔，孤山红上冰盘。", 
            "尽江南江北，时来入梦，嫩枝偏合篱角看。"
        ], 
        "title": "红林檎近 题画二首，拟白石 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "尽飘残久，风煦催凉燠。", 
            "回塘夕阳红好，映鬓如膏沐。", 
            "偏聚断肠一角，又煮愁初熟。", 
            "钿车轻逐。", 
            "摇风耐冷，谁道输他野篱菊。", 
            "新篁池侧正绿。", 
            "草长惊春目。", 
            "空惯饮雪敲冰，戛戛鸣寒玉。", 
            "泥溅禅心莫恼。", 
            "冷暖情千曲。", 
            "蛛丝堪卜。", 
            "吴蚕惆怅，恨网从头细叮嘱。"
        ], 
        "title": "六幺令 春老雪晞，冰塘岸畔，犹有芦花数枝，荡摇夕照中，驱车临视，漫拈此解", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "碧海情尔深，季侯程常变。", 
            "水际遥山冷，黛眉浅。", 
            "凌波转眄，已隔断云远。", 
            "合诉湘上怨。", 
            "聚影澄潭，愁他一霎分散。", 
            "月落潮生，不说先肠断。", 
            "又况迷离水，长堪念。", 
            "春前路转。", 
            "抵死须重见。", 
            "天末多磨难，冷雨西风，帘幕乍媚心眼。"
        ], 
        "title": "归去难 咏芦雁", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "带愁眉萼阑干曲。春风吹上裙腰绿。", 
            "去水木兰舟。分愁压翠楼。", 
            "黄衫催马发。楼下花如雪。", 
            "花雪莫分看。昨宵风雨寒。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "因辞耶诞夜平安，早拨霾深会燕兰。", 
            "不为开心何纵饮，更须把臂竟狂欢。", 
            "声如云外中泠澈，意取花丛比翼看。", 
            "送罢江风霜叶下，祇知年尽未知寒。"
        ], 
        "title": "一六年圣诞节，十人饮燕兰楼。为贺红座吉期，俱长歌取醉。归以作咏二稿方谐也", 
        "type": "律诗", 
        "yun": "寒"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "一六终趋一七时，醒馀家国漫回之。", 
            "或酬夙愿重如愿，将献陈辞亦费辞。", 
            "风雨先鸣鸡未已，海陬徒望夜何其。", 
            "来犹片断春消息，临去依依旧梦迟。"
        ], 
        "title": "二零一七新年", 
        "type": "律诗", 
        "yun": "支"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "欲纵云骈慰所思，江风新绿北南枝。", 
            "四时花重双城月，方寸心关七字诗。", 
            "总似梅村贪客过，终胜陶径载春迟。", 
            "楼台日对西湖美，去后昌黎知未知。"
        ], 
        "title": "谨和凤城吟石庐主人迓客元韵", 
        "type": "律诗", 
        "yun": "支"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "虹起江心十八舟，翠层重谒百阶头。", 
            "高怀不忝东南盛，清思长供日夜流。", 
            "诵去鳄文声在水，谏迎佛表气淩秋。", 
            "仰聆双橡吟馀叶，空影青遮广济楼。"
        ], 
        "title": "韩文公祠步贾长江寄韩潮州愈诗韵", 
        "type": "律诗", 
        "yun": "尤"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "腊尽青山白点花，冱蒸三发趁新芽。", 
            "既穷乌崠方称顶，便舍单丛不是茶。", 
            "摇曳晴丝岩壑重，批分风片水云斜。", 
            "短篱金掩累累橘，蜜意兰香陆羽家。"
        ], 
        "title": "凤凰山", 
        "type": "律诗", 
        "yun": "麻"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "霞飞峤浦溢芳瓢，竹外王戎许费招。", 
            "薄雾涌山深鸟翼，长鲸掣海壮兰苕。", 
            "好奇字觅苍菭乱，从俗金妆野寺遥。", 
            "坐久遏云云复起，氍毹南北应京潮。"
        ], 
        "title": "与瀹芳主人会水门鮀浦鲁斋五友，夜饮聚贤庄，席间约押潮于末字", 
        "type": "律诗", 
        "yun": "萧"
    }, 
    {
        "author": "幻庐", 
        "era": "当代", 
        "subtype": "七言律诗", 
        "text": [
            "谢岁馀寒夜气凝，朦胧五色遣微灯。", 
            "鸡埘待起重吹管，鹿野先迎百锡朋。", 
            "更许春来犹可计，容安昨逝了无能。", 
            "杯中竹叶留山谷，共我朱颜纵细藤。"
        ], 
        "title": "七友分诗“江湖夜雨十年灯”以辞丙申，得灯字", 
        "type": "律诗", 
        "yun": "蒸"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "痴增寿减众无多，说法如来鬓已皤。", 
            "慧命不甘成断绝，转为七佛救娑婆。"
        ], 
        "title": "大本经 其一", 
        "type": "绝句", 
        "yun": "歌"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "是转天轮转法轮，世尊人主岂殊伦？", 
            "一从德位失相配，乃有无边求福人。"
        ], 
        "title": "大本经 其二", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "役诸物与及民胞，所以让王由与巢。", 
            "悟到难除老病死，家身须发一时抛。"
        ], 
        "title": "大本经 其三", 
        "type": "绝句", 
        "yun": "肴"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "见知如实本无偏，一念痴生十二缘。", 
            "从此彭殇齐不得，兰亭禊帖漫流传。"
        ], 
        "title": "大本经 其四", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "昏篝暗圄锢囚徒，见惯昭昭白日无？", 
            "我有甚深微妙法，默然不欲语凡愚。"
        ], 
        "title": "大本经 其五", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "七法能持国不亡，欲行私利又相妨。", 
            "便将迂远嘲夫子，却为淫骄吊始皇。"
        ], 
        "title": "游行经 其一", 
        "type": "绝句", 
        "yun": "阳"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "盗蹠横行回屡空，便疑天道总非公。", 
            "先将持戒为功德，因果方期不昧中。"
        ], 
        "title": "游行经 其二", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "车马喧阗服色奇，岂因容饰具威仪！", 
            "精勤自摄吾心住，行止云何不得宜？"
        ], 
        "title": "游行经 其三", 
        "type": "绝句", 
        "yun": "支"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "所习原无坏本根，孰为淫女孰贤媛？", 
            "一时哀悯随宜住，毗舍离城最胜园。"
        ], 
        "title": "游行经 其四", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "阿难何事堕迷茫？虚负叮咛语已长。", 
            "此劫岂应无感慨，尔时只道是寻常。"
        ], 
        "title": "游行经 其五", 
        "type": "绝句", 
        "yun": "阳"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "固知生死起无明，何忍如来灭度成？", 
            "莫谓鼓盆为大道，诸行空尽有钟情。"
        ], 
        "title": "游行经 其六", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "行年八十敢安居，背上时时痛不除。", 
            "三月慈心谁解得，一生慧命又何如？"
        ], 
        "title": "游行经 其七", 
        "type": "绝句", 
        "yun": "鱼"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "拘尸城外老瞿昙，时暑身疲久不堪。", 
            "梵志若知真供养，受行佛法一和南。"
        ], 
        "title": "游行经 其八", 
        "type": "绝句", 
        "yun": "覃"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "本生今世漫相关，走向末罗双树间。", 
            "六返轮王磨灭尽，已知足后不须还。"
        ], 
        "title": "游行经 其九", 
        "type": "绝句", 
        "yun": "删"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "正觉偏由放逸昏，便图万物可常存。", 
            "四禅再起心全定，直入泥洹灭想门。"
        ], 
        "title": "游行经 其十", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "曾经炽焰不成灰，七国遥分舍利来。", 
            "还以遗形成广益，任他分取遍尘埃。"
        ], 
        "title": "游行经 其十一", 
        "type": "绝句", 
        "yun": "灰"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "欲不离时臭秽并，欲惟断后梵天生。", 
            "忍言此世当须舍？嗔恚贪痴总未平。"
        ], 
        "title": "典尊经 其一", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "士、君、梵志已云屯，四十夫人从典尊。", 
            "尽有荣华誇俗世，何如道化见真源？"
        ], 
        "title": "典尊经 其二", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "梵音正直亦清和，如尔繁弦急管何？", 
            "只为人心平不得，雅声乱尽郑声多。"
        ], 
        "title": "阇尼沙经 其一", 
        "type": "绝句", 
        "yun": "歌"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "四念处观除世贪，四神足习复何耽？", 
            "具成七定开三径，忉利天中正法参。"
        ], 
        "title": "阇尼沙经 其二", 
        "type": "绝句", 
        "yun": "覃"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "骄慢还从种姓深，便于正法漫相寻。", 
            "君逢穷巷躬行士，纵不折腰先折心。"
        ], 
        "title": "小缘经 其一", 
        "type": "绝句", 
        "yun": "侵"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "渴饮饥餐情欲萌，渐于贪著起纷争。", 
            "一时四姓因缘在，便失当初自照明。"
        ], 
        "title": "小缘经 其二", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "必使王施及下穷，不然盗贼转相攻。", 
            "恒心但作士民别，礼节正须仓廪丰。"
        ], 
        "title": "转轮圣王修行经 其一", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "世运衰穷岂不还，凭谁为转此循环？", 
            "尔时弥勒如来出，已去将来总一般。"
        ], 
        "title": "转轮圣王修行经 其二", 
        "type": "绝句", 
        "yun": "删"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "正法长应驻此轮，更无衰盛转相循。", 
            "比丘于此勤修得，即是西方净土人。"
        ], 
        "title": "转轮圣王修行经 其三", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "断灭须忧泯至公，不应善恶也为空。", 
            "若言他世更生事，只手茫茫證亦穷。"
        ], 
        "title": "弊宿经", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "离服裸形诸法迂，浊言遮道众人愚。", 
            "一从正意归狮子，才识苦行成犬儒。"
        ], 
        "title": "散陀那经 其一", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "坚固须闻第一行，莫忧坏乱总相生。", 
            "我今自尔乘虚去，肯与波旬琐琐争？"
        ], 
        "title": "散陀那经 其二", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "门徒二部漫相攻，谁与尼乾慨命终？", 
            "座下耆年舍利子，为传众集到无穷。"
        ], 
        "title": "众集经", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "法法相生信不疑，十增十上岂云宜？", 
            "不知理自纵横在，妙解冥参各有时。"
        ], 
        "title": "十上经", 
        "type": "绝句", 
        "yun": "支"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "法数相开本是权，一增圣教竟流传。", 
            "儒门亦有周书在，八政五行相次编。"
        ], 
        "title": "增一经", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "三聚从知各异趋，尚忧难识涅槃途。", 
            "一增演道俱周备，悲愿慈怀认得无？"
        ], 
        "title": "三聚经", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "定知贪爱即无明，杖讼不然何自生？", 
            "名色互缘成苦荫，终教取有遍诸行。"
        ], 
        "title": "大缘方便经 其一", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "行即无常法即空，竟知谁在众缘中？", 
            "漫从色受生分辩，灭尽何来彼我同！"
        ], 
        "title": "大缘方便经 其二", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "清净音中众义俱，琉璃琴上一时娱。", 
            "无端只恨般遮翼，不使相逢柏拉图。"
        ], 
        "title": "释提桓因问经 其一", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "调戏难从灭迹除，总由己实界他虚。", 
            "岂教喜乐俱空尽？只是其间秽恶疏。"
        ], 
        "title": "释提桓因问经 其二", 
        "type": "绝句", 
        "yun": "鱼"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "亦知神足信堪修，能尽无边苦际不？", 
            "只恐愚人终暗昧，贪痴齐向此中求。"
        ], 
        "title": "阿㝹夷经 其一", 
        "type": "绝句", 
        "yun": "尤"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "我父何来秘术传？言循世界太初前。", 
            "恐他译手颓唐甚，华梵纵横随意牵。"
        ], 
        "title": "阿㝹夷经 其二", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "莫漫倾身礼六方，躬行只是在纲常。", 
            "云何善报诸天外？当世身财亦不伤。"
        ], 
        "title": "善生经", 
        "type": "绝句", 
        "yun": "阳"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "诤讼全由吊诡来，正邪颠倒莫相开。", 
            "为防厌患戕真法，须把痴疑仔细推。"
        ], 
        "title": "清净经 其一", 
        "type": "绝句", 
        "yun": "灰"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "彼此当须判是非，如来正法本精微。", 
            "酪酥一见俱相似，尝到醍醐味最希。"
        ], 
        "title": "清净经 其二", 
        "type": "绝句", 
        "yun": "微"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "既同师受法俱平，句义云何诤讼生？", 
            "所说莫须言不正，尽从和合见相成。"
        ], 
        "title": "清净经 其三", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "有乐何庸假诡辞？如来呵誉但须知。", 
            "自离五欲贪痴后，直入四禅清净时。"
        ], 
        "title": "清净经 其四", 
        "type": "绝句", 
        "yun": "支"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "不住法中常住存，静如枢转动如门。", 
            "从教阅尽芸芸物，复命知常但守根。"
        ], 
        "title": "清净经 其五", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "问甚如来终不终？常边身命有无中。", 
            "世间吊诡俱邪见，虚实相持只是空。"
        ], 
        "title": "清净经 其六", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "虽于诸佛莫能知，也识如来说法奇。", 
            "总别相中高妙尽，为君勘破世间痴。"
        ], 
        "title": "自欢喜经 其一", 
        "type": "绝句", 
        "yun": "支"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "等为爱染世间心，神足甚于机械深。", 
            "莫怪如来斥卑贱，今人学只助荒淫。"
        ], 
        "title": "自欢喜经 其二", 
        "type": "绝句", 
        "yun": "侵"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "太初我父已堪惊，犹可昏灯恕眼盲。", 
            "不忍便疑心力懈，竟将何事误经名？"
        ], 
        "title": "自欢喜经 其三", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "德位纷纷总不齐，世间争逐尽成迷。", 
            "君如会得诸天集，始悟荣华品最低。"
        ], 
        "title": "大会经 其一", 
        "type": "绝句", 
        "yun": "齐"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "岂无魔妒若波旬，怪骇诸仙与鬼神。", 
            "我自精勤于正法，何难勇猛度天人？"
        ], 
        "title": "大会经 其二", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "息尽贪痴但反躬，不应妄自议神通。", 
            "若非力士金刚杵，岂得顽愚服理穷？"
        ], 
        "title": "阿摩昼经 其一", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "正法闻生信乐心，明行无上世尤钦。", 
            "转怜摩纳聪明浅，自负婆罗种姓深。"
        ], 
        "title": "阿摩昼经 其二", 
        "type": "绝句", 
        "yun": "侵"
    }, 
    {
        "author": "魏新河", 
        "era": "当代", 
        "subtype": null, 
        "text": [
            "眉青目青，花轻絮轻，无端嫁了浮萍，替东风不平。", 
            "千灯万灯，三更四更，待他说个分明，是前生后生。"
        ], 
        "title": "醉太平　杨花", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "欢游日日是佳期，几度到星稀。", 
            "歌阑酒半，月昏花暝，灯暗帘低。", 
            "良宵最忆同梳洗，爱著睡时衣。", 
            "一盆春水，碎花帕子，小脚丫儿。"
        ], 
        "title": "眼儿媚", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "昨日流云何处去。", 
            "为问东风，谁管西风侣。", 
            "听得垂杨千万缕，声声不是西楼雨。", 
            "今日流云何处许。", 
            "莫问东风，独对西风语。", 
            "片片飞红须认取，中间恐有青禽羽。"
        ], 
        "title": "蝶恋花  唤梦词社七期社课", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "红叶满园谁到，黄叶满庭谁扫。", 
            "记得纸纱灯，曾共星稀月小。", 
            "芳草，芳草，绿向那方多少。"
        ], 
        "title": "如梦令  唤梦词社八期社课", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "苦忆城隅旧板桥，东门花信水迢迢，万无一计送今宵。", 
            "扫叶光阴同看雨，落梅时节独闻箫。", 
            "人生何日是明朝。"
        ], 
        "title": "浣溪纱  小寒食被酒作", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "春水弯弯门户，闻道彩云曾住。", 
            "当日住东门，住西门。", 
            "试向花儿借问，问讯那年音信。", 
            "知是问桃花，问杨花。"
        ], 
        "title": "昭君怨  春尽前三日过北洼空军医院", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "记得依依款款身，柔条枉结十年恩。", 
            "永丰坊内无消息，何处西风哭白门。"
        ], 
        "title": "杨柳枝 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "忍见初三月上枝，相逢已是买栽迟。", 
            "风流不羡灵和殿，苦忆隋堤挽手时。"
        ], 
        "title": "杨柳枝 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "汉苑同谁眠起双，一丝一缕记柔肠。", 
            "眼波依旧青青否，肯顾当年十八郎。"
        ], 
        "title": "杨柳枝 其三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "第一风华属谢娘，小词一卷误萧郎。", 
            "心比玲珑千佛洞，能种。", 
            "菩提树与紫丁香。", 
            "忧思沉沉沉似汞，多重。", 
            "这回压断旧疏狂。", 
            "剩有今生辛苦果，和我。", 
            "和风和雨品凄凉。"
        ], 
        "title": "定风波  依秋体十日词之一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "披衣起，重见月沉西，刻刻减清辉。", 
            "为谁消得东阳瘦，为谁消得小桃肥。", 
            "病恹恹，填几个，小词儿。", 
            "也不管，此生能否待。", 
            "也不管，再生能否在。", 
            "唯只管，守行期。", 
            "计儿能算淄沙数，行媒何用洛川辞。", 
            "拚今生，情耿耿，梦依依。"
        ], 
        "title": "最高楼", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "消得梅肥杏小时，流莺百啭为谁啼。", 
            "残花残月与支持。", 
            "半日违同千里隔，一回见要几年思。", 
            "苦无洛水可通辞。"
        ], 
        "title": "浣溪纱 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "不落残花比我痴，十分憔悴守南枝。", 
            "愿长相对许相知。", 
            "无处不期贻管日，有生唯待秉蕳时。", 
            "深宵重读看花词。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "传语风光且小留，莺儿燕子许分愁。", 
            "可人杜若在芳洲。", 
            "独念摽梅余七实，重吟采葛感三秋。", 
            "几时小谢与同游。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "几世修成不解因，谁教酬唱送青春。", 
            "空余文字当交亲。", 
            "今日事推来日事，种花人是葬花人。", 
            "愿求同葬此离魂。"
        ], 
        "title": "浣溪纱 其四", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "信宿无眠作苦吟，伴人只有旧罗衾。", 
            "双星那比此时心。", 
            "今雨原非巫峡雨，古琴翻作广陵琴。", 
            "再三企望是青禽。"
        ], 
        "title": "浣溪纱 其五", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "许我因缘第四生，丁香一树认前盟。", 
            "暂凭文字学双星。", 
            "苦雨终风应有悔，愁根恨叶若为情。", 
            "来生隔断不分明。"
        ], 
        "title": "浣溪纱 其六", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "无眠，无言，无前。", 
            "为无端，无缘。", 
            "杨花柳花都无关。", 
            "任他风月无边，年复年。", 
            "自此更无欢，望尽千万千万山。", 
            "一声玉笛，双泪休弹。", 
            "一声玉笛，双泪能弹几点。", 
            "卿不由人相怜，我许由卿相安，何时能两全。", 
            "相怜相安间，梦与梦相牵。", 
            "别来应是第三天。"
        ], 
        "title": "醉翁操  依秋体十日词之三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "自恨多情病也狂，来携双泪问空王。", 
            "纵教才调输江令，为底明珠返谢娘。", 
            "红茉莉，紫丁香，枝枝叶叶有沧桑。", 
            "回头路是芳踪地，转向花前酹一觞。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "任是无花也可求，佩声兰气未全收。", 
            "愿得离魂长绕此，感温柔。", 
            "芳径已亲莲子步，轻枝曾受玉儿眸。", 
            "一晌徘徊何忍去，算同游。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "缘何天也不能公，月也出天东。", 
            "无处诉深衷，者日夜，无终有终。", 
            "向谁家去，向谁行宿，此际与谁同。", 
            "持泪问东风，是谁把，榴花想红。"
        ], 
        "title": "太常引  依秋体十日词之六", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "路漫漫，夜迟迟，今夕共支持。", 
            "玉阶轻雾月昏时，何处画堂西。", 
            "千万点，千万片，是泪是灯难辨。", 
            "更添千万雨丝丝，人物两凄迷。"
        ], 
        "title": "喜迁莺  依秋体十日词之七", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "绿静深如梦，青凉俨入门。", 
            "白荷花影上衣巾，清极不宜闻。", 
            "境异思能共，情真劫更纯。", 
            "几番叮嘱即深恩。", 
            "莫问行人，莫问送行人。", 
            "莫问这轮终始，莫问果和因。"
        ], 
        "title": "喝火令  五日颐居清华园，依秋体十日词之八", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "心笺叠皱，心情存旧。", 
            "者心心、和成红豆。", 
            "欲寄佳人，自那回、绿梅开后。", 
            "到如今、紫薇记否。", 
            "花儿长瘦，衫儿长透。", 
            "信人间、相思长寿。", 
            "第一生，无缘相守。", 
            "第三生，可能邂逅。"
        ], 
        "title": "解佩令  依秋体十日词之九", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "去住于今两不胜，劳人心上病初成。", 
            "定知无用又叮咛。", 
            "梦枕莫惊千叶雨，愁城早解四围兵。", 
            "未应相误到三生。"
        ], 
        "title": "浣溪沙  依秋体十日词之十，小谢作", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "零踪片影，点点拼成整。", 
            "挂向心头充画饼。", 
            "依旧商量不定。", 
            "只身四海寻行，白云笑我飘零。", 
            "赢得佳人一诺，从今看贱浮生。"
        ], 
        "title": "清平乐  六月二十二日夏至日作", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "一把柳丝儿，经过谁人折。", 
            "一叶画船儿，载过谁家月。", 
            "今夕此荷风，曾拂罗裙不。", 
            "今夕此清波，曾照惊鸿没。"
        ], 
        "title": "生查子", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "燕都秋老，正西风拂拂，叶零如雨。", 
            "碧幕高遮方在眼，空旷今余天宇。", 
            "落去还飞，黄中带赤，容态犹妍妩。", 
            "拥花滋麦，春心端托尘土。", 
            "不是对景寻诗，穿丛傍砌，日日相为伍。", 
            "笤帚一枝横直扫，耙子有时兼举。", 
            "棘刺钩衣，山坡滑脚，稍会樵童趣。", 
            "一天活了，笑看黄日西注。"
        ], 
        "title": "念奴娇 扫落叶（一九六一年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "节过清明，西海畔、群花闹春。", 
            "经行处、蜜蜂喧嚷，丽日温暾。", 
            "照水丁香描倩影，傍山繁杏郁红云。", 
            "有辛夷、千朵绛灯明，尤绝伦。", 
            "蟊贼据，虎狼屯。", 
            "游赏地，是非门。", 
            "正百年如驶，沧海扬尘。", 
            "兴替丛谈归野史，风光此日乐人民。", 
            "看眼前、无数小英豪，红领巾。"
        ], 
        "title": "满江红 游颐和园（一九六四年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "饥驱人去，信轮蹄踏遍、雁门羊石。", 
            "故国故家零落尽，忍对铜驼荆棘。", 
            "覆楚东瓯，椎秦博浪，一念缠胸臆。", 
            "胥涛如吼，古今悲恨同激。", 
            "多事章奏推贤，大廷呈艺，博得金门籍。", 
            "赐第赐餐承雨露，腾笑歌诗成集。", 
            "志士缁衣，故人碧血，往事宁堪忆。", 
            "移家愿杳，人间留此残墨。"
        ], 
        "title": "念奴娇 题瘦石所藏朱彝尊《梧月词序》墨迹卷子（一九六五年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "六十过三矣。", 
            "记髫年、每逢此日，举家欣喜。", 
            "碗里面条争雪白，佐以椭圆鸡子。", 
            "这情景，真如梦里。", 
            "勿说亲坟萦蔓草，慨平生，学行多非是。", 
            "重抖擞，莫徒悔。", 
            "年来致力词章事。", 
            "趁时宜，拈题选韵，对灯摊纸。", 
            "骚心杜魄关民物，何取雕金织绮。", 
            "大世代，要求诗史。", 
            "谁谓力微奢志愿，啃骨头，未可轻蝼蚁。", 
            "时跃进，艺添翅。"
        ], 
        "title": "金缕曲 六十四度生辰（一九六六年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "风卷惊沙羊角起。", 
            "步步艰行履。", 
            "来到校园旁，金柳笼烟，红白纷桃李。", 
            "入春连日风威恣。", 
            "沙滚寒犹滞。", 
            "花事正担心，耀眼芳菲，却在风沙里。"
        ], 
        "title": "醉花阴 风沙（一九六六年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "柳黄欲吐溪波皱。东风习习吹征袖。", 
            "此日别京华。归来梅着花。", 
            "行装缝又洗。琐琐真烦你。", 
            "何以答辛勤。深深培本根。"
        ], 
        "title": "菩萨蛮 别家赴临汾干校", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "望眼极天边。", 
            "银海光漫。", 
            "近山一簇裹丝棉。", 
            "麻雀群来如报喜，喧嚷庭间。", 
            "雨雪去冬悭。", 
            "农事忧干。", 
            "俄然一阵众心欢。", 
            "梦里黄云辉垄亩，竞奋银锨。"
        ], 
        "title": "浪淘沙 三月一日大雪喜作（一九七一年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "千坯向晚。", 
            "窑上白烟漫。", 
            "炼出青砖强备战。", 
            "风景莫嫌平淡。", 
            "一洼清水汪汪。", 
            "卓然我立其旁。", 
            "正像严疆戍卒，双眼盯住前方。"
        ], 
        "title": "清平乐 砖窑上看水（一九七一年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "来时春浅苗初长。转头滚滚翻金浪。", 
            "晚立大田旁。微微闻暗香。", 
            "年光如掣电。生命宁无限。", 
            "白首锻红魂。抡锤争秒分。"
        ], 
        "title": "菩萨蛮 见麦熟有感（一九七一年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "绿回丛柏，正东风料峭，野桃红绽。", 
            "岁月催人过七十，犹喜此身粗健。", 
            "岳岳鲁翁，中年徂些，战绩星辰粲。", 
            "怕提名德，崦嵫今已当眼。", 
            "漫说盛世唐虞，此日神州，才称如花赞。", 
            "亿万英豪心手奋，烈焰烧红天半。", 
            "一技微长，十年可假，当尽刍荛献。", 
            "春阳如雪，倩他明照肝胆。"
        ], 
        "title": "念奴娇 七一初度（一九七三年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "银涛玉浪，雪野风光壮。", 
            "跨马牧牛羊，暮归来，炊烟荡漾。", 
            "峥嵘集体，先进记曾评，今岁晚，重膺奖。", 
            "三等功勋状。", 
            "蒙疆浩莽，容得英雄闯。", 
            "宜牧并宜农，地下况，丰饶宝藏。", 
            "英年志远，劈石更开山，锲不舍，日蒸上。", 
            "前景辉龙虹。"
        ], 
        "title": "蓦山溪（一九七三年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "巨栋俄摧，亘万里、江山披缟。", 
            "惊凶耗、纷来唁电，十方同悼。", 
            "民贼举家成黑炭，国联坛坫辉红纛。", 
            "正华洋革命浪峰高，应含笑。", 
            "参国事，方年少。", 
            "五十载，勋名茂。", 
            "是英英儒将，歌吟偏好。", 
            "怅望人豪情万古，低回金塔霞千道。", 
            "更岭阴游击骋雄词，长庚耀。"
        ], 
        "title": "满江红 其一 陈毅元帅悼词（一九七二年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "大地春苏，忽报道、先生长逝。", 
            "念三纪、忠诚秉笔，直同良史。", 
            "北极星辰辉赤焰，高空鹰隼张雄翅。", 
            "把神州革命莽风云，传于世。", 
            "春申浦，曾留滞。", 
            "封锁线，等闲视。", 
            "记骑骡西迈，热情如炽。", 
            "力破坚冰征远见，能珍萌蘖真豪士。", 
            "正两邦民谊迸新花，偿初志。"
        ], 
        "title": "满江红 埃德加 其二 斯诺先生哀词", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "要约迁延，心魂驰绕，今朝真到坟场。", 
            "回首前踪，悠悠八度星霜。", 
            "雄风大浪曾亲历，慰故人信念金刚。", 
            "面丰碑，胸涌波涛，心爇馨香。", 
            "先生志节堂堂。", 
            "历漫长黑夜，终浴朝阳。", 
            "抗腐争新，卌年大纛飘扬。", 
            "词坛青兕雄篇在，永不磨时代光芒。", 
            "壮幽宫，柏树青苍，栌叶丹黄。"
        ], 
        "title": "高阳台 十一月四日与友人同赴八宝山扫柳亚子先生墓（一九七三年）", 
        "type": "词", 
        "yun": "阳"
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "高柳阴浓双枣劲，今朝重到宫门。", 
            "迎眸巨厦镇雄浑。", 
            "首都巡礼地，四海取经人。", 
            "曾爇南丰名一片，中途误落迷津。", 
            "冲云跋浪愧鹏鲲。", 
            "余生严向背，十卷足师尊。"
        ], 
        "title": "临江仙 乙卯夏访问鲁迅纪念馆（一九七五年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "竟死南荒，恨不睹重光城郭。", 
            "痛心处、踪消黑夜，坟堆茫漠。", 
            "冢傍要离成幻梦，词题武毅昭英魄。", 
            "展残编，恍触热肝肠，关家国。", 
            "三十载，如电抹。", 
            "追往事，情蓬勃。", 
            "黯茅庐风雨，武林城角。", 
            "示我新篇哀战友，共寻故宅怀词伯。", 
            "算此生，黾勉尽交情，搜遗作。"
        ], 
        "title": "满江红 郁达夫先生殉难三十周年纪年（一九七五年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "铺野草如茵。", 
            "丁香花正馨。", 
            "竞春阳红紫缤纷。", 
            "东去飞轮难小驻，将别意，绕车尘。", 
            "踪迹惯离分。", 
            "老来相见珍。", 
            "度虹梁同励丹心。", 
            "何日同商新体会，还共狩，海王村。"
        ], 
        "title": "唐多令 送别居甫（一九七五年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "九日无会雨。", 
            "三两朋俦，小作城南聚。", 
            "秋气澄天宇。", 
            "湖光丽，倒映垂杨千缕。", 
            "孰伴菊英黄，看满砌，鸡冠如炬。", 
            "忆当年，淤塘败苇，只今何许。", 
            "今朝亭畔徘徊，往迹千端，都付东流去。", 
            "经幢谁记取。", 
            "文宴杳，难觅墙头题句。", 
            "黑暗剧浓时，地下火，此间曾郁。", 
            "却赢得西厅芳趾，遥山同绿。"
        ], 
        "title": "龙山会 游陶然亭公园（一九七五年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "又听黄河吼。", 
            "这歌声，秋潮澎湃，曾驱顽寇。", 
            "南国早膺箫手誉，西渡正雄抱负。", 
            "论苦学，人间稀有。", 
            "民族深仇身世愤，趁惊飙，注入宫商手。", 
            "大风曲，腾众口。", 
            "飕飕山雨将来候。", 
            "猛东归，热情喷薄，歌呼拼斗。", 
            "喉舌无端遭堵缚，掉手幡然北走。", 
            "新灿起，英腔北斗。", 
            "亿万工农同脉搏，薄云霄，高艺凌鹰鹫。", 
            "虽夭折，永不朽。"
        ], 
        "title": "金缕曲二首 听《黄河大合唱》（一九七五年） 其一", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "往事依稀记。", 
            "忆当年，同居康乐，年华方绮。", 
            "我溺词章君音乐，嗜好凝成友谊。", 
            "朝与暮，饱聆琴艺。", 
            "真有红灰狮子劲，棒纵横，挥出青春力。", 
            "偶入梦，长元气。", 
            "背飞劳燕悭重会。", 
            "更回头时、光闪电，已分生死。", 
            "难向遥邦招魂魄，注目云空致礼。", 
            "念故地，蕉黄波翠。", 
            "犹忆桥儿沟上立，听驼铃，我恨脐难噬。", 
            "云泥路，自贻悔。"
        ], 
        "title": "金缕曲二首 其二", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "京国正佳日，五老集西郊。", 
            "纵谈畴昔，往事如海复如潮。", 
            "谢道山前夕照，方饭亭边林影，红绿眼中描。", 
            "逝矣五十载，老健喜今朝。", 
            "忆家乡，当黑夜，卷惊飙。", 
            "五坡同学，落落奇节几人豪。", 
            "星火赤山农会，霹雳劳农政府，伟绩映丹霄。", 
            "肃肃瞻前躅，肯使壮心凋。"
        ], 
        "title": "水调歌头 与旧日海丰中学同学小集（一九七五年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "寰瀛共悼。逝者如斯今古少。", 
            "不算无年。大业难容卸仔肩。", 
            "心情凄黯。瑰行殊功思念遍。", 
            "欲向街行。忍听随灵啜泣声。"
        ], 
        "title": "减字木兰花 再悼周总理（一九七六年）", 
        "type": "词", 
        "yun": null
    }, 
    {
        "author": "谢稚柳", 
        "era": "当代", 
        "subtype": "七言绝句", 
        "text": [
            "迷离烟雾墨华浓，窅霭澄空翠雨濛。", 
            "欲向千山餐秀色，天南一管绕春风。"
        ], 
        "title": "题吴子玉山水册", 
        "type": "绝句", 
        "yun": "东"
    }, 
    {
        "author": "谢稚柳", 
        "era": "当代", 
        "subtype": "七言绝句", 
        "text": [
            "撒盐空里何堪拟，柳絮因风苦未稠。", 
            "已讶九皋丹顶鹤，更披千嶂白狐裘。"
        ], 
        "title": "为广州吴子玉弟画雪图卷", 
        "type": "绝句", 
        "yun": "尤"
    }, 
    {
        "author": "谢稚柳", 
        "era": "当代", 
        "subtype": "七言绝句", 
        "text": [
            "冲毫逸气湿烟浮，横扫还如丈八矛。", 
            "为酹苍天一杯酒，百年旗鼓盍堪收。"
        ], 
        "title": "题吴子玉墨花", 
        "type": "绝句", 
        "yun": "尤"
    }, 
    {
        "author": "谢晋嘉", 
        "era": "当代", 
        "subtype": "五言律诗", 
        "text": [
            "梵宇留行迹，车尘尚满衣。", 
            "川原涵雨湿，竹树入春肥。", 
            "绘事惭高雅，诗心际隐微。", 
            "萧然勿忘我，寂坐待僧归。"
        ], 
        "title": "与宗颐甫自西势归，复同访甘露寺，僧仁空出纸笔索诗画以贻仁闻上人。为写一竿，宗颐诗立成，用次其韵", 
        "type": "律诗", 
        "yun": "微"
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "双鬓缁尘，山灵不许仙都卧。", 
            "岩扉深锁。", 
            "济胜偏相左。", 
            "万壑流泉，雪浪桃溪过。", 
            "山居课。", 
            "行歌相和。", 
            "扑面岩花堕。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "翠盖红装娇楚楚。", 
            "羡杀文禽，蕊苑双双住。", 
            "欲向飙轮寻过羽。", 
            "华严弹指花如雾。", 
            "记得淩波飞麝雨。", 
            "小艇追凉，惊起閒鸥鹭。", 
            "往事灯前谁可语。", 
            "宵来梦遍青墩路。"
        ], 
        "title": "鹊踏枝", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "野棠花落莺声悄，匆匆好春馀几。", 
            "拄壁残幢，眠苔断碣，消尽年光如水。", 
            "虚廊徙倚。", 
            "问紫陌春游，锦鞯来未。", 
            "尘幔无声，素盘残蜡自垂泪。", 
            "荒庭柳绵又起。", 
            "大堤万千缕，陈梦难系。", 
            "舞镜鸾骄，循檐鹊喜。", 
            "重展远山新翠。", 
            "閒愁漫理。", 
            "又隔院昏鸦，唤人归矣。", 
            "怅望平林，断霞呈晚霁。"
        ], 
        "title": "台城路 清明后五日，过五星寺视元庄殡宫", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "黄山好，风景世间稀。", 
            "到处松云皆入画，当前泉石自神奇。", 
            "游迹试重提。"
        ], 
        "title": "望江南十首 游黄山 其一", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "黄山好，飞阁枕桃溪。", 
            "十里落英霏绛雨，一川乱石布仙棋。", 
            "俯槛翠微低。"
        ], 
        "title": "望江南十首 游黄山 其二", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "黄山好，微妙是温泉。", 
            "濯足濯缨无住相，宜冬宜夏总天然。", 
            "尘垢一时蠲。"
        ], 
        "title": "望江南十首 游黄山 其三", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "黄山好，林壑胜桃源。", 
            "几叠云峦分远市，一宵秋雨涨山泉。", 
            "依石听鸣弦。"
        ], 
        "title": "望江南十首 游黄山 其四", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "黄山好，幽境隔红尘。", 
            "绝壑穿岩难辨影，奇峰夹径欲淩云。", 
            "策杖过天门。"
        ], 
        "title": "望江南十首 游黄山 其五", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "黄山好，日出涌金轮。", 
            "七宝光涵云灿烂，万山霞映气氤氲。", 
            "虹彩绣天阍。"
        ], 
        "title": "望江南十首 游黄山 其六", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "黄山好，云起势如潮。", 
            "转眼群峰迷雪浪，拂衣轻雾散冰绡。", 
            "琼海望迢迢。"
        ], 
        "title": "望江南十首 游黄山 其七", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "黄山好，到处尽奇松。", 
            "劲质傲霜还傲雪，虬枝疑凤复疑龙。", 
            "振翮待天风。"
        ], 
        "title": "望江南十首 游黄山 其八", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "黄山好。", 
            "怪石夺天工。", 
            "叠嶂排空青菡萏，孤峰削玉碧玲珑。", 
            "回首白云封。"
        ], 
        "title": "望江南十首 游黄山 其九", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "黄山好，清影细寻搜。", 
            "最是文殊台上夜，一丸凉月万山秋。", 
            "何日赋重游。"
        ], 
        "title": "望江南十首 游黄山 其十", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "忆昔绿杨閒买醉，笑言初接清芬。", 
            "酒痕零乱墨痕新。", 
            "海壖春一角，嘉会结贤宾。", 
            "卌载缁尘双鬓改，飘萧倦旅孤尊。", 
            "藕花香里忽逢君。", 
            "旧游如昨梦，回首倍酸辛。"
        ], 
        "title": "临江仙 赠王子玉", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "桃溪春水年时地，仙源尚留人世。", 
            "白袷丰神，青囊仁术，谈笑依然在耳。", 
            "苍茫故里，听鶗鴂声声，未成归计。", 
            "撒手尘劳，月明如梦夜如水。", 
            "从今赏音有几，黄垆休再过，清泪难已。", 
            "雪夜回春，芳洲伫影，情景分明犹记。", 
            "斯人去矣，问此后骚坛，光芒谁继。", 
            "鹤驭程遥，断吟君听未。"
        ], 
        "title": "台城路 殊庵诗友挽词", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "记得层楼把卷时，朱研墨审费寻思。", 
            "卅年蓬转无穷感，一叶萍飘两鬓丝。", 
            "行未已，逝如斯。", 
            "晴窗重展意迟迟。", 
            "绿杨坊陌知何处，魂断隋堤万万枝。"
        ], 
        "title": "鹧鸪天 题遗山新乐府校记后", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "烟水迷濛，浑不辨、故园甚处。", 
            "细屈指旧游历历。", 
            "有谁堪数。", 
            "小艇追凉迷麝雨，青墩惜别怜鸥鹭。", 
            "更凄凉、隔浦玉箫声，低回诉。", 
            "残月落，宵将午。", 
            "晨星灿，荒鸡语。", 
            "问几人沈睡，几人酣舞。", 
            "清啸一声天地阔，东山又见红轮吐，愿此生终老水云乡，忘今古。"
        ], 
        "title": "满江红 题北湖消夏图", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "惊霆骇浪人间世，藏舟已无馀地。", 
            "淝水孤萍，江关倦旅，又听秋林哀吹。", 
            "凄凉故里，叹卅载因循，未成归计。", 
            "转眼榛芜，竹西烟景付流水。", 
            "浮生可怜有几，风烟销岁月，陈梦犹记。", 
            "野岸风高，荒洲露冷，夜半鸱声如魅。", 
            "乡心欲碎，尽蹀躞虚廊，苦吟无寐。", 
            "怅望遥天，密云红似醉。"
        ], 
        "title": "台城路", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "菊傲霜侵，莲贞雨妒，众芳摇落堪怜。", 
            "雪魄冰魂，骖鸾竟返瑶天。", 
            "蕊珠一任花如锦，想临风缟袂依然。", 
            "渺荒烟，寂寞青山，何处长眠。", 
            "百般端正天然好，信皎如玉洁，润比珠圆。", 
            "人去楼空，凄凉尘满遗篇。", 
            "明知此别无多日，愿苍苍早尽馀年。", 
            "恨绵绵，无限伤情，都付啼鹃。"
        ], 
        "title": "庆春泽慢 诗友戴味琴挽词", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "蒲柳风欹玉露零，寒来暑往暗惊心。", 
            "可怜五度星霜改，病骨支离一叶轻。", 
            "莱菔火，玉壶冰。", 
            "采芝何处问山灵。", 
            "谢他重席高谈客，一服还丹续此生。"
        ], 
        "title": "鹧鸪天 赠戴增光医生", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "儿时弄笔红窗下。", 
            "片语珍无价。", 
            "中年觅食暂离家。", 
            "不道故园从此即天涯。", 
            "老来潦倒书城卧，蠹卷青灯伴。", 
            "吟魂消尽漏将终，双鬓萧疏，黄叶堕西风。"
        ], 
        "title": "虞美人", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "市远繁声歇。", 
            "峭寒侵，凄凉病榻，旅怀愁绝。", 
            "何处歌声春样暖，唤起伤心叶叶。", 
            "想绣褓花枝交缬。", 
            "慢抚轻怜珠在掌，绕回廊数遍花砖缺。", 
            "伟大爱，无边热。", 
            "半生栗碌乡关别。", 
            "更那堪南陔梦醒，鬓丝如雪。", 
            "魂断庭闱何处是，未语柔肠先结。", 
            "空梦绕、青林冷月。", 
            "梗泊萍飘三十载，了枯禅、弹指轻沤灭。", 
            "漫回首，倍呜咽。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "三径冷香残，老圃斜阳短。", 
            "欲向疏枝问晚花，门外风光换。", 
            "空忆秀贞姿，莫唤霜魂转。", 
            "雾重烟寒素卷逢，日暮孤芳远。"
        ], 
        "title": "卜算子 墨菊", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "白驹过隙，廿载蟫从双鬓雪。", 
            "以馆为家，不为莼鲈起叹嗟。", 
            "书城蹀躞，愿竭平生光与热。", 
            "学海无涯，笑看春风放百花。"
        ], 
        "title": "减兰 六二年五一节", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "图籍分明，问衅起、责将谁贷。", 
            "燃战火，阴谋蚕食，殊求一再。", 
            "荼毒竞忘刀俎恨，支援赢得儿孙债。", 
            "更无端、乞助向贪狼，诚难解。", 
            "凭正义，清疆界；", 
            "避猖獗，雷霆耐。", 
            "为和平、不惜宽仁相待。", 
            "永息边烽唇齿固，倘侵寸土戈矛在。", 
            "看红旗浪涌接青冥，风云改。"
        ], 
        "title": "满江红 中印边界冲突书感", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "入世旬三萱荫失，北堂色笑难温。", 
            "偏教五女聚衰门，赔钱常比货，如鼠亦堪嗔。", 
            "酿就百花成大错，萧墙风折灵椿。", 
            "早居绣屋暮荆榛，麻衣皆血泪，虎视尚纷纷。"
        ], 
        "title": "临江仙四首 （一）其一 家庭回忆（童年）", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "闻说扶床初学步，赤绳系定难更。", 
            "随鸡随犬注前生，飘茵诚可喜，坠溷亦何憎。", 
            "欲借樊笼培短翮，当筵誓水盟成。", 
            "从今尘梦不关情，澄心依古佛，力学老青灯。"
        ], 
        "title": "临江仙四首 （二）其二 婚姻回忆（青年）", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "凉飔乍传过雁，带秋声满树。", 
            "晓烟散，似妒繁荫，碧梧飞陨零露。", 
            "渺天末，苍茫望眼，飙轮载恨今何处。", 
            "怆轻沤、不尽音尘，玉函深护。", 
            "回首芸帷，把卷问字，正垂鬟十五。", 
            "信冰雪，难喻聪明，锦笺时见新句。", 
            "赋同雠，驾盟早證，共争羡，英年佳侣。", 
            "溯洪流，风雨同舟，誓驱顽虏。", 
            "狂尘尽扫，旭日杨辉，看光明前路。", 
            "淮楚阔，暂停征辔，月满淝水，巷近梨花，绿杨赓谱。", 
            "羁人老矣，萍踪重聚，卅年前事浑犹昨。", 
            "慰离怀、共话西窗雨。", 
            "飘风一霎，祗馀逝影浮烟，断肠恍闻凄语。", 
            "黄垆泪尽，孑影天涯，叹鬓霜似许。", 
            "忍更对良辰花月，旧景依稀。", 
            "寂寞安仁，弱龄儿女，悲天不悯。", 
            "天胡如醉，芳华弹指成梦幻，剩颓年、不使先黄土。", 
            "伤心一曲归来，爇茧重招，九原见否。"
        ], 
        "title": "莺啼序 元庄词友挽词", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "补屋牵萝居不易，飘零且寄他乡。", 
            "危楼风雨恨茫茫，抄书愁日短，数墨叹更长。", 
            "历尽酸辛归宛委，百城坐拥琳琅。", 
            "已拚生死共存亡，守残完素志，远祸入清凉。"
        ], 
        "title": "临江仙四首 （三）其三 职业回忆（中年）", 
        "type": "词", 
        "yun": null
    }, 
    {
        "author": "缪钺", 
        "era": "当代", 
        "subtype": null, 
        "text": [
            "一载垂垂向尽时。", 
            "樽中有酒不须辞。", 
            "知君久识江湖味，岁晚天涯未觉悲。", 
            "高秉烛，缓倾卮。", 
            "今宵无醉且无归。", 
            "漏舟共载沧溟阔，来日风波岂可知。"
        ], 
        "title": "鹧鸪天 壬申除夕前一夜，留鹤铨小饮1933", 
        "type": "词", 
        "yun": null
    }, 
    {
        "author": "缪钺", 
        "era": "当代", 
        "subtype": null, 
        "text": [
            "何处幽兰生小圃。", 
            "无意相逢，当日频回顾。", 
            "翠叶朱蕤香乍吐。", 
            "人间百草如尘土。", 
            "常恐西园蜂蝶妒。", 
            "移植三年，颜色犹如故。", 
            "护惜不辞心力苦。", 
            "凭君留取芳春住。"
        ], 
        "title": "蝶恋花1933", 
        "type": "词", 
        "yun": null
    }, 
    {
        "author": "缪钺", 
        "era": "当代", 
        "subtype": null, 
        "text": [
            "握椠怀铅已可怜。", 
            "更堪忧患送流年。", 
            "灵均哀郢有新篇。", 
            "常惧榱崩侨亦压，几看巢破卵能全。", 
            "春来何处觅清欢。"
        ], 
        "title": "浣溪沙 友人有书询近况者，赋此答之1933", 
        "type": "词", 
        "yun": null
    }, 
    {
        "author": "缪钺", 
        "era": "当代", 
        "subtype": null, 
        "text": [
            "三月芭蕉犹未展。", 
            "作意东风，乍冷还微暖。", 
            "莫叹音尘千里断。", 
            "谁知咫尺天涯远。", 
            "五载花阴常会见。", 
            "失悔当时，轻放韶光转。", 
            "杨柳千丝难系绾。", 
            "梦魂飞去无拘限。"
        ], 
        "title": "蝶恋花 和石荪原韵1935", 
        "type": "词", 
        "yun": null
    }, 
    {
        "author": "缪钺", 
        "era": "当代", 
        "subtype": null, 
        "text": [
            "记榕阴觅句，荔浦嬉舟，梅岭探春。", 
            "多少清游兴，惯晨呼快侣，夜款芳尊。", 
            "水楼竹绕花径，桄绿暗閒门。", 
            "叹万里重来，风光感旧，烽火惊魂。", 
            "殷勤问来燕，道古塔名台，都没胡尘。", 
            "也拟登楼望，奈层山遮眼，凄雨愁人。", 
            "隔墙飞过残叶，无语对黄昏。", 
            "听几处清笳，西风竟日吹泪痕。"
        ], 
        "title": "忆旧游 乙亥丙子之间，余客广州，颇极游赏之乐。戊寅秋日，违难粤西，风物有相似者，而粤东已化为异域，怆然不能已于怀也1938", 
        "type": "词", 
        "yun": null
    }, 
    {
        "author": "缪钺", 
        "era": "当代", 
        "subtype": null, 
        "text": [
            "半卷舆图掩泪看。", 
            "蛮乡强觅一枝安。", 
            "巢移客燕秋将尽，风折疏荷露未乾。", 
            "贻远者，采芳兰。", 
            "扬灵江渚路犹难。", 
            "纵教幽梦来能准，争抵天涯此夜寒。"
        ], 
        "title": "鹧鸪天1939", 
        "type": "词", 
        "yun": null
    }, 
    {
        "author": "缪钺", 
        "era": "当代", 
        "subtype": null, 
        "text": [
            "花亦有心期，人世谁相晓。", 
            "只见因风烂漫开，又被风吹了。", 
            "一点点馨香，未肯同凡草。", 
            "要借东君护惜心，说与天知道。"
        ], 
        "title": "卜算子1942", 
        "type": "词", 
        "yun": null
    }, 
    {
        "author": "缪钺", 
        "era": "当代", 
        "subtype": null, 
        "text": [
            "哀乐深时难自辨。", 
            "赢得凄迷，陡觉人生倦。", 
            "拂面飞萤光一闪。", 
            "回头已向花阴远。", 
            "欲向高山醒睡面。", 
            "天地悠悠，怆涕无人见。", 
            "吐尽柔丝空绚烂。", 
            "惟馀自缚成孤茧。"
        ], 
        "title": "蝶恋花1946", 
        "type": "词", 
        "yun": null
    }, 
    {
        "author": "缪钺", 
        "era": "当代", 
        "subtype": null, 
        "text": [
            "冰雪久凝冱，日日望春来。", 
            "谁知二月三月，风雨苦相偕。", 
            "莫数明年花信，且问今春景色，何计好安排。", 
            "芳径一蹉跌，咫尺即天涯。", 
            "东皇说，愿与汝，暂徘徊。", 
            "灵妃相顾一笑，人世几欢哀。", 
            "斟酌流霞千顷，俯仰明星万点，宇宙属吾侪。", 
            "陵谷偶成毁，何必挂君怀。"
        ], 
        "title": "水调歌头1947", 
        "type": "词", 
        "yun": null
    }, 
    {
        "author": "霍松林", 
        "era": "当代", 
        "subtype": "七言绝句", 
        "text": [
            "女娲遗庙剩颓垣，礼佛争趋水陆庵。", 
            "妙相都如众生相，捏泥绝技是谁传。"
        ], 
        "title": "经女娲庙至水陆庵观泥塑", 
        "type": "绝句", 
        "yun": null
    }, 
    {
        "author": "钱昌照", 
        "era": "当代", 
        "subtype": null, 
        "text": [
            "消息重洋阻，触离怀，云停月落，思君心苦。", 
            "国正需才君犹壮，何事滞留异土？", 
            "且寄语，速君警悟。", 
            "浪迹天涯头易白，莫等闲，再把韶华误。", 
            "自助者，人多助。", 
            "每逢佳节亲朋叙，祝宏猷，万人空巷，载歌载舞。", 
            "蓬勃中华新气象，十色五光争睹。", 
            "因念尔频年羁旅，收拾行装须趁早，一条条都是归来路。", 
            "特为尔，歌金缕。"
        ], 
        "title": "金缕曲 国庆十周年寄海外友人", 
        "type": "词", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "志士头颅委沟壑，佳人怀袖生云烟。", 
            "但迎杲杲初生日，莫补苍苍已死天。", 
            "中国救亡须一战，秀才造反已千年。", 
            "人民自有真儿女，城市农村事偶然。"
        ], 
        "title": "题青春之歌", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "忽如剑侠忽飞仙，腐朽神奇化偶然。", 
            "丈夫九死千刀雪，一笑全无百莽烟。", 
            "任彼贼心如鬼蜮，怎禁吾舌粲金莲。", 
            "少帅风流鸽儿美，功成裙帽共翩翩。"
        ], 
        "title": "题林海雪原", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "辛亥之前清已危，武昌十日以为期。", 
            "千年古国除君主，一夜新军举义旗。", 
            "半世纪来无此作，中山死后有余悲。", 
            "军机误在孱儿手，痛哭元戎刘复基。"
        ], 
        "title": "六十年的变迁", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "主题当日粗诗史，思想千年旧士夫。", 
            "坚敌人民难卒读，所忧家国未全虚。", 
            "镜花缘里真天地，奴乐岛中好画图。", 
            "最是侈言诗改革，浪抛书卷慑群迂。"
        ], 
        "title": "人境庐诗", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "倘以舳舻资赤壁，何如郊薮起雕阑。", 
            "吾民易有观音土，太后能无万寿山。", 
            "开得一池春水阔，呈教八国联军看。", 
            "此园撤尽千关锁，今义和团血尚斑。"
        ], 
        "title": "颐和园", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "秋老天低叶乱飞，黄花依旧比人肥。", 
            "风前短发愁吹帽，雨里重阳怕振衣。", 
            "尊酒有清还有浊，吾谋全是又全非。", 
            "感恩赠答诗千首，语涩心艰辨者稀。"
        ], 
        "title": "赠答草序诗", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "终朝驴背祭诗神，万里猪肝累使君。", 
            "塞北音书杳鸿雁，江东父老隔泥云。", 
            "燕山细语含羞草，南海微风织锦纹。", 
            "问浅水湾无恙否，几时同上小红坟。"
        ], 
        "title": "柬慎之寄罐头", 
        "type": "律诗", 
        "yun": "文"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "丹丹久盼过中秋，香港捎来两罐头。", 
            "万里友朋仁义重，一家大小圣贤愁。", 
            "红烧肉带三分瘦，黄豆芽烹半碗油。", 
            "此腹今宵方不负，剔牙正喜月当楼。"
        ], 
        "title": "中秋寄高旅", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "岂有陈王八斗才，纵横老泪伯牙台。", 
            "归从黑水三千里，梦见白丁五百回。", 
            "皂帽于人非偶尔，头风愈我亦佳哉。", 
            "苦瓜甜菜无消息，红豆当央花正开。"
        ], 
        "title": "赠平羽三首 其一", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "花觉凄迷柳又狂，莺歌燕舞乱愁肠。", 
            "差将寒北风尘气，带上江东父老堂。", 
            "倘使临杯犹矍铄，最难得句不苍凉。", 
            "旁人错比东方朔，只是偷桃事渺茫。"
        ], 
        "title": "赠平羽三首 其二", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "元龙湖海十年豪，天下英雄君与曹。", 
            "我岂腾骧千里足，君其瞀眊九方皋。", 
            "而今万事皆陈迹，到处青山哂二毛。", 
            "肯向西窗同剪烛，楼头春雨正潇潇。"
        ], 
        "title": "赠平羽三首 其三", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "朝朝雨雨又风风，风雨有怀积在胸。", 
            "我自望君如望岁，谁知城北往城东。", 
            "拟倾醇醁千杯少，一洗红尘万斛空。", 
            "此事杜陵歌已久，脱帽露顶见王公。"
        ], 
        "title": "城东与白丁小坐", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "风云际会小人物，家国遭逢大是非。", 
            "谑比鲲鹏六月息，倦携霜雪一朝归。", 
            "周秦行纪牛僧孺，水镜先生司马徽。", 
            "我在黄金台畔住，几时藜杖款荆扉。"
        ], 
        "title": "柬钱", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "手提肝胆验阴晴，坐到三更又四更。", 
            "天狗吐吞唯日月，鲲鱼去住总沧溟。", 
            "谁知两语三言事，竟是千秋万岁名。", 
            "失马塞翁今得马，不谈马齿更人情。"
        ], 
        "title": "某事既竟投夏公", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "八皮罗士产苏联，长者深情不夜天。", 
            "冻笔题封签夏衍，寒梅消息报春先。", 
            "梦中披荔来山鬼，案上凌波供水仙。", 
            "绕屋彷徨终一试，月光如水复如烟。"
        ], 
        "title": "夏公赠八皮罗士", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "先生道我喜吟诗，题出红专使试之。", 
            "一日不曾为红瘦，十年空自笑专痴。", 
            "瘾君子有天生德，尼古丁云某在斯。", 
            "得句是烟还是梦，梦烟都是美人思。"
        ], 
        "title": "谢夏公惠红专牌烟", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "画虎难成改画蛇，斑斑蛇足暮栖鸦。", 
            "人嗤蝴蝶初干句，自宝酴醾欲谢花。", 
            "留一狂夫天意厚，白双老眼帽檐斜。", 
            "从今只赋门前雪，不管皤然两鬓华。"
        ], 
        "title": "步酬怀沙以诗勖戒诗", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "夫人城下有雷池，胆怯方山慑吼狮。", 
            "天上玉人来日本，吴家西子嫁夫差。", 
            "描成京兆双眉样，不合时宜一肚皮。", 
            "我以新诗翻旧句，海棠压倒玉娇梨。"
        ], 
        "title": "调怀沙新婚", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "怪底神童久不夸，男儿四十一枝花。", 
            "读书爱读红旗谱，听戏专听新凤霞。", 
            "少日凤城常满座，此时牛女并宁家。", 
            "最是风雪人归夜，痛饮三毛二两茶。"
        ], 
        "title": "调祖光二首 其一", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "生工内媚王孙贾，渴饮朝霞吴祖光。", 
            "丝竹中年从所好，星河七夕每多忙。", 
            "曲能自度南歌子，梦与人同北大荒。", 
            "补好则天无个事，自称臣是第三张。"
        ], 
        "title": "调祖光二首 其二", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "主人出卖青梅酒，居士来颁白雪篇。", 
            "暮夜携瓶回庑下，琳琅满目落杯前。", 
            "君逢长老占三偈，我恨名贤失一缘。", 
            "何与剡溪戴安道，子猷兴尽自归船。"
        ], 
        "title": "一缘居士枉过失迓", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "淡淡勋名浅浅居，夫妻儿女画诗书。", 
            "乾坤定后无棋局，酒肉香中一佛徒。", 
            "郭有道碑何处在，陈将军字满墙糊。", 
            "到门不敢题凡鸟，略想狂歌效接舆。"
        ], 
        "title": "真宅", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "百事无成但有诗，酒边相忆海天知。", 
            "令人不作三公处，是我吟安一字时。", 
            "此去能穿几两屐，如何卖得许多痴。", 
            "回风动日高天冷，宇宙双船未可期。"
        ], 
        "title": "忆钟君", 
        "type": "律诗", 
        "yun": "支"
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "宫漏静。初看玉阶花影。", 
            "日角欣瞻龙表整。归佩趋薇省。", 
            "私计华年正永。祗觉羞簪红杏。", 
            "看取绿衣新入镜。面目留教证。"
        ], 
        "title": "谒金门 捷南宫，引见日用西洋法写照。绘家无意着绿，暗合前朝故事，题以此解", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "烂熳春光透玉除。", 
            "嫩桃欺靥欲何如。", 
            "鬓松鬟薄不胜梳。", 
            "碧海青天成昨梦，晚风凉露索清娱。", 
            "钿毫拈得更踌躇。"
        ], 
        "title": "浣溪纱 题画", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "新得花枝，青春宜笑，莫教空近芸香。", 
            "乍闻莺啭，清韵况琅琅。", 
            "看取云鬟玉质，钿毫展、端称凝妆。", 
            "归来候，黄昏坐对，狂杀紫薇郎。", 
            "无妨。", 
            "应道是，齐年公瑾，许面清扬。", 
            "笑明珠易弄，已结胎光。", 
            "却有无厌继请，殊不揣、私与商量。", 
            "能使否，佳人纤手，亲为试羹汤。"
        ], 
        "title": "满庭芳 涂钝庵舍人出新姬相见，调之", 
        "type": "词", 
        "yun": "阳"
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "湘竹帘开，猩红毹展，低头一拜盈盈。", 
            "翩若惊鸿，不同娇怯生生。", 
            "眸回笑敛容光溢，答瓜年、款语聪明。", 
            "证私盟。", 
            "晓日高唐，可有云行。", 
            "清谈放浪官袍，弛向芸香阁下，坐久妆成。", 
            "故挽雏鬟，应存待字空名。", 
            "衣裾雅丽环钗整，更无疑、大妇钟情。", 
            "育宁馨。", 
            "定见明春，两试啼声。"
        ], 
        "title": "高阳台 戏侃雷鞠农驾部", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "尘海偶相逢，悦意情天外。", 
            "借说皈依证夙因，离立华严界。", 
            "不是老坡仙，那值低眉拜。", 
            "他日瞿昙认化身，金粟分明在。"
        ], 
        "title": "卜算子 题翥山女子留赠琴操参禅图", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "岁月如驹驶。", 
            "论年华、算君最少，亦登强仕。", 
            "唾手功名麟阁画，跌宕当时豪气。", 
            "肯碌碌、因人成事。", 
            "谁道刹那苍狗幻，看波涛、异样腾斯世。", 
            "陡翻起，平平地。", 
            "殊方绝域曾亲涖。", 
            "典属国、子卿持节，归来如是。", 
            "公相能偿头尚黑，试屈数朋僚指。", 
            "倘可许、君家昆季。", 
            "我有士龙齐若算，恐东头、还似西头致。", 
            "姑勿论，且同醉。"
        ], 
        "title": "贺新凉 寄祝剑秋四十", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "一瞬炎威，无多溽暑，值得如此喧嬉。", 
            "浮尘烟涨，车马日交驰。", 
            "不过凉棚一席，茶瓯外、丑女盲词。", 
            "胡卢觅，趁虚肩担，小市浊醪醨。", 
            "悲兮。", 
            "从来是，长亭筵宴，易散皆知。", 
            "早吹到凉飙，芦苇离披。", 
            "依旧荒洲寂寞，寒塘晚、红堕莲漪。", 
            "秋阴暗，搭棚几日，又是折棚时。"
        ], 
        "title": "满庭芳 沈阳小河沿消夏", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "甚时节、便催春去。", 
            "才几番风，几番晴雨。", 
            "绿满邻家，晓阴移过隔墙树。", 
            "梦回孤枕，更休问、流云何处。", 
            "别浦柔桡，尽飘泊、江南芳杜。", 
            "飞絮。", 
            "任凄寒怨暝，犹自乱吹狂舞。", 
            "阑干易暮。", 
            "目送去、断帆无数。", 
            "悔当年、倚醉旗亭，被花外、啼莺留住。", 
            "待整理征衫，尚记吟边归路。"
        ], 
        "title": "长亭怨 遣思", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "红襟苒苒。", 
            "杳去来踪迹，谁料重见。", 
            "辛苦天涯，憔悴西风，犹记那时双剪。", 
            "寻常百姓家何处，任翠幕、朱楼窥遍。", 
            "尚难忘、京洛春花，碎语琐窗庭院。", 
            "应念空床独守，有人恋旧爱，凄断心眼。", 
            "嫩碧池塘，掠水穿云，日与相思同远。", 
            "江南寒食年年好，奈门巷、乌衣分散。", 
            "休更忆、舞掌身轻，蓦把钿车推转。"
        ], 
        "title": "疏影 归燕", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "九皋声警。", 
            "问去时忆否，白家池径。", 
            "莫更樊笼，此意殷勤定重省。", 
            "多少琼田旧侣，皆换了、如朱丹顶。", 
            "漫独羞、倦羽离披，空自托孤迥。", 
            "千顷。", 
            "夜寂静。", 
            "正白露横江，暗渡秋影。", 
            "乐乎笑讯，应亦销沈叹人境。", 
            "休讶今年雪甚，凭认取、云扃松岭。", 
            "早则是，丹灶畔、道人睡醒。"
        ], 
        "title": "暗香 去鹤", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "西风无计怜罗袖。", 
            "薄翠空庭又。", 
            "回响上梧桐，生怕吹凉，早已凉吹透。", 
            "天畔冥鸿江畔柳。", 
            "篱畔黄花瘦。", 
            "莫道不关情，月白霜浓，此际心相照。"
        ], 
        "title": "醉花阴 西风", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "猬毛腊肉，这轮囷怪状，端然魈族。", 
            "手版插腰臣进士，谁考茫茫科箓。", 
            "梦魇君王，分明役鬼，翻窃神荼目。", 
            "本无君谎，鬼犹能果臣腹。", 
            "休问小妹胡来，骷髅妆点，将去瞰华屋。", 
            "起舞婆娑开口笑，孰与终南捷足。", 
            "借字终葵，侧俄乌帽，剑首招群蝠。", 
            "凭君画取，千门长醉蒲醁。"
        ], 
        "title": "壶中天 钟馗", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "半壁临安，枯棋屡换，尚余图画山川。", 
            "乌帽来游，记当寒腊残年。", 
            "风棱劲剪貂裘薄，立高峰、醉妥吟鞭。", 
            "破疏烟。", 
            "梅放千株，和靖坟前。", 
            "遥知蜡屐今番好，正西泠绿满，树暗波妍。", 
            "十里苏堤，柔丝系遍画船。", 
            "苍龙阙角归何晚，已多时、璧月亏圆。", 
            "梦空悬。", 
            "白傅钱塘，忒恁流连。"
        ], 
        "title": "高阳台 弟入都久未至，闻在西湖，因忆旧游", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "俏影登场，生成薄命青衫怨。", 
            "一声檀板一声哀，哀绝人如霰。", 
            "早是丝魂欲掩。", 
            "十分柔、九分难绾。", 
            "一抔香土古塞，荒寒料无人管。", 
            "姊妹相偎娉婷，忆向妆台见。", 
            "殢人无力，语多憨笑，晕桃花面。", 
            "别后教人缱绻。", 
            "最难忘、君前河满。", 
            "断肠分付寂寞，从今广陵音散。"
        ], 
        "title": "烛影摇红 悼塞上女伶杜云红", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "天公付与。", 
            "半世多相似。", 
            "莫问昨非今日是。", 
            "非与是都如此。", 
            "愁看雨雪纷纷。", 
            "聊寻弦上南薰。", 
            "二十能文何事，休言洛下机云。"
        ], 
        "title": "清平乐 琴操寿弟四十", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "萧疏短发，知难绾、星星一握还少。", 
            "洧盘濯后，华簪初上，恰宜乌帽。", 
            "冰霜炼早。", 
            "祗寒梅、枯株自好。", 
            "尽风流、裁犀镂玉，不称野田叟。", 
            "犹记纵横处，绛蕊春浓，晚篱风悄。", 
            "小园寂寞，恨无端、碧梧同槁。", 
            "郑重搔头，且聊付、工倕制巧。", 
            "漫寻思鬅鬙，对镜任受否。"
        ], 
        "title": "凄凉犯 梅簪", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "春水绿波生，满地江湖一色。", 
            "归去生涯好在，理沙棠轻楫。", 
            "鸱夷别舸载妻孥，兴废任吴越。", 
            "但闻鳜鱼肥未，趁桃花时节。"
        ], 
        "title": "好事近 和宋朱希真渔父词 其一", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "半卷绿蓑轻，莫更此生抛得。", 
            "雨雨风风不定，杳去来无迹。", 
            "漫随鸥鹭共浮沈，犹未断知识。", 
            "独自一江寒水，共芦花清绝。"
        ], 
        "title": "好事近 和宋朱希真渔父词 其二", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "霜雪已蒙头，江上饱经风月。", 
            "称手丝纶一握，恨挂帆无力。", 
            "篮空市散独回船，暖酒壮颜色。", 
            "惆怅武陵溪畔，早芳菲销歇。"
        ], 
        "title": "好事近 和宋朱希真渔父词 其三", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "短濑复长汀，更下几湾滩碛。", 
            "明灭夜深寒火，宿菰浦岸侧。", 
            "朝燃楚竹汲清湘，欸乃向空碧。", 
            "风雨有时閒卧，听邻船吹笛。"
        ], 
        "title": "好事近 和宋朱希真渔父词 其四", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "三尺钓鱼竿，一任浮家泛宅。", 
            "何必芷兰深处，寄烟波踪迹。", 
            "祗愁逢着独醒人，未可数晨夕。", 
            "短笠孤篷飘泊，且歌吟自得。"
        ], 
        "title": "好事近 和宋朱希真渔父词 其五", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "黯苍然暮霭，独徙倚、山中归路。", 
            "曲溪断峰，秋声都迸住。", 
            "怅怅回顾。", 
            "寂寞来时径，翠微横绝，下隔横波渡。", 
            "扁舟一棹方容与。", 
            "窈渺潭深，咿哑橹缓，伊人载归何处。", 
            "早迷茫晚色，遥合烟树。", 
            "徘徊谁语。", 
            "漫邛须自赋。", 
            "古步平芜际，难记取。", 
            "连宵几涨新雨。", 
            "更添教渡口，乱流无数。", 
            "凉飔起、叶飞如许。", 
            "遥指点、峡畔桥高水远，溯洄休去。", 
            "惟应悔、采药迟误。", 
            "且莫辞、暝立疏林外，看云少伫。"
        ], 
        "title": "六丑 题万松居士赠待渡图", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "林醲初浓，园蔬新肥，衡门耐可栖迟。", 
            "醉莫深辞，长安曾共花时。", 
            "韶光再转春何似，问兵前、草木应知。", 
            "祗年来、乌帽萧条，双鬓如丝。", 
            "从前苦恨为欢短，到如今追话，聊破忧思。", 
            "满目江山，无人解泣新词。", 
            "笙歌见说今尤盛，奈王孙、远隔天涯。", 
            "且消他、寒雪孤镫，寒雨疏篱。"
        ], 
        "title": "高阳台 癸丑早春雨雪，与宁愚夜饮潜园，语及都中旧事，有感", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "村园高卧，渐关河梦断，玉龙金阙。", 
            "绿满天涯春好在，往事何堪重说。", 
            "海舰横波，宫莺啼晓，古塞消冰雪。", 
            "东风困懒，几番沈醉烟月。", 
            "世味薄似年来，轻纱不抵，云浮香灭。", 
            "楚舞吴歈都破碎，漫酬江南花发。", 
            "十里邮亭，声声杜宇，啼鴂催春歇。", 
            "故山无恙，料量烧笋时节。"
        ], 
        "title": "壶中天慢 甲寅春感", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "雨霁星灯明灭，夜浮山影崩奔。", 
            "欲共昔人归去，青猿叫断石门。"
        ], 
        "title": "剡中夜宿不寐口占", 
        "type": "六言诗", 
        "yun": "元"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "鼍鼓长宣英气，篆云日抱禅房。", 
            "未果迟君数日，十年辜负丁香。"
        ], 
        "title": "再游悯忠寺", 
        "type": "六言诗", 
        "yun": "阳"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "掺彼鼍鼓，动雷门些。", 
            "驱彼飞龙，朝至尊些。", 
            "决云骏奔，入氤氲些。", 
            "虎豹詟伏，开天阍些。", 
            "渴蜺双饮，尽河源些。", 
            "呼吸帝座，邈昆崙些。", 
            "万象宾退，参三辰些。", 
            "下顾丘园，耳孙蕃些。", 
            "宫阙峨峨，醉朝昏些。", 
            "射熊刺虎，百戏陈些。", 
            "各溺其乐，何足论些。"
        ], 
        "title": "题衡门汉画像砖拓片展之天神宣威图", 
        "type": "四言诗", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "晚风帘静。", 
            "又分占楼台花影。", 
            "游信袅娜春光近。", 
            "碧栏罅处，晴昊枝成阵。", 
            "残蕊算藏多少恨。", 
            "旧情难深问。", 
            "去年沙嘴娇痕印。", 
            "雪泥无定。", 
            "愁送征鸿尽。"
        ], 
        "title": "品令", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "乍识东风面。", 
            "暮溪愁入流更遍。", 
            "想凄烟妒月春灯乱。", 
            "影乍颤。", 
            "更谁见。", 
            "冻霭苍山寒敛。", 
            "委行云、梦飘不断。", 
            "酒醒后、何能拼。", 
            "竹润画屏暖。"
        ], 
        "title": "凤来朝", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "抖擞雪精神，怎生言语。", 
            "盼到春深梦迷处。", 
            "有情沟水，让片叶重分付。", 
            "又江南草长莺啼苦。", 
            "絮狂蝶乱，偏遮行路。", 
            "燕子匆忙问心素。", 
            "杏梁喃语未歇，东风催去。", 
            "只落花解道愁无数。"
        ], 
        "title": "感皇恩", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "烟妩，对荒灯夜寒，卧龛慵扫。", 
            "穿林散缟。", 
            "婆娑处、路长天窈。", 
            "愔愔巷陌，残雪高低征帆悄。", 
            "八极正同昏，隐魄栖林表。", 
            "看停云、换清醥。", 
            "堆屋乱愁，似草芊芊，和尘牵雾窎。", 
            "带一水远注，蓦回首、孤城小。", 
            "算十二阑干好。", 
            "怕凭高、迢迢游子道。", 
            "更舞燕搴帘，只黯然斜照。", 
            "倦游春又老。"
        ], 
        "title": "倒犯 春阴", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "冷魂一段真多态，带暝迎霜。", 
            "结素絁黄。", 
            "雪甃冰檐认淡妆。", 
            "半敧浑似头间颤，翠幌生香。", 
            "寒水林塘。", 
            "分得几枝乱夕阳。"
        ], 
        "title": "丑奴儿 题花卉", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "汀柳舒黄，忆簪花驻马，修褉浮觞。", 
            "移春天作美，微步海生香。", 
            "烟吐媚、袜生凉。", 
            "看水皱苍浪。", 
            "甚引卿、愁边中酒，与说端相。", 
            "凌波玉剪犹双。", 
            "只桃花浅笑，不见刘郎。", 
            "云涯思楚泽，烟粉惜吴妆。", 
            "牵别意、挂愁肠。", 
            "厮见亦何妨。", 
            "傍柳阴、斜阳小立，樱笋时光。"
        ], 
        "title": "意难忘", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "梦回天际归舟，夕阳正恋登临地。", 
            "寒鸦坠影，征帆催暝，行人敛避。", 
            "瓯脱浮家，广居弹指，重楼烟闭。", 
            "便呼春百鸟，伴人一霎，刚经雨、孤花泪。", 
            "黄帽何时雾底。", 
            "听鸣蛙、夜凉歌吹。", 
            "衣襟浥翠，沙洲雁落，四山云起。", 
            "强琢春词，愁滋冻草，暗生幽意。", 
            "怕春风拂瘦，帘钩独冷，剩梅花比。"
        ], 
        "title": "水龙吟 五湖之志久矣，江空人静，悄焉余怀。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "雨屋深、云屏好。", 
            "梦远心先到。", 
            "墨花凄悄，絮语灯昏雪相照。", 
            "怨多春意重，笔冷檐声小。", 
            "自清宵铸泪，窗外乌啼晓。", 
            "殢春残、恨未了。", 
            "瘦马西风道。", 
            "经年断阕，懒卸征鞍念江表。", 
            "八方愁怅望，寸草伤羁抱。", 
            "最销凝、极天鸿信杳。"
        ], 
        "title": "早梅芳 二首 自写粉墙填词图并题 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "砑笺长、罗带绕。", 
            "密意生兰沼。", 
            "青山轻棹，料理秋风作西笑。", 
            "帐深寒梦窄，句峭琼裾小。", 
            "但留情一晌，未尽心中妙。", 
            "曲终时、意倦了。", 
            "肠断江南道。", 
            "芊眠花下，又被霜天角催晓。", 
            "绮词消日月，古意悲临眺。", 
            "只离心、乱似塘上草。"
        ], 
        "title": "早梅芳 二首 自写粉墙填词图并题 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "感深情，秋日借寒泉，宝瑟结清游。", 
            "任急弦飞听，昔心长系，夕饮未休。", 
            "漫谱家山何处，天地入孤舟。", 
            "犹似荆南客，倦赋登楼。", 
            "又闻笛声哀怨，叫中天明月，乡梦悠悠。", 
            "自清商寝响，唱起海西头。", 
            "忆行窝、梅为谁好，怕芸黄、惊叶点波浮。", 
            "待描入小窗短幅，与畔牢愁。"
        ], 
        "title": "八声甘州    充和以寒泉名琴见假，复媵以词因和。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "丹林斗香万里，渐飞霜掩户。", 
            "散繁囿、瞩目川原，看足霞彩朝暮。", 
            "野烟起、晴霏悄悄，孤村流水天边树。", 
            "问题红心事，沾泥早似飘絮。", 
            "异国萧条，乍冷欲雪，浥轻尘暗雾。", 
            "碧波迵、江阔人稀，绕空鸿写幽愫。", 
            "挂星岑、黄昏吐茜，出林际、绀云堆缕。", 
            "挽西风，同人柔柯，再盟鸥鹭。", 
            "碎虫休诉，白露惊纨，云端复寄旅。", 
            "正缱绻、夕阳花坞，气霁天末，叶可藏鸦，蔓能穿雨。", 
            "曾阿景仄，荒凉古道，卷蓬无数天涯老，更啼乌、月冷枫桥渡。", 
            "千山落木，不堪客路邅回，对此那不怀土。", 
            "芳洲采采，摇荡蕙华，转眼馀几苧。", 
            "但可惜、招来春妒。", 
            "旋作秋声，塞马齐嘶，井梧邀舞。", 
            "鲛绡传恨，綀单谁共，衰颜借汝朱一霎，拼哀音、弹入秦筝柱。", 
            "依依万点新愁，梦渺宫沟，旧欢在否。"
        ], 
        "title": "莺啼序    满山红叶，玉露凋伤，和梦窗。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "暝宿篝灯却念谁。", 
            "忍寒清影更何依。", 
            "秋深难遣独醒时。", 
            "寄远凤笺堪赎梦，起衰鸾镜可添姿。", 
            "平明风叶满林飞。"
        ], 
        "title": "浣溪沙 秋兴和忼烈八首 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "画扇它乡久见捐。", 
            "遥山一抹倩谁怜。", 
            "无多枫树著红嫣。", 
            "手斫井冰成片玉，心存蕙亩忆遗钿。", 
            "芳菲犹似燕归前。"
        ], 
        "title": "浣溪沙 秋兴和忼烈八首 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "槛外缤纷日色妍。", 
            "病榆凋尽不成钱。", 
            "空怜瘁叶落山泉。", 
            "涌地塔高天尺五，辞家心惮路三千。", 
            "剩从驹隙觅徂年。"
        ], 
        "title": "浣溪沙 秋兴和忼烈八首 其三", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "牢落关河赋远游。", 
            "马嘶叶脱已惊秋。", 
            "八声谁共唱甘州。", 
            "休怨霜风帮擪笛，生憎残照苦当楼。", 
            "眼中旧垒起新愁。"
        ], 
        "title": "浣溪沙 秋兴和忼烈八首 其四", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "不饮深教负酒卮。", 
            "愁墉孤弄忽移时。", 
            "宵昏炉暖尚单衣。", 
            "隔汉珠星劳怅望，镂寒冰豆足相思。", 
            "清辉射枕月钩垂。"
        ], 
        "title": "浣溪沙 秋兴和忼烈八首 其五", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "芳愿重违荐苦心。", 
            "移红停倩护疏林。", 
            "绪风犹道是春深。", 
            "万古旧欢奔似矢，一时新怨怯成吟。", 
            "酒阑悲壮有鸣琴。"
        ], 
        "title": "浣溪沙 秋兴和忼烈八首 其六", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "闭置行厨懒出门。", 
            "一楼远远见高垣。", 
            "诸峰俯瞰似儿孙。", 
            "未觉轻阴愁日暮，每看返照入江翻。", 
            "陂陀回首浸湖沦。"
        ], 
        "title": "浣溪沙 秋兴和忼烈八首 其七", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "月上藤萝见紫茎。", 
            "枝枝叶叶复鬅鬙。", 
            "一宵如水寂如僧。", 
            "曙色暂销无歇绪，衣香深恐有时憎。", 
            "黄花白露认秋棱。"
        ], 
        "title": "浣溪沙 秋兴和忼烈八首 其八", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "远水涵青，平原绣赭，落霞犹挂霜树。", 
            "急飙催未歇，索馀绚、留分裙屦。", 
            "御沟曾赋。", 
            "看叶逐澜翻。", 
            "枝随鬓舞。", 
            "临津渡。", 
            "岁寒方早，衡皋归暮。", 
            "试数百卉俱腓，寄相思一字，灵犀休负。", 
            "长风吹雁北，楚天远、因循还误。", 
            "咽泉倾愫。", 
            "讵泪减当春，红流觞俎。", 
            "鸦啼去。", 
            "漫山残照，满楼飞雨。"
        ], 
        "title": "翠楼吟  和烈九日韵", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "更无端、叶飞如雨，客中重九催去。", 
            "悲秋常怕秋风早，恨草啼花无数。", 
            "君且住。", 
            "休怅望、千山黄叶无归路，苍山不语。", 
            "渐冷落林坰，夕阳霜树，愁比满天絮。", 
            "承平事，料理相逢又误。", 
            "残红曾惹春妒，玉田漫有凄凉赋，密意砌蛩堪诉。", 
            "风莫舞。", 
            "便化作断霞，终复归尘土。", 
            "行云正苦。", 
            "问翠袖天寒，荒沟谁在，难觅解鞍处。"
        ], 
        "title": "摸鱼儿  西麓霜林坐晚和稼轩", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "作茧悲丝，镌怀聘月，意多言外。", 
            "情非梦殢，咽断寒蝉声里。", 
            "伴清宵、风凄露重，馀音已搅银河碎。", 
            "自海绡去后，词坛冷落，空想高致。", 
            "还是。", 
            "飘零意，纵豆蔻青楼，迷离烟水，京华憔悴。", 
            "算几辈、又成新鬼。", 
            "更何堪、落日玄猿，哀筝弹出沧桑泪。", 
            "莫重吟、草长江南，愁根生乱苇。"
        ], 
        "title": "琐窗寒   少帆辑粤词搜佚，多半故人蘦落之作，倚此寄题，依玉田玉笥山韵", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "行人已共青山远。", 
            "莫道山深天不管。", 
            "湖荒树古暮猿啼，泪落三声闻已遍。", 
            "寄书苦候南飞雁。", 
            "雁去水昏山更断。", 
            "平明叶落风满楼，盼得书回刚月半。"
        ], 
        "title": "木兰花  得立声太平湖书", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "诗书分内事，殷勤片叶，远寄暮寒初。", 
            "看红瓷候火，世短意多，笔砚费舂锄。", 
            "东风如酒，转平芜、可似西湖。", 
            "想昔日、依依汉上，新柳已成株。", 
            "愁余。", 
            "征帆万里，室迩人遐，更栖迟何处。", 
            "漫赢得、书随客老，画共灯孤。", 
            "莼鲈亦有他乡好，纵雁少、先见来书。", 
            "凭问讯、梅花入梦中无。"
        ], 
        "title": "渡江云", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "幽径真堪殿六朝。", 
            "拂衣惟见草萧萧。", 
            "尘笺细抚已魂销。", 
            "林静风烟千嶂远，楼高涕泪一身遥。", 
            "广陵心事托寒潮。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "算闲他、管城老子，携来却又抛去。", 
            "砚池剩有宫沟水，飘尽残红无数。", 
            "人欲住。", 
            "甚底事、征鸿奔走东西路。", 
            "报君一语。", 
            "只肥了愁根、瘦损腰围，分与天边絮。", 
            "古今事、俯仰群书多误。", 
            "秋来还让春妒。", 
            "船山频和江南赋。", 
            "徒托寒蛩深诉。", 
            "且慢舞。", 
            "便浇酒买丝，绣作平原土。", 
            "呕心未苦。", 
            "候他日笼鹅，黄庭写就，谢汝安锥处。"
        ], 
        "title": "摸鱼儿  兆楹远假墨研一方，戏书谢之，再次稼轩韵。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "世味真同纱雾薄。", 
            "尽有中边，如蜜都尝却。", 
            "从古多情伤哀乐。", 
            "星移事改空斟酌。", 
            "燕语莺啼闲院落。", 
            "万户千门。", 
            "何苦间关约。", 
            "渐觉老怀输少作，画栏尽日思量著。"
        ], 
        "title": "蝶恋花  和叶迦陵", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "咽风啮叶，姑射餐冰雪。", 
            "捉来呼灯儿女，花外无家别。", 
            "袭以云衣细护，蓦度清秋节。", 
            "翠钿轻镊。", 
            "吴蚕睡老，惆怅后期先凋发。", 
            "生世何堪作茧，未死丝难绝。", 
            "吹动六管飞灰，恨入哀弦拨。", 
            "莫道人间少暖，除是沧桑竭。", 
            "西风绿减，东波红泛，蜡泪泣秋早成叠。"
        ], 
        "title": "六幺令", 
        "type": "词", 
        "yun": null
    }, 
    {
        "author": "钱仲联", 
        "era": "当代", 
        "subtype": null, 
        "text": [
            "八角芒垂地，数岁星周天十二，赤明开世。", 
            "一换一年风色好，幻出惊人鬘市。", 
            "看多丽楼台如此。", 
            "嘘海龙涎三万丈，化莲灯乱掷成千戏。", 
            "奇绝处，吴淞水。", 
            "摘星高阁箫声里。", 
            "俯火城秋光莹夜，栏干闲倚。", 
            "朵朵红云天上照，暖到心头鬓底。", 
            "写不尽人间旖旎。", 
            "谁说乡心分五处，料今宵醉月同千里。", 
            "老子舞，婆娑起。"
        ], 
        "title": "贺新凉  十二周年国庆，客上海国际饭店十三层楼，夜观灯市烟火有作", 
        "type": "词", 
        "yun": null
    }, 
    {
        "author": "钱仲联", 
        "era": "当代", 
        "subtype": null, 
        "text": [
            "碧海无边际。", 
            "占苏堤，春光今夜，两人成世。", 
            "杨柳桃花千尺浪，荡得姮娥魂醉。", 
            "便天外乘鸾而至。", 
            "西子为持妆镜照，看毫釐不失云鬟媚。", 
            "罗袜步，仙尘起。", 
            "无双毕竟明湖水。", 
            "算重来惊鸿旧影，微波能记。", 
            "哀乐中年都过了，犊鼻清狂如此。", 
            "还笑向湖峰拥髻。", 
            "祝愿神人冰雪质，要长无圆缺无生死。", 
            "风露冷，可归矣！"
        ], 
        "title": "贺新郎  三月望夜，与妇苏堤玩月，归华侨饭店作（壬寅）", 
        "type": "词", 
        "yun": null
    }, 
    {
        "author": "钱仲联", 
        "era": "当代", 
        "subtype": null, 
        "text": [
            "诗派尊初祖。", 
            "数曼殊、南侵年代，梅村独步。", 
            "姹紫嫣红归把笔，睥睨渔洋旗鼓。", 
            "彼一逝、早如飞羽。", 
            "东涧曝书差挹拍，问他家，高下谁龙虎？", 
            "轮此老，自千古。", 
            "娄东家巷吴东旅。", 
            "诉衷情、淮南鸡犬，不随仙去。", 
            "遗冢堂堂斜照外，今有冯唐频顾。", 
            "把当日、丰碑重树。", 
            "我客吴趋同拜谒，仰光芒、石壁山前路。", 
            "伟业在，伟如许。"
        ], 
        "title": "贺新凉  其庸诗人携谒吴梅村墓，墓为君新考定核实重建者，颇为壮观（壬午）", 
        "type": "词", 
        "yun": null
    }, 
    {
        "author": "赖少其", 
        "era": "当代", 
        "subtype": "五言绝句", 
        "text": [
            "洲渚夜如釜，遥天一砥柱。", 
            "抢渡碣石湾，猛如下山虎。"
        ], 
        "title": "题龙石", 
        "type": "绝句", 
        "yun": "麌"
    }, 
    {
        "author": "赖少其", 
        "era": "当代", 
        "subtype": "五言绝句", 
        "text": [
            "空山鸟声碎，野径青苔多。", 
            "幽人知何处，春色满上阿。"
        ], 
        "title": "访雪山故居", 
        "type": "绝句", 
        "yun": "歌"
    }, 
    {
        "author": "钱仲联", 
        "era": "当代", 
        "subtype": "七言绝句", 
        "text": [
            "又向西堤路往还，依然明镜照华鬘。", 
            "乱莺忙燕匆匆过，却有湖边一鹭闲。"
        ], 
        "title": "西湖绝句二首 其一", 
        "type": "绝句", 
        "yun": "删"
    }, 
    {
        "author": "钱仲联", 
        "era": "当代", 
        "subtype": "七言绝句", 
        "text": [
            "碧天谁挂夜山图，人到孤山便不孤。", 
            "何必浮幢香海去，万花明月写西湖。"
        ], 
        "title": "西湖绝句二首 其二", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "欢喜心齐忿结心，一般陷溺世情深。", 
            "寡闻惟叹堪持戒，小小因缘岂足钦？"
        ], 
        "title": "梵动经 其一", 
        "type": "绝句", 
        "yun": "侵"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "甚深微妙法光明，照见将来过去行。", 
            "彼是一齐归寂灭，尚于何处起相争？"
        ], 
        "title": "梵动经 其二", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "我及世间终漫存，枉从劫内计根源。", 
            "若将观察穷无际，天地绵绵孰可论？"
        ], 
        "title": "梵动经 其三", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "梵天安住寿绵长，总为嬉娱妒恨伤。", 
            "五识既知俱幻有，便于神我觅恒常。"
        ], 
        "title": "梵动经 其四", 
        "type": "绝句", 
        "yun": "阳"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "大事因缘到眼前，一时雠论且须悬。", 
            "茫茫宇内身如寄，辩甚无边与有边？"
        ], 
        "title": "梵动经 其五", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "爱恚常教善恶讹，他生报应竟蹉跎。", 
            "诡辞漫应何须会？君若推原意已颇。"
        ], 
        "title": "梵动经 其六", 
        "type": "绝句", 
        "yun": "歌"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "直问根源到太初，言无言有尽成虚。", 
            "君如会得因缘在，雠论区区但自除。"
        ], 
        "title": "梵动经 其七", 
        "type": "绝句", 
        "yun": "鱼"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "终后常疑有想存，他皆无想任纷繁。", 
            "恐成非实非虚见，寄语婆罗莫漫言。"
        ], 
        "title": "梵动经 其八", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "若言有想事茫如，无想须疑命尽虚。", 
            "竟付诡辞仍是误，世间思理漫欺予。"
        ], 
        "title": "梵动经 其九", 
        "type": "绝句", 
        "yun": "鱼"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "不惟四大是无常，无欲方同欲界亡。", 
            "真使我身终断灭，为丘为蹠漫彷徨。"
        ], 
        "title": "梵动经 其十", 
        "type": "绝句", 
        "yun": "阳"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "五欲重重入四禅，世间枉自辨愚贤。", 
            "俱成现在泥洹论，谁见将来净土莲？"
        ], 
        "title": "梵动经 其十一", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "受触相乘见网成，织来六十二纵横。", 
            "若将诸有根芽断，直向泥洹净处生。"
        ], 
        "title": "梵动经 其十二", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "五法惟须二法存，众生戒慧最为尊。", 
            "高门好相偏生慢，广诵多闻亦自昏。"
        ], 
        "title": "种德经", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "礼欲丰隆意欲虔，何难倾国奉神天？", 
            "不知灌顶王时事，安隐民人祀法先。"
        ], 
        "title": "究罗檀头经 其一", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "祀法俱全福报齐，如来亲證愿犹低。", 
            "若能灭得诸痴尽，德备慧明无上跻。"
        ], 
        "title": "究罗檀头经 其二", 
        "type": "绝句", 
        "yun": "齐"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "神足方言乱正邪，正时何况限津涯。", 
            "梵王一语君须记，“事舍如来问即差”。"
        ], 
        "title": "坚固经", 
        "type": "绝句", 
        "yun": "麻"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "娱乐无妨德行真，勤修何用苦君身？", 
            "若能漏尽生明慧，即是沙门正果人。"
        ], 
        "title": "裸形梵志经", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "婆罗岂与梵天同？恚恨瞋心各不通。", 
            "惟见比丘多自在，无家无产苦俱空。"
        ], 
        "title": "三明经", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "伎术存生得自娱，心为形役漫成奴。", 
            "如来正法明诸闇，现有沙门果报无？"
        ], 
        "title": "沙门果经", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "因缘生灭想俱随，依法须能證出离。", 
            "绎谬论雠全不记，我惟四谛遣君知。"
        ], 
        "title": "布吒婆楼经", 
        "type": "绝句", 
        "yun": "支"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "欲拯凡心法是财，沙门独擅竟何哉！", 
            "况将邪说愚黔首，恶道无穷必堕来。"
        ], 
        "title": "露遮经", 
        "type": "绝句", 
        "yun": "灰"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "四大洲中物色殊，天宫地狱指虚无。", 
            "是谁会得如来语？画出三千世界图。"
        ], 
        "title": "世记经", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "驱尽繁星天宇澄，扫除长夜看东升。", 
            "殷勤又唤浮生梦，遥射宫楼最上层。"
        ], 
        "title": "波斯短歌行译笺 其一", 
        "type": "绝句", 
        "yun": "蒸"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "客舍微茫见晓星，忽闻高语苦叮咛：“堂前乐圣歌将作，枕上游仙梦早醒”。"
        ], 
        "title": "波斯短歌行译笺 其二", 
        "type": "绝句", 
        "yun": null
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "一唱雄鸡起主人，便闻客子打门频：“莫将《蒿里》无常曲，负却樽前有限身”。"
        ], 
        "title": "波斯短歌行译笺 其三", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "万象新生赖一元，幽人观化到无言。", 
            "谁将花雪招招至？自见天心漠漠存。"
        ], 
        "title": "波斯短歌行译笺 其四", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "苑中玉树曲方阑，杯里金茎露又乾。", 
            "惟有年年春水畔，万千红紫尽君欢。"
        ], 
        "title": "波斯短歌行译笺 其五", 
        "type": "绝句", 
        "yun": "寒"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "诗律长瘖似冻乌，殷勤谁解劝提壶？", 
            "不辞唱尽春风媚，添与蔷薇一点朱。"
        ], 
        "title": "波斯短歌行译笺 其六", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "春阳驱尽去年心，好共东风酒满斟。", 
            "君看长空孤鸟去，不堪万古此消沉。"
        ], 
        "title": "波斯短歌行译笺 其七", 
        "type": "绝句", 
        "yun": "侵"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "问甚故园和帝京？云何醪浊与酤清？", 
            "生涯终似杯杯浅，寿命偏如叶叶轻。"
        ], 
        "title": "波斯短歌行译笺 其八", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "若言日日有花红，谁见年年花尽同？", 
            "君看门前春水涨，浪花淘尽古英雄。"
        ], 
        "title": "波斯短歌行译笺 其九", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "英雄淘尽只由他，古帝名王干我何！", 
            "谁管大人龙战怒？谁听小雅《鹿鸣》歌？"
        ], 
        "title": "波斯短歌行译笺 其十", 
        "type": "绝句", 
        "yun": "歌"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "中分瀚海与耕田，一带平沙细草前。", 
            "惟愿君王全盛日，与侬留作小神仙。"
        ], 
        "title": "波斯短歌行译笺 其十一", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "凉阴正好卷诗书，蔬食常丰薄酒馀。", 
            "得汝清歌时一啭，何妨广漠是华胥！"
        ], 
        "title": "波斯短歌行译笺 其十二", 
        "type": "绝句", 
        "yun": "鱼"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "眼前富贵赚渠侬，海上蓬莱去不逢。", 
            "还我及时一杯酒，兴亡休问景阳钟。"
        ], 
        "title": "波斯短歌行译笺 其十三", 
        "type": "绝句", 
        "yun": "冬"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "恨不为卿言化工：“莫教含笑事东风。", 
            "一朝吹得丝囊尽，漫许人誇拂地红”。"
        ], 
        "title": "波斯短歌行译笺 其十四", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "曰俭曰奢徒费吟，一朝身死总消沉。", 
            "江头谁问怀沙恨？淘尽江沙只见金。"
        ], 
        "title": "波斯短歌行译笺 其十五", 
        "type": "绝句", 
        "yun": "侵"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "富贵区区徒尔为，荣华谁见不曾衰？", 
            "茫茫一片胡沙雪，明灭逼人能几时？"
        ], 
        "title": "波斯短歌行译笺 其十六", 
        "type": "绝句", 
        "yun": "支"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "天地何妨逆旅看？门前日月转双丸。", 
            "荣华多少逢迎尽，一样匆匆遣素檀。"
        ], 
        "title": "波斯短歌行译笺 其十七", 
        "type": "绝句", 
        "yun": "寒"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "巨殿高陵没棘丛，君臣宴乐一时空。", 
            "野驴踏得骷髅破，不遇名王射虎弓。"
        ], 
        "title": "波斯短歌行译笺 其十八", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "经惯风腥草木穷，开从战血色逾红。", 
            "纵教词客怜香泽，肯与钗钿坠处同？"
        ], 
        "title": "波斯短歌行译笺 其十九", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "依依记得绿罗裙，芳草相怜意最殷。", 
            "更著江头离别泪，滴成晴碧远连云。"
        ], 
        "title": "波斯短歌行译笺 其二十", 
        "type": "绝句", 
        "yun": "文"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "殷勤把酒劝卿卿，来日须同去日倾。", 
            "万一明朝天地改，劫灰飞尽古今平。"
        ], 
        "title": "波斯短歌行译笺 其二十一", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "当时座上尽豪英，春已高歌酒已倾。", 
            "酒苦无多春苦短，凄凉忽向北邙行。"
        ], 
        "title": "波斯短歌行译笺 其二十二", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "占得谁家歌舞场？腰肢弦管满华堂。", 
            "寿非金石终须尽，又替谁家占北邙？"
        ], 
        "title": "波斯短歌行译笺 其二十三", 
        "type": "绝句", 
        "yun": "阳"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "富贵须行乐及身，人生奄忽若飙尘。", 
            "一朝尘复归黄土，无酒无歌始识贫。"
        ], 
        "title": "波斯短歌行译笺 其二十四", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "“来世茫茫今世空”，鸡人一语警愚蒙。", 
            "金茎露冷建章殿，玉管风寒长乐宫。"
        ], 
        "title": "波斯短歌行译笺 其二十五", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "方士硁硁术士诬，神仙毕竟是虚无。", 
            "不闻大药黄金得，只见荒丘宿草芜。"
        ], 
        "title": "波斯短歌行译笺 其二十六", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "当年遍问道根源，直造玄谈与圣论。", 
            "生死茫茫终是惑，出时仍到入时门。"
        ], 
        "title": "波斯短歌行译笺 其二十七", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "学尽多方作本根，得来全不见微言。", 
            "道枢人极都休问，水迹风踪岂有痕？"
        ], 
        "title": "波斯短歌行译笺 其二十八", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "莫问根源到太初，莫寻根蒂向空虚。", 
            "泾流有量秋时至，大块无心气自嘘。"
        ], 
        "title": "波斯短歌行译笺 其二十九", 
        "type": "绝句", 
        "yun": "鱼"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "止酒徒增百岁哀，且将大惑付馀杯。", 
            "人间死去生来事，莫用玄言作漫猜。"
        ], 
        "title": "波斯短歌行译笺 其三十", 
        "type": "绝句", 
        "yun": "灰"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "御气环巡列宿斜，拂云遥见镇星华。", 
            "已经屈子无穷问，未到庄生不尽涯。"
        ], 
        "title": "波斯短歌行译笺 其三十一", 
        "type": "绝句", 
        "yun": "麻"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "门掩瑶池帐掩宫，遥闻高会意难通。", 
            "知谁偷得仙桃种？栽到人间一遍红。"
        ], 
        "title": "波斯短歌行译笺 其三十二", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "欲问茫茫造化因，地无一语答吾人。", 
            "海唯愁诉沧桑事，天自潜行十二辰。"
        ], 
        "title": "波斯短歌行译笺 其三十三", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "直上遥天叫帝阍，帝其示我道根源。", 
            "帝从天外遥相答：“道自昭昭汝自昏”。"
        ], 
        "title": "波斯短歌行译笺 其三十四", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "紫泥杯里泛流霞，待问吾生可有涯？", 
            "杯自殷勤来劝我：“君如不饮负韶华”。"
        ], 
        "title": "波斯短歌行译笺 其三十五", 
        "type": "绝句", 
        "yun": "麻"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "问杯能饮一杯无？恐汝前身亦酒徒。", 
            "阅尽醉中无限客，今来劝我只区区。"
        ], 
        "title": "波斯短歌行译笺 其三十六", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "记驻行途看冶陶，冶中陶土作悲号：“君当太古原吾与，今日君工且缓操”。"
        ], 
        "title": "波斯短歌行译笺 其三十七", 
        "type": "绝句", 
        "yun": null
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "传言黄土造为人，时有娲皇圣且神。", 
            "抟者成尊縆者贱，一般代代是浮尘。"
        ], 
        "title": "波斯短歌行译笺 其三十八", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "哀哀念彼下泉人，一闭重泉不见春。", 
            "持酒来浇坟上土，滴君愁破乐君身。"
        ], 
        "title": "波斯短歌行译笺 其三十九", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "擎杯当学郁金香，朝露擎来作酒浆。", 
            "身不覆时杯不覆，百年三万六千场。"
        ], 
        "title": "波斯短歌行译笺 其四十", 
        "type": "绝句", 
        "yun": "阳"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "服食求仙所误多，百年将奈百忧何？", 
            "不如挽取行觞女，同向筵前尽醉歌。"
        ], 
        "title": "波斯短歌行译笺 其四十一", 
        "type": "绝句", 
        "yun": "歌"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "醇酒妇人聊且娱，由他随化向同途。", 
            "既言昨日是今日，谁道新吾非故吾？"
        ], 
        "title": "波斯短歌行译笺 其四十二", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "一旦行行至忘川，孟婆遥立望如仙。", 
            "相迎满捧醇醲酒，君莫踟蹰不敢前。"
        ], 
        "title": "波斯短歌行译笺 其四十三", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "君若去为尸解仙，御风直上自泠然。", 
            "多惭客养千金体，长笑齐州九点烟。"
        ], 
        "title": "波斯短歌行译笺 其四十四", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "大行途上一穹庐，迎得王来暂驻舆。", 
            "王去好教收拾起，明朝过客尚堪居。"
        ], 
        "title": "波斯短歌行译笺 其四十五", 
        "type": "绝句", 
        "yun": "鱼"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "天地无穷德在生，百年生死若为惊？", 
            "身如绿蚁新醅酒，持向神筵不住倾。"
        ], 
        "title": "波斯短歌行译笺 其四十六", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "帝帷方入渺无痕，空见绵绵天地存。", 
            "来去但如投一石，微澜不改海波翻。"
        ], 
        "title": "波斯短歌行译笺 其四十七", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "渴饮何妨片刻留？甘泉一脉出荒丘。", 
            "遥天幻出胡商队，空赚行人向尽头。"
        ], 
        "title": "波斯短歌行译笺 其四十八", 
        "type": "绝句", 
        "yun": "尤"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "有涯偏自逐无涯，好辩多方亦足誇。", 
            "道术竟为天下裂，是非或在一毫差。"
        ], 
        "title": "波斯短歌行译笺 其四十九", 
        "type": "绝句", 
        "yun": "麻"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "是非或在一毫差，祈借灵光引路遐。", 
            "入室全收金匮宝，乘风直到玉皇家。"
        ], 
        "title": "波斯短歌行译笺 其五十", 
        "type": "绝句", 
        "yun": "麻"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "象外环中动不居，退藏冥宰莫仁予。", 
            "东天只见初生月，西海不知终化鱼。"
        ], 
        "title": "波斯短歌行译笺 其五十一", 
        "type": "绝句", 
        "yun": "鱼"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "一晌登场解意无？幕垂灯烬暗红氍。", 
            "也知真宰闲游戏，谱得传奇漫自娱。"
        ], 
        "title": "波斯短歌行译笺 其五十二", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "街衢在地问无途，阊阖在天人漫呼。", 
            "上下茫茫徒恨了，明朝恨到汝身无？"
        ], 
        "title": "波斯短歌行译笺 其五十三", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "彼是终为一是非，君来辩尽竟何希？", 
            "知无实若葡萄盛，生有涯如杯盏晞。"
        ], 
        "title": "波斯短歌行译笺 其五十四", 
        "type": "绝句", 
        "yun": "微"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "何期再赴合欢宫，宾客喧阗高兴同。", 
            "虚廓天成离妇恨，蒲桃酒是女儿红。"
        ], 
        "title": "波斯短歌行译笺 其五十五", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "尺墨难绳世有空，形名莫测道颓隆。", 
            "无端阅遍诸家学，始付生涯到酒中。"
        ], 
        "title": "波斯短歌行译笺 其五十六", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "曾调历象授民时，理自庸庸不足奇。", 
            "销去明朝和昨日，当前杯盏莫须辞。"
        ], 
        "title": "波斯短歌行译笺 其五十七", 
        "type": "绝句", 
        "yun": "支"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "曾记前时暮色青，长天遥坠酒旗星。", 
            "蓬门未入先呼饮，自向肩头解玉瓶。"
        ], 
        "title": "波斯短歌行译笺 其五十八", 
        "type": "绝句", 
        "yun": "青"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "辩尽无涯辩有涯，不如全付酒仙家。", 
            "能收君泪如铅水，鍊作黄金买岁华。"
        ], 
        "title": "波斯短歌行译笺 其五十九", 
        "type": "绝句", 
        "yun": "麻"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "远交近伐日相侵，费尽君王济世心。", 
            "不及生前一杯酒，人间恩怨判消沉。"
        ], 
        "title": "波斯短歌行译笺 其六十", 
        "type": "绝句", 
        "yun": "侵"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "帝使葡萄作酒浆，孰云藤蔓乱常纲？", 
            "信知天赐终为福，但恐人谋竟是殃。"
        ], 
        "title": "波斯短歌行译笺 其六十一", 
        "type": "绝句", 
        "yun": "阳"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "吾身一旦掩松蒿，那觅仙家白玉膏？", 
            "覆了忘忧杯里物，馀生何处避忧劳？"
        ], 
        "title": "波斯短歌行译笺 其六十二", 
        "type": "绝句", 
        "yun": "豪"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "上下茫茫事莫知，但知岁月去如驰。", 
            "君看今日花成海，不到明年树上枝。"
        ], 
        "title": "波斯短歌行译笺 其六十三", 
        "type": "绝句", 
        "yun": "支"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "先入冥关不尽人，竟无一语报交亲。", 
            "悬知我辈终须到，再若相逢可有因？"
        ], 
        "title": "波斯短歌行译笺 其六十四", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "黄泉碧落事茫如，等是南柯太守书。", 
            "呓语偶然成耸动，梦魂终自在浮虚。"
        ], 
        "title": "波斯短歌行译笺 其六十五", 
        "type": "绝句", 
        "yun": "鱼"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "遣吾魂魄去幽冥，今世来生辨本形。", 
            "魂魄顷时还报我：“茫茫上下独伶俜”。"
        ], 
        "title": "波斯短歌行译笺 其六十六", 
        "type": "绝句", 
        "yun": "青"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "幻妄俱从嗜欲生，天堂地狱本虚名。", 
            "茫茫我自闲来去，一起机心有不平。"
        ], 
        "title": "波斯短歌行译笺 其六十七", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "马骑灯里影回旋，尽自纷纷幻大千。", 
            "一点孤明阳燧火，是谁取向正中悬？"
        ], 
        "title": "波斯短歌行译笺 其六十八", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "昼夜界成纵与横，谁家有此一棋枰？", 
            "吾人为子随翻覆，覆尽挥将笥里行。"
        ], 
        "title": "波斯短歌行译笺 其六十九", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "玉勒金鞍笑打毬，一杆击处看星流。", 
            "偶然堕地真游戏，怨甚君身不自由？"
        ], 
        "title": "波斯短歌行译笺 其七十", 
        "type": "绝句", 
        "yun": "尤"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "挥毫司命簿中书，夭寿无情尽在予。", 
            "好学积仁庸得易？哀陈泣诉莫能纾。"
        ], 
        "title": "波斯短歌行译笺 其七十一", 
        "type": "绝句", 
        "yun": "鱼"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "上者苍苍是一穹，茫然下覆作樊笼。", 
            "我来生死因休问，天自回旋势所同。"
        ], 
        "title": "波斯短歌行译笺 其七十二", 
        "type": "绝句", 
        "yun": "东"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "黄土抟成最后人，便教代代作浮尘。", 
            "来从何处归何处，底事临归恨不申？"
        ], 
        "title": "波斯短歌行译笺 其七十三", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "今朝既付饮疏狂，明日宁论意短长？", 
            "世事但知前已定，去来莫问且挥觞。"
        ], 
        "title": "波斯短歌行译笺 其七十四", 
        "type": "绝句", 
        "yun": "阳"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "爰命羲和御六龙，旄头高揭岁星从。", 
            "茫茫驰过黄尘去，留得红云下罩侬。"
        ], 
        "title": "波斯短歌行译笺 其七十五", 
        "type": "绝句", 
        "yun": "冬"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "葡萄藤蔓结吾生，举酒问谁青眼横？", 
            "君自苦行休笑我，浊醪妙理正难明。"
        ], 
        "title": "波斯短歌行译笺 其七十六", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "贪尽春风酒色天，莫因用逸畏前贤。", 
            "名添两庑吾何用，输与旗亭斗十千。"
        ], 
        "title": "波斯短歌行译笺 其七十七", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "黄土抟人魂魄生，正多哀乐世间情。", 
            "一从理欲成分隔，直到今朝恨不平。"
        ], 
        "title": "波斯短歌行译笺 其七十八", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "娲皇泥土予吾人，还以精金铸圣身。", 
            "此事凭谁相约束？世间妄意总非真。"
        ], 
        "title": "波斯短歌行译笺 其七十九", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "人生漂荡苦消魂，处处相逢有酒樽。", 
            "我到樽前沉湎尽，天如罪我是奇冤。"
        ], 
        "title": "波斯短歌行译笺 其八十", 
        "type": "绝句", 
        "yun": "元"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "抟土縆泥意已差，力穷竟未拔其蛇。", 
            "人神从此交相恕，更以何心判正邪？"
        ], 
        "title": "波斯短歌行译笺 其八十一", 
        "type": "绝句", 
        "yun": "麻"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "只待消除禁食天，望中红日尚西悬。", 
            "陶家坊肆重行到，瓮缶纷纷拥我前。"
        ], 
        "title": "波斯短歌行译笺 其八十二", 
        "type": "绝句", 
        "yun": "先"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "红泥紫釉自斑斓，巨瓮长瓶各就班。", 
            "或挂壁间歌不止，或陈地上态偏闲。"
        ], 
        "title": "波斯短歌行译笺 其八十三", 
        "type": "绝句", 
        "yun": "删"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "或言身本在泥陶，成毁由人信手操。", 
            "今是壶樽明是土，若他生死岂徒劳？"
        ], 
        "title": "波斯短歌行译笺 其八十四", 
        "type": "绝句", 
        "yun": "豪"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "或言否否请深思，大匠焉能似此嬉！", 
            "见说儿童惜杯盏，孰云君子败尊彝？"
        ], 
        "title": "波斯短歌行译笺 其八十五", 
        "type": "绝句", 
        "yun": "支"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "时则诸壶默不言，忽闻窳器苦鸣冤：“人皆笑我形枯槁，失手谁于大匠论”？"
        ], 
        "title": "波斯短歌行译笺 其八十六", 
        "type": "绝句", 
        "yun": null
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "时有能言小缶来，善齐物论语相开：“若知天下无同异，窳器何输大匠才”？"
        ], 
        "title": "波斯短歌行译笺 其八十七", 
        "type": "绝句", 
        "yun": "灰"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "一言忽发甚庄严：“尔辈云何妄自占？", 
            "陋如窳器恩犹在，慈似春阳物普沾”。"
        ], 
        "title": "波斯短歌行译笺 其八十八", 
        "type": "绝句", 
        "yun": "盐"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "一杯如怨自呢喃：“人不惜兮君不衔。", 
            "闲置尘埃身久渴，请将暖酒解吾馋”。"
        ], 
        "title": "波斯短歌行译笺 其八十九", 
        "type": "绝句", 
        "yun": "咸"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "坊头正有月纤纤，瓮缶纷然引领瞻。", 
            "“痛饮日随新月到，明朝须待挂青帘”。"
        ], 
        "title": "波斯短歌行译笺 其九十", 
        "type": "绝句", 
        "yun": "盐"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "一朝命尽赴黄尘，乞用琼浆洗我身。", 
            "留得葡萄藤蔓在，与侬点缀玉壶春。"
        ], 
        "title": "波斯短歌行译笺 其九十一", 
        "type": "绝句", 
        "yun": "真"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "玉壶浇向死躯灰，生出葡萄藤蔓来。", 
            "彼自多情偏泥客，圣徒牵共酒徒回。"
        ], 
        "title": "波斯短歌行译笺 其九十二", 
        "type": "绝句", 
        "yun": "灰"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "长年销尽世间情，中圣何须避浊清？", 
            "不许浅斟邀令誉，便将低唱抵浮名。"
        ], 
        "title": "波斯短歌行译笺 其九十三", 
        "type": "绝句", 
        "yun": "庚"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "几回年少悔疏狂？也向尊前忏一场。", 
            "待得春风吹酒醒，又拚今世为花忙。"
        ], 
        "title": "波斯短歌行译笺 其九十四", 
        "type": "绝句", 
        "yun": "阳"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "毁尽荣名误尽吾，事犹不解酒家胡。", 
            "卿来卖此忘忧物，一世欢颜买得无？"
        ], 
        "title": "波斯短歌行译笺 其九十五", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "花已飘零春已归，韶华不住漫依依。", 
            "枝头自爱黄鹂啭，谁晓去来何处飞？"
        ], 
        "title": "波斯短歌行译笺 其九十六", 
        "type": "绝句", 
        "yun": "微"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "茫茫瀚海见泉踪，渴极行人一跃从。", 
            "若踏陌头春草偃，顷时昂起复蒙茸。"
        ], 
        "title": "波斯短歌行译笺 其九十七", 
        "type": "绝句", 
        "yun": "冬"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "仙人来日尚迢遥，犹及韶年未尽凋。", 
            "乞把平生重付与，眼前罪悔一时销。"
        ], 
        "title": "波斯短歌行译笺 其九十八", 
        "type": "绝句", 
        "yun": "萧"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "帝意真能感应无？遣教吾汝握灵枢。", 
            "不须宇宙俱颠覆，重画先天太极图。"
        ], 
        "title": "波斯短歌行译笺 其九十九", 
        "type": "绝句", 
        "yun": "虞"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "明月寻人夜夜来，盈虚不改此追陪。", 
            "凄凉知有谁相遇？只向空园照冷杯。"
        ], 
        "title": "波斯短歌行译笺 其一○○", 
        "type": "绝句", 
        "yun": "灰"
    }, 
    {
        "author": "钟锦", 
        "era": "当代", 
        "subtype": "七言绝句", 
        "text": [
            "依旧行觞劝客来，翩如星里月徘徊。", 
            "乞君到我当时座，聊为空空酹一杯。"
        ], 
        "title": "波斯短歌行译笺 其二五一", 
        "type": "绝句", 
        "yun": "灰"
    }, 
    {
        "author": "魏新河", 
        "era": "当代", 
        "subtype": null, 
        "text": [
            "都太晚，风雨忍相催。", 
            "问影问声寻片玉，隔云隔水惜残梅。", 
            "谁说一生陪。"
        ], 
        "title": "忆江南", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "二水裂阿房，力控骊山势未降。", 
            "三百龙鳞无一片，垂杨，不用秋风已断肠。", 
            "思绪正茫茫，麦野青青下夕阳。", 
            "回首凤城都不见，凄凉，落叶深埋一尺黄。"
        ], 
        "title": "南乡子　三桥阿房宫废址，在沣镐二京遗迹东北之阿房村南", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "五陵佳气，赢得霸图成。", 
            "三百里，苍龙出，下华清，走咸京。", 
            "其势障秦岭，阻泾渭，骄河外，限关内，镇京畿，割昏暝。", 
            "对峙荒丘，金粉今安在，一例无凭。", 
            "但兴亡满目，落日暮云平，一片蝉鸣，野烟横。", 
            "有铜仙泪，铜驼棘，新亭景，使人惊。", 
            "笑一炬，成焦土，乱鸦声，替箫笙。", 
            "满地昆明墨，馆娃黑，暗销凝。", 
            "黄昏候，吹寒角，入空城。", 
            "荠麦离离，秋草斜阳里，野火荧荧。", 
            "剩依依垂柳，官路自青青，犹护秦陵。"
        ], 
        "title": "六州歌头　阿房宫怀古", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "旧家国，顿时抛却，茫茫谁念生死。", 
            "两三声叫凄凉甚，能把断魂招起。", 
            "千万里，也则为，主人家室谋生计。", 
            "朋曹剩几。", 
            "对著个空笼，灯儿惨澹，勾起许多事。", 
            "吾和汝，同是天涯客子。", 
            "江湖风雨中耳。", 
            "可怜一对双飞伴，死在异乡他地。", 
            "君已矣，我还在，沉浮世事追名利。", 
            "悲欢似此。", 
            "待诉与苍天，苍天不语，我自泪如洗。"
        ], 
        "title": "摸鱼子", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "淮左一声雁，有客过江来。", 
            "十年浮绪消尽，长啸放吾怀。", 
            "上有苍苍天色，下有滔滔水势。", 
            "相对亦雄哉。", 
            "脚底六朝梦，纷向眼边开。", 
            "百年志，千古事，一低徊。", 
            "仰天太息，旧曾怀古有馀哀。", 
            "且把悲秋双泪，弹与江流东去，一笑尽尘埃。", 
            "鞭指临安道，携笛走秦淮。"
        ], 
        "title": "水调歌头　秋杪渡江之杭", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "过眼馀谁子，数当年，中原人物，备和操耳。", 
            "后世视今今视昔，不过兴亡二字。", 
            "枉叹息，繁华而已。", 
            "脚下群山山下海，算一身都在沧桑里。", 
            "杯覆了，一泓水。", 
            "凭高千古伤心地，也非关、星河灿烂，洪波涌起。", 
            "我已多情谁似我，不惜千金买醉。", 
            "已惯得、歌前挥泪。", 
            "未了尘缘今又去，对小乔话别心如碎。", 
            "风乱吼，海涛沸。"
        ], 
        "title": "金缕曲　联峰山魏武观海处", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "此时犹忆分梨，愰然十八年过矣。", 
            "我方作客，汝今何事，只身来此。", 
            "湖海人生，频于送别，惯如戏耳。", 
            "笑多情故我，无多泪点，短亭上，挥如水。", 
            "回首故山何在，霎时间，便成千里。", 
            "堂前老母，归来代说，百般如意。", 
            "辛苦平生，些些欢笑，暮年馀几。", 
            "莫斜阳时候，牛羊穷巷，把柴门倚。"
        ], 
        "title": "水龙吟　临潼送三弟归里", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "一饮千盅罢。", 
            "十年来，许多心事，半宵閒话。", 
            "话到风骚趋末路，满座唏嘘悲诧。", 
            "我亦是、悲怀难卸。", 
            "屈指豪英江左右，有何人伯。", 
            "仲诸君者。", 
            "馀子辈，尽其亚。", 
            "邦家自古亲风雅。", 
            "尽区区、匹夫天责，肯容辞谢。", 
            "要把传薪为己任，无愧千年以下。", 
            "漫说道、中原无马。", 
            "若遣儿曹关大计，问吾侪何异庸人也。", 
            "诗思被，夜风打。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "可怜最是娇儿，嘤嘤犹隔玻璃语。", 
            "无言片霎，盈盈抱定，一旁阿母。", 
            "手小频招，头低半现，那堪回顾。", 
            "正长天落月，万灯昏暗，数千里，茫茫路。", 
            "何事客中送别，算吾身、长非吾主。", 
            "心经万劫，人分三地，长安儿女。", 
            "记取窗前，双摇小辫，耳边低诉。", 
            "道归来第一，别忘为我，带枇杷露。"
        ], 
        "title": "水龙吟　成都送妻儿归西安，时佩儿将四岁", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "尔来今古茫茫，存亡代谢成人世。", 
            "沧波百尺，恒沙亿万，公其一粒借叶。", 
            "莫作寻常，世间儿女，凄凉文字。", 
            "便千言万语，万语千言，都难尽，其中意。", 
            "曾几歌痕酒迹，猛然间、再寻无计。", 
            "新词赋罢，肃衣长揖，望空遥祭。", 
            "相对遗容，风前一派，凛然生气。", 
            "为炎黄绝学，骚坛半壁，唤先生起。"
        ], 
        "title": "水龙吟　凡师挽词", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "上负苍天，周原上、大丘荒秃。", 
            "凝望处、古今交集，此身如仆。", 
            "踞地真犹青玉案，与儿漫说黄金屋。", 
            "指陵前一带渭河长，秦山绿。", 
            "征不尽，中原鹿。", 
            "飞不尽，横汾鹄。", 
            "对频频问答，小儿双目。", 
            "王霸昔称天下首，民心乃是邦之轴。", 
            "算千秋定律是兴亡，相延续。"
        ], 
        "title": "满江红　上元日携妻儿访茂陵", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "饮罢归来，平川上、茫然四顾。", 
            "唯只见、乱星垂野，怪风嘶树。", 
            "万象随身天亦客，半生走马风吹雨。", 
            "在人间三十六年来，谁为伍。", 
            "平生志，曾自负。", 
            "天下事，鸡虫赌。", 
            "算英雄竖子，一般尘土。", 
            "韩信将军功若狗，景升儿子多于鼠。", 
            "自今朝老子息悲歌，抛歧路。"
        ], 
        "title": "满江红  三十六初度被酒作", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "客逐西风去。", 
            "想当初、中原唱罢，大河横渡。", 
            "下拜词坛王霸手，目断荆溪烟浦。", 
            "一路上、悲歌谁与。", 
            "四百年来无人继，白眼看世上呆儿女。", 
            "曾几梦、共帆橹。", 
            "髯翁铁笔空今古。", 
            "五千年、堂堂中国，英雄可数。", 
            "我幸先公生一日，忝似奇情万缕。", 
            "正满眼、苍生无处。", 
            "肉食者居人民半，算两朝未可同时语。", 
            "公在日，少风雨。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "十八年前，曾共汝、同听鹧鸪。", 
            "豪情似、大旗飞动，要把龙屠。", 
            "一袭戎衣生入塞，满天冰雪出无车。", 
            "至如今抱剑客长安，非易居。", 
            "天下有，真丈夫。", 
            "衣冠者，异狂吾。", 
            "到乐游原上，去望江湖。", 
            "世上儿嗤原宪辈，军中我类仲宣徒。", 
            "对长天大野想当时，刘寄奴。"
        ], 
        "title": "满江红 壬午岁暮感怀寄杨建科 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "灞上风号，吹尽了、茫茫万古。", 
            "青史上、频迁九鼎，岂非天数。", 
            "汉室能容韩信走，神州自有廉颇戍。", 
            "似太仓一粟竟何能，吾和汝。", 
            "曹刘辈，休自许。", 
            "英雄事，关黎庶。", 
            "枉寒鸡叫罢，匹夫狂舞。", 
            "一曲不凡桓子野，大牛可杀王夷甫。", 
            "道东山也不为苍生，渠无语。"
        ], 
        "title": "满江红 壬午岁暮感怀寄杨建科 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "太息人生，年少日、气如天马。", 
            "回首处、慨然抛却，辛酸一把。", 
            "不是济民经国手，只堪问舍求田者。", 
            "正萧萧落叶满长安，弥天洒。", 
            "弱女寄，羸妻挂。", 
            "诸弟隔，中男寡。", 
            "更双亲年迈，背如霜瓦。", 
            "十载双肩成铁铸，中年百事如山压。", 
            "又催人偏是送年钟，声声打。"
        ], 
        "title": "满江红  二零零三年元旦作", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "记得乘肩，刚学语、小时模样。", 
            "曾谓汝、吾家博士，是儿贤象。", 
            "今见佳文刊紫石，又闻良绩搴红奖。", 
            "念可人最是诵诗时，摇头状。", 
            "咸阳道，还寄养。", 
            "勤作业，身材长。", 
            "总寒温挂在，左思心上。", 
            "三好慰情馀涕泪，一门利女为希望。", 
            "愿小茶努力向竿头，迎风浪。"
        ], 
        "title": "满江红　一月四日小女佩儿十岁生日", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "天假以年，算诸葛、果何成就。", 
            "使当日、真兴汉业，怎生功咎。", 
            "天下英雄曹孟德，命中天子刘阿斗。", 
            "是江山自古属君王，民何有。", 
            "元龙辈，真腐朽。", 
            "许汜是，齐家手。", 
            "笑澄清之志，有谁能够。", 
            "二欲舍兼鱼与掌，千秋多少弓和狗。", 
            "只风前不语自风流，灵和柳。"
        ], 
        "title": "满江红  和连珠先生咏史", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "把一篇流览数千年，几曾释弓刀。", 
            "见诛身者胜，诛心者霸，异代萧条。", 
            "太息黎元祸福，生命等鸿毛。", 
            "茫茫青史上，若个英豪。", 
            "堪笑专诸聂政，与要离豫让，后及荆高。", 
            "为区区小惠，俱在壮时夭。", 
            "算燕丹、姬光之辈，似堂堂国士实庸曹。", 
            "夔皋后，有苏秦在，天下同袍。"
        ], 
        "title": "甘州　读史记", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "叟汝何为者？", 
            "甚当年，风云过眼，倏然花甲。", 
            "心上文章杯中物，底事公其难舍？", 
            "惯对著、影儿閒话。", 
            "话到英雄慷慨处，有悲风为我从天下。", 
            "今古泪，浩盈把。", 
            "男儿热血还轻洒。", 
            "问燕台、中原骏骨，此时何价？", 
            "吾赵向饶廉蔺辈，况有魏王曹霸。", 
            "更弹铗、冯生儒雅。", 
            "克复黄钟周礼业，仗先生四十春秋也。", 
            "休听取，釜和瓦。"
        ], 
        "title": "贺新郎  沽上大河吟社赵连珠社长六十寿诞，恭和原玉", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "十七从军，浮云上，银河横涉。", 
            "曾几料，摩天鸿鹄，历经风雪。", 
            "白发双亲衣食迫，青衫诸弟家庭拙。", 
            "漫行年四十看功名，非虚设。", 
            "抛不尽，情与血。", 
            "吊不尽，花和月。", 
            "看一轮犹作，秦时圆缺。", 
            "迈古竟逢尧舜治，后时惯受妻孥咄。", 
            "向东山慎勿说苍生，人嗤绝。"
        ], 
        "title": "满江红  四十初度", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "礼堂空仰遗容，故人已判幽明路。", 
            "重阴天色，暮年文侣，黯伤如许。", 
            "难忘新正，款谈促膝，心雄犹故。", 
            "正私怀默祷，康强迅复，惊遽尔，晞朝露。", 
            "往事浮云漫顾。", 
            "托深心端凭豪素。", 
            "长征绘卷，迅翁珍话，灵文待吐。", 
            "天国宏篇，经营廿载，稿还藏腹。", 
            "叹而今已矣，剩他皎月，照原头树。"
        ], 
        "title": "水龙吟 参加冯雪峰同志追悼会（一九七六年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "老绿杂丹黄。", 
            "大地新装。", 
            "联朋来作展重阳。", 
            "具眼山灵应识我，前度刘郎。", 
            "依旧玉华庄。", 
            "抚槛思量。", 
            "从来世道易沧桑。", 
            "搅海鲸鲵方落网，喜入秋光。"
        ], 
        "title": "浪淘沙 游香山", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "日历将完，池冰初合，届此残年。", 
            "忆人豪不待，神州云黯，鳖鱼作祟，畿甸风酸。", 
            "祖国当兴，雄才正位，第一奇功擒四奸。", 
            "妖氛扫，喜歌涛沸地，虹彩横天。", 
            "余年容易筹添。", 
            "看弃我光阴箭脱弦。", 
            "算轮扶巨匠，稍殚微力，情牵大局，肯废吟篇。", 
            "老境侵寻，壮心自许，力命争衡如激湍。", 
            "迎新岁，要提精鼓勇，不计华颠。"
        ], 
        "title": "沁园春 岁暮感赋（一九七六年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "灯彩初停，菊英将展，西山秀色撩人。", 
            "旧新词侣，逸兴动飞轮。", 
            "不抚娑罗古柏，关情处黄叶孤村。", 
            "摛文藻，江山故宅，俯仰一凝神。", 
            "萧森蓬径里，围毡啜粥，鹓富亲贫。", 
            "想酒酣挥翰，愤结声吞。", 
            "呕尽十年心血，终留得照世鸿文。", 
            "看今日，肩摩毂击，争式旧衡门。"
        ], 
        "title": "满庭芳 访所谓“曹雪芹故居”（一九七七年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "唱罢渭城曲，薤露遽闻歌。", 
            "灿然案上遗墨，争忍更摩挲。", 
            "曾企重挥诗笔，寄我珠江新咏，此愿逐沧波。", 
            "莫问旧地游，处处邈山河。", 
            "念生平，参政局，爱吟哦。", 
            "曩日南雄初见，故国正兵戈。", 
            "力赞抗倭旗鼓，阴护新生萌孽，功绩岂消磨。", 
            "难致生刍奠，万里望云罗。"
        ], 
        "title": "水调歌头 挽麦仲衡先生（一九七七年）", 
        "type": "词", 
        "yun": "歌"
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "兰陵调侧情凄戚。似听山阳笛。", 
            "相逢八桂战尘昏。长忆灯前如对万花春。", 
            "固穷肯受嗟来食。志行坚如铁。", 
            "东郊何日访遗茔。尽把雄飞世景告英灵。"
        ], 
        "title": "虞美人 读圣陶先生《兰陵王》（一九七七年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "意外闻凶耗。", 
            "恍眼前高躯脱顶，顿呈君貌。", 
            "决意曾翻资本论，扛鼎雄风矫矫。", 
            "浑不计饮冰茹蓼。", 
            "八月怒潮冲击猛，到头来党论存公道。", 
            "真不负，寸心皎。", 
            "桩桩往事萦怀抱。", 
            "记当年泷滨讲舍，心光相照。", 
            "国贼昏残如日寇，进步民权全扫。", 
            "环我辈耽耽虎豹。", 
            "旋去危邦同避地，向朝阳、更鼓沧溟棹。", 
            "思逝者，羞自暴。"
        ], 
        "title": "金缕曲 悼王亚南同志（一九七七年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "剪文三叶辉吾眼。", 
            "往事如潮胸上现。", 
            "一窗临海寄羁踪，两载当锋酣墨战。", 
            "归来亲见沧桑变。", 
            "身老葵诚终眷眷。", 
            "忽闻海外说豪情，喜胜人知霜鬓满。"
        ], 
        "title": "玉楼春 读香港《新晚报》有感（一九七七年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "石蒜香中重把晤，殷殷恰似初逢。", 
            "百千情事莽盘胸。", 
            "话澜纷涌处，日影暗移中。", 
            "余事诗人编尚在，词坛更策新功。", 
            "燕飞掠地雨情浓。", 
            "相期同奋足，青兕振雄风。"
        ], 
        "title": "临江仙 喜重晤仰山同志（一九七七年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "此生不意重相见。", 
            "瘦却容颜神尚健。", 
            "汾滨几载困阴霾，忽睹天清妖雾散。", 
            "韦编三绝穷经典。", 
            "遇蹇宁妨神智焕。", 
            "从君正合乞余光，补我平声闻道晚。"
        ], 
        "title": "玉楼春 喜晤绀弩（一九七七年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "万马奔腾际，正秋高枫丹菊紫，蓝空如洗。", 
            "文界三千英与杰，云集京华胜地。", 
            "这盛况，古今稀比。", 
            "回首十年龙汉劫，更教人，胸次交悲喜。", 
            "争四化，共擎臂。", 
            "文场往事分明记。", 
            "溯当年新邦初建，剧崇文艺。", 
            "大会宏罗南北士，我亦荣参末议。", 
            "最难忘殷殷策励。", 
            "今日重来头已白，骋霜蹄，肯让追风骥。", 
            "看晚景，夕阳丽。"
        ], 
        "title": "金缕曲 出席第四届文代会抒情（一九七七年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "廿载重来，辉青眼皋兰如旧。", 
            "剧惊见纵横驰道，嵯峨巨构。", 
            "百族菁华钟艺圃，五湖宾客皆文友。", 
            "怅匆匆未吊邓家园，怀诗酒。", 
            "两周住，驹光骤。", 
            "期限促，终挥手。", 
            "正金城秋老，依依垂柳。", 
            "空际黄烟余影在，山头白塔凝眸久。", 
            "算此来胸次揽雄奇，劳回首。"
        ], 
        "title": "满江红 别兰州（一九七八年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "风雨会黔南。", 
            "意气腾骞。", 
            "民风民俗共探研。", 
            "此日旗开欣得胜，谱入吟笺。", 
            "匆遽赋离筵。", 
            "远水遥山。", 
            "东西南北等闲看。", 
            "同有献身心一颗，不隔云天。"
        ], 
        "title": "浪淘沙 去贵阳别与会诸同志（一九八七年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "秋雨潇潇，止不住纷来游客。", 
            "恨前番，匆匆过境，停轮未得。", 
            "百草荒园三味屋，眼前一一酬饥渴。", 
            "更饫心，遗物多存留，欣亲涉。", 
            "音与貌，久离隔。", 
            "志与业，垂简册。", 
            "对当前景物，思萦胸膈。", 
            "家境凋零催奋学，时危更使肝肠热。", 
            "愿青年，誓志效前贤，腾鹰翮。"
        ], 
        "title": "满江红 访鲁迅纪念馆及故居（一九八七年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "久蓄再来愿，今日出居庸。", 
            "峻岭崇岗争翠，林木郁葱茏。", 
            "九折砥平驰道，千尺山头遗堞，游客尽西东。", 
            "群向高台望，入眼咤神工。", 
            "忆前游，身已老，志犹雄。", 
            "拄杖望京石上，云野豁心胸。", 
            "落落眼前诸子，烨烨垦荒事业，相勉在奇功。", 
            "俯仰先民迹，肺腑绚长虹。"
        ], 
        "title": "水调歌头 其一 登八达岭（一九七九年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "卅载冀州客，魂梦向山东。", 
            "此番文友荟萃，小住惬初衷。", 
            "不为漫游山水，不为逃离炎热，报国待呈功。", 
            "文苑千秋业，董理冀精工。", 
            "西山云，黄海雾，印胸中。", 
            "工余小憩，足迹所至兴无穷。", 
            "凭吊秦桥残址，瞻仰日神遗庙，诗思郁葱茏。", 
            "他年谁访古，于此证游筇。"
        ], 
        "title": "水调歌头 其二 石岛旅次书怀", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "偶得好缘会，来访伟人乡。", 
            "丘陵四处起伏，护此卧龙岗。", 
            "堂馆后前辉映，林木高低葱郁，遗像更轩昂。", 
            "招徕五洲客，共礼浴灵光。", 
            "思少日，秉正气，石儿郎。", 
            "家贫迟学，伐木挑水助家常。", 
            "目睹乡农困境，耳熟天京遗事，大志已潜藏。", 
            "今抚手栽树，高范几回肠。"
        ], 
        "title": "水调歌头 访翠亨村孙中山故居（一九九〇年）", 
        "type": "词", 
        "yun": "阳"
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "万众心声金子贵，剧怜长夜沉沦。", 
            "一朝惊觉恣追寻。", 
            "导航凭舵手，奋力彻朝昏。", 
            "人事沧桑时代改，回头往迹犹新。", 
            "少年狂态动心魂。", 
            "生涯臻暮境，术业待传人。"
        ], 
        "title": "临江仙 题《歌谣》周刊（一九九三年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "当年开国隆文运。京华盛会罗英俊。", 
            "领港惜偏颇。文坛灾难多。", 
            "重兴将十稔。新秀如春笋。", 
            "一事稍伤神。眼中稀故人。"
        ], 
        "title": "菩萨蛮二首 参加五届文代会 其一 感旧（一九八八年）", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "街头木叶黄如许。楼中文侣如云聚。", 
            "高处试凭栏。巍楼争插天。", 
            "群言腾小组。危状倾诚诉。", 
            "险阻纵如山。英豪当闯关。"
        ], 
        "title": "菩萨蛮二首 参加五届文代会 其二 远望楼抒情", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "日斜来踏湖南路。诗浩祠宇林深处。", 
            "堂上仰英姿。浮胸千缕思。", 
            "周遭群木碧。鸟语添幽寂。", 
            "未许秘孤忠。榴花争火红。"
        ], 
        "title": "菩萨蛮二首 参加五届文代会 其三 礼辛稼轩纪念祠堂", 
        "type": "词", 
        "yun": null
    }, 
    {
        "author": "钱仲联", 
        "era": "当代", 
        "subtype": "五言律诗", 
        "text": [
            "春山女儿臂，清切抱人来。", 
            "爱此晨光好，能令梦境开。", 
            "仙心悦云水，幽语静楼台。", 
            "便欲长年住，将身化绿苔。"
        ], 
        "title": "游曾氏虚廓园（录一）", 
        "type": "律诗", 
        "yun": "灰"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "一叶琅玕陨密林，起觇乾象夜昭森。", 
            "讹言竞说黄天立，大域偏沦纣绝阴。", 
            "谁与生灵持旦气，要从危难砺初心。", 
            "长明灯下观三世，霜满江南十万砧。"
        ], 
        "title": "丙戍秋兴八首次少陵韵（1946年） 其一", 
        "type": "律诗", 
        "yun": "侵"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "回首扶桑倒景斜，金陵王气复中华。", 
            "九天阊阖旋云骑，万国衣冠会海槎。", 
            "往事虚埋胡塞月，死声又入晋阳笳。", 
            "不知何事吴刚斧，自坏银轮斫桂花。"
        ], 
        "title": "丙戍秋兴八首次少陵韵（1946年） 其二", 
        "type": "律诗", 
        "yun": "麻"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "黯黪云凝九野晖，长淮北去角声微。", 
            "流膏灌地鱼争上，毒雾横江鸟戒飞。", 
            "白马要盟期总误，鸿沟画地诺终违。", 
            "天涯多少殇魂泪，洒向秋原草不肥。"
        ], 
        "title": "丙戍秋兴八首次少陵韵（1946年） 其三", 
        "type": "律诗", 
        "yun": "微"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "胜局凭收劫后棋，变弦竟作曲终悲。", 
            "重翻鳌极飙回候，痛失龙珠睡醒时。", 
            "左角相持何急急，兴元罪已故迟迟。", 
            "野夫沾洒青霄望，洗甲犹存万一思。"
        ], 
        "title": "丙戍秋兴八首次少陵韵（1946年） 其四", 
        "type": "律诗", 
        "yun": "支"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "手掉雷车万仞山，蚩尤旗卷大荒间。", 
            "青天转饷趋河朔，紫塞传烽逼汉关。", 
            "据地拒伸铜马足，投壶正启祖龙颜。", 
            "独夫缓尔燃脐照，斧钺他年待马班。"
        ], 
        "title": "丙戍秋兴八首次少陵韵（1946年） 其五", 
        "type": "律诗", 
        "yun": "删"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "军心明月大刀头，凄绝关山戍鼓秋。", 
            "铙吹未腾辽海曲，风声无奈八公愁。", 
            "死怜糜烂皆鸮鹤，生苦诛求到鹭鸥。", 
            "百万残黎方迸命，有人横槊看神州。"
        ], 
        "title": "丙戍秋兴八首次少陵韵（1946年） 其六", 
        "type": "律诗", 
        "yun": "尤"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "八年缩地算奇功，如此乾坤一掷中。", 
            "投杖未追夸父日，登台还诩大王风。", 
            "啼霄雁堕残翎白，偶语人膏左毂红。", 
            "谁逭议瓜硎谷祸，村田且作饭牛翁。"
        ], 
        "title": "丙戍秋兴八首次少陵韵（1946年） 其七", 
        "type": "律诗", 
        "yun": "东"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "徂年舟壑付逶迤，双鹄由佗反复陂。", 
            "春梦已沈旁死魄，秋心还抱半生枝。", 
            "黄图盖地无南北，赤运因人有转移。", 
            "中夜危楼奋神笔，寒芒八角正昭垂。"
        ], 
        "title": "丙戍秋兴八首次少陵韵（1946年） 其八", 
        "type": "律诗", 
        "yun": "支"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "蛰居城市此山林，一病迷阳感郁森。", 
            "新岁燕莺非旧国，长洲云物是春阴。", 
            "窥天难测苍黄意，堙海空馀木石心。", 
            "漆室吟成总幽咽，隔墙来和女媭砧。"
        ], 
        "title": "乙卯春感八首次草堂秋兴韵 其一", 
        "type": "律诗", 
        "yun": "侵"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "弱水昆仓测景斜，黄图廿载看中华。", 
            "破荒速置追锋传，凿空遥通贯月槎。", 
            "欲作脂田惟画地，全驱胡骑不闻笳。", 
            "神皋奇事知多少，人力能开铁树花。"
        ], 
        "title": "乙卯春感八首次草堂秋兴韵 其二", 
        "type": "律诗", 
        "yun": "麻"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "钧天高会日重晖，载笔聊同铎氏微。", 
            "龙汉劫波方换世，蓬莱海水又群飞。", 
            "大云共切祥霖望，小草深渐远志违。", 
            "代谢冬春纵非我，忍忘越瘠与秦肥。"
        ], 
        "title": "乙卯春感八首次草堂秋兴韵 其三", 
        "type": "律诗", 
        "yun": "微"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "空局明灯问劫棋，苍生谁乐复谁悲。", 
            "未酬林楚称尊愿，也似刘翁黜帝时。", 
            "事去故应投北比，身亡徒叹出师迟。", 
            "南山铁案天鹏翼，此梦荒唐费论思。"
        ], 
        "title": "乙卯春感八首次草堂秋兴韵 其四", 
        "type": "律诗", 
        "yun": "支"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "朱旗北斗大荒山，谁掷陶轮一掌间。", 
            "两帝东西争战国，五峰仙圣诉天关。", 
            "青禽有使来王母，白雁无谣应伯颜。", 
            "野老于今看率舞，不须身到侍宸班。"
        ], 
        "title": "乙卯春感八首次草堂秋兴韵 其五", 
        "type": "律诗", 
        "yun": "删"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "一梦春场误黑头，桃花魏晋几阳秋。", 
            "文章未济群生溺，乐府空歌万古愁。", 
            "蹭蹬风尘昌谷马，浮沈江海杜陵鸥。", 
            "高楼隔断人间世，道大何妨隘九州。"
        ], 
        "title": "乙卯春感八首次草堂秋兴韵 其六", 
        "type": "律诗", 
        "yun": "尤"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "非儒问孔各论功，剑首唐虞一吷中。", 
            "几辈吴牛惊喘月，有人宋鹢退因风。", 
            "坑灰飞尽秦祠白，猛士歌残汉帜红。", 
            "推背河山图好在，寒窗绝倒郁离翁。"
        ], 
        "title": "乙卯春感八首次草堂秋兴韵 其七", 
        "type": "律诗", 
        "yun": "东"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "吴根越角路逶迤，半隔樵村半钓陂。", 
            "乡梦尚迷金盖月，春心先向石梅枝。", 
            "山丘华屋齐存没，桑梓龙荒有变移。", 
            "此日金阊肠绕处，巫峰相望海云垂。"
        ], 
        "title": "乙卯春感八首次草堂秋兴韵 其八", 
        "type": "律诗", 
        "yun": "支"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "巢燕春归又在林，炎荒万木立森森。", 
            "澜沧路为他人渡，赤水天穷海国阴。", 
            "如此河山髯拂传，是谁翻覆雨云心。", 
            "日南新鬼今多少，吉蔑城头哭夜砧。"
        ], 
        "title": "乙卯后春感八首三叠秋兴韵 其一", 
        "type": "律诗", 
        "yun": "侵"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "望气旗矛杂倒斜，四荒经外说戎华。", 
            "鳌沉难定神山位，斗转谁通碧汉槎。", 
            "不竞南风骠国乐，新翻铙吹越城笳。", 
            "蛮烟瘴雨三千里，忍看红莲地狱花。"
        ], 
        "title": "乙卯后春感八首三叠秋兴韵 其二", 
        "type": "律诗", 
        "yun": "麻"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "朱鸟星沉不再晖，火维神柄转倾微。", 
            "藕丝孔里身先遁，蚌血红边海尽飞。", 
            "入月长庚何日是，支天铜柱与心违。", 
            "䗖林此际方高会，岂待秋风牧马肥。"
        ], 
        "title": "乙卯后春感八首三叠秋兴韵 其三", 
        "type": "律诗", 
        "yun": "微"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "换步移形儿著棋，胜何足喜败何悲。", 
            "白龙鱼服重归日，金弩潮声得意时。", 
            "铸铁每闻成错易，操蛇犹恨负山迟。", 
            "红棉飘起蛮天雪，蜗角萧墙费后思。"
        ], 
        "title": "乙卯后春感八首三叠秋兴韵 其四", 
        "type": "律诗", 
        "yun": "支"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "绳行沙渡万重山，规外星辰咫尺间。", 
            "北户开时齐戴极，鬼门南去更无关。", 
            "跕鸢事往频搔首，骑象儿歌尽破颜。", 
            "老我天街看毕昴，珠宫贝阙若为班。"
        ], 
        "title": "乙卯后春感八首三叠秋兴韵 其五", 
        "type": "律诗", 
        "yun": "删"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "倒却铜山涨海头，洛钟声应万方秋。", 
            "三灾火坏人无种，九地兵多鬼亦愁。", 
            "椎结时来尽熊虎，衣冠运去作凫鸥。", 
            "成神青骨君休笑，今日夷州尚禹州。"
        ], 
        "title": "乙卯后春感八首三叠秋兴韵 其六", 
        "type": "律诗", 
        "yun": "尤"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "捭阖虚论鬼谷功，乾坤来日战云中。", 
            "阋墙箕子明夷地，府乱禺强北极风。", 
            "两国齿唇刑马白，一江衣带闪旗红。", 
            "中枢大有韬铃在，闲煞持竿钓月翁。"
        ], 
        "title": "乙卯后春感八首三叠秋兴韵 其七", 
        "type": "律诗", 
        "yun": "东"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "苍梧紫雁势逶迤，竹杖相于返葛陂。", 
            "华表愁闻丁鹤语，骚心聊寄越禽枝。", 
            "天倾兵甲河能洗，地黑蛟龙宅几移。", 
            "箧有陈芳新乐府，肯教诗史独名垂。"
        ], 
        "title": "乙卯后春感八首三叠秋兴韵 其八", 
        "type": "律诗", 
        "yun": "支"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "一夕狂飙卷邓林，今年春物倍萧森。", 
            "黄台再摘辞何痛，素魄来遮日正阴。", 
            "儒墨是非枝指喻，李牛恩怨两家心。", 
            "夜深倚柱愁难寐，树树惊乌处处砧。"
        ], 
        "title": "丙辰春感八首四叠少陵秋兴韵（1976年） 其一", 
        "type": "律诗", 
        "yun": "侵"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "荷镜无光柱亦斜，虬潭祸水遍诸华。", 
            "未容姬旦巢桑土，偏放张星傍斗槎。", 
            "摇落何堪汉营柳，仓皇愁听蓟门笳。", 
            "南宫图颂今谁首，揽笔灯前漫吐花。"
        ], 
        "title": "丙辰春感八首四叠少陵秋兴韵（1976年） 其二", 
        "type": "律诗", 
        "yun": "麻"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "五十年前见绛晖，汝南鸡唱报熹微。", 
            "射囊曾建黄天立，挟剑频超紫海飞。", 
            "翼轸旌旗何处是，云霄毛羽与时违。", 
            "汾阴一病成千载，丞相新来要瓠肥。"
        ], 
        "title": "丙辰春感八首四叠少陵秋兴韵（1976年） 其三", 
        "type": "律诗", 
        "yun": "微"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "百尺高楼一局棋，埃风溘逝镇长悲。", 
            "难忘傅说骑箕日，正及穷奇窜北时。", 
            "玉蝀桥边书尚在，青枫江上梦来迟。", 
            "年来苦恨长城坏，岂独龙门系我思。"
        ], 
        "title": "丙辰春感八首四叠少陵秋兴韵（1976年） 其四", 
        "type": "律诗", 
        "yun": "支"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "烛龙衔火照钟山，高会衙头一晌间。", 
            "正惜蛇妖争郑阙，却占鹑首赐秦关。", 
            "恢张玄武通南纪，篆刻雄文颂乞颜。", 
            "外史传闻还失笑，戎巴人领列斯班。"
        ], 
        "title": "丙辰春感八首四叠少陵秋兴韵（1976年） 其五", 
        "type": "律诗", 
        "yun": "删"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "三峰遥望海西头，烟景浓春似暮秋。", 
            "自是楼台无地起，那堪稻蟹万家愁。", 
            "哀鸣去看双黄鹄，指水难盟旧白鸥。", 
            "尘老蓬壶谈世运，神山今日让神州。"
        ], 
        "title": "丙辰春感八首四叠少陵秋兴韵（1976年） 其六", 
        "type": "律诗", 
        "yun": "尤"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "华颠文武两无功，吴市箫声廿载中。", 
            "解渴不祈金掌露，打头何事石尤风。", 
            "梦回桂岭云犹墨，劫后桑枝海更红。", 
            "莫道乾坤非本穴，抱香还有铁函翁。"
        ], 
        "title": "丙辰春感八首四叠少陵秋兴韵（1976年） 其七", 
        "type": "律诗", 
        "yun": "东"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "越来溪水碧逶迤，负戴生涯属此陂。", 
            "物论巳空蝴蝶梦，双栖犹借凤凰枝。", 
            "故知柏悦缘松茂，纵许舟藏奈壑移。", 
            "七十年来家国事，春灯话里泪珠垂。"
        ], 
        "title": "丙辰春感八首四叠少陵秋兴韵（1976年） 其八", 
        "type": "律诗", 
        "yun": "支"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "玉斧声来桂树林，秋中时候境沈森。", 
            "讹谣燕尾倾炎祚，怪事龙漦翳太阴。", 
            "反复坤乾皆易意，盈虚三五见天心。", 
            "重翻乐府齐梁曲，破镜何烦问槁砧。"
        ], 
        "title": "丙辰秋兴八首五叠少陵韵自中秋至重阳前成之 其一", 
        "type": "律诗", 
        "yun": "侵"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "门前倒却刹竿斜，一夜罡风陨月华。", 
            "湘浦灵来空鼓瑟，银河水断不通槎。", 
            "收场四裔投梼杌，快意千城竞鼓笳。", 
            "有客经过谈物变，江头铁树正开花。"
        ], 
        "title": "丙辰秋兴八首五叠少陵韵自中秋至重阳前成之 其二", 
        "type": "律诗", 
        "yun": "麻"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "大明暗淡掩朝晖，螮蝀年来入紫微。", 
            "运去一龙愁失水，时来三鸟诩能飞。", 
            "梦凰牒记传何妄，骑雀天门愿亦违。", 
            "大好家居谁撞坏，中原逐鹿枉争肥。"
        ], 
        "title": "丙辰秋兴八首五叠少陵韵自中秋至重阳前成之 其三", 
        "type": "律诗", 
        "yun": "微"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "一局新翻橘叟棋，全输玉袜未须悲。", 
            "神奸宝鼎图今日，毒焰金轮异昔时。", 
            "北极星高看历历，吴江枫冷苦迟迟。", 
            "众生计著多颠倒，凡楚存亡且漫思。"
        ], 
        "title": "丙辰秋兴八首五叠少陵韵自中秋至重阳前成之 其四", 
        "type": "律诗", 
        "yun": "支"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "峰青江上九疑山，仙曲韶英似梦间。", 
            "玉辇一朝归绛阙，云旗几日下琼关。", 
            "朝阳仍遍芙蓉国，山鬼终还薜荔颜。", 
            "更看金神深殿里，红云新护颢灵班。"
        ], 
        "title": "丙辰秋兴八首五叠少陵韵自中秋至重阳前成之 其五", 
        "type": "律诗", 
        "yun": "删"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "弓月逢辰在上头，又惊风雨满城秋。", 
            "此生自断天休问，黄菊明朝蝶也愁。", 
            "吴市且吹新道曲，楚江苦忆旧盟鸥。", 
            "年来吾已忘忧乐，莫近危栏睨九州。"
        ], 
        "title": "丙辰秋兴八首五叠少陵韵自中秋至重阳前成之 其六", 
        "type": "律诗", 
        "yun": "尤"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "面壁安禅十载功，菀枯身世梦痕中。", 
            "迷魂水榭南朝月，履险云帆涨海风。", 
            "收拾桑榆双鬓白，商量王霸一灯红。", 
            "燃犀烛怪谁家事，如此江山著病翁。"
        ], 
        "title": "丙辰秋兴八首五叠少陵韵自中秋至重阳前成之 其七", 
        "type": "律诗", 
        "yun": "东"
    }, 
    {
        "author": "钱仲联", 
        "era": "当代", 
        "subtype": "七言律诗", 
        "text": [
            "前景汀芒路曲迤，人天万事有平陂。", 
            "寒心沸槛生梧井，入眼瑶华赋竹枝。", 
            "星殒东维邦已殄，山沈碣石海能移。", 
            "锦囊诗写秋风恨，那得铜仙不泪垂。"
        ], 
        "title": "丙辰秋兴八首五叠少陵韵自中秋至重阳前成之 其八", 
        "type": "律诗", 
        "yun": "支"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "云崖叠翠，拥雄关表里，层台森矗。", 
            "一闭泥丸成锁钥，天险何劳贲育。", 
            "败木枭鸣，行人蚁聚，黄土销残镞。", 
            "挟涛东去，怒松时撼深谷。", 
            "我欲长啸淩空，馀音嘹唳，怕有蛟龙伏。", 
            "负势惊飞还矫首，风雨神州沉陆。", 
            "寒玉苍苍，劫埃滚滚，千载闻歌哭。", 
            "峰头回望，夕阳山海之麓。"
        ], 
        "title": "壶中天 长城极目", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "罥丝无奈残春去，青青故园烟树。", 
            "旧市饧箫，深街纸伞。", 
            "忍向红桥凝伫。", 
            "昏灯自语。", 
            "对尘袂经年，坐成迟暮。", 
            "恻恻轻寒，葬花天气似前度。", 
            "青衫俊游几许，绿芜遮望眼，云水伊阻。", 
            "过耳东风，桓伊旧笛，吹老河山无主。", 
            "茫茫远浦。", 
            "认雨外楼台，雨中归橹。", 
            "薄酒残欢，莫教轻付与。"
        ], 
        "title": "台城路 听雨", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "几回魂梦山阴去，依稀旧时池沼。", 
            "颓木苍岚，盲风怪雨，吹上故宫檐草。", 
            "龙山夭矫。", 
            "正怀古无徵，暮鸦声悄。", 
            "窆石光回，至今宝气动昏晓。", 
            "凭轩遥望两浙，想神观万里，飞越云表。", 
            "石匮金书，刑台落日，胜迹总成凭吊。", 
            "茫茫越峤，寄一点愁心，海天俱老。", 
            "岁晚归来，可能逢荷蓧。"
        ], 
        "title": "齐天乐 登禹陵", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "第一江山，登临依旧，残日烟渚。", 
            "失路孤臣，神州雪涕，极目空吴楚。", 
            "百年形胜，遗民指点，霸气消沈今古。", 
            "想归来，扁舟散发，濯缨濯足清苦。", 
            "苍茫眼底，金焦隐隐，一线乱山如堵。", 
            "混混鱼龙，梦梦尘世，波冷冯夷舞。", 
            "竹西遥望，长风吹送，此意老松能语。", 
            "危栏外，寒潮犹带，鹤林暮鼓。"
        ], 
        "title": "永遇乐 登北固山多景楼", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "蹴花俊影，正王谢楼台，旧巢谁主。", 
            "三春心事，还拟背人低语。", 
            "翠尾盈盈自舞，悄拂过，垂杨远浦。", 
            "斜风尽日差池，时落雕梁尔汝。", 
            "微雨。", 
            "年年弱羽。", 
            "记霜雪飘零，海天俦侣。", 
            "茫茫云水，认取故园归路。", 
            "还怕东风迟暮，应笑我，相留无据。", 
            "愁看掌上身姿，幻作玉钗飞去。"
        ], 
        "title": "双双燕 咏燕", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "侧柏啼乌，虚檐误燕，中庭立尽残更。", 
            "雨冷花昏，匆匆梦过前生。", 
            "青燐不辨来时路，溯溪云，万壑流声。", 
            "望层城，渔火微茫，夜气纵横。", 
            "洞箫一缕重楼外，把湖山古怨，吹到天明。", 
            "碌碌年华，不应仍是飘零。", 
            "殷勤惟有隋堤柳，似相留，逆旅归舲。", 
            "正消凝，鸥鹭忘机，碧树无情。"
        ], 
        "title": "高阳台", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "化城极目，正风烟无尽，灵山高卓。", 
            "直向浮云生羽翼，来听暮潮襄岳。", 
            "贝叶传经，金沙聚塔，缥缈闻天铎。", 
            "登台弹指，一声春意萧索。", 
            "谁信杖锡重来，浑然不记，石上三生诺。", 
            "惟有到门春涧水，太古泠泠鸣壑。", 
            "鹫岭猿哀，支公鹤老，欲去田衣薄。", 
            "忘言凝伫，静中花雨吹落。"
        ], 
        "title": "壶中天 登灵隐寺藏经阁", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "步清深。", 
            "正神危帐暖，梁藻动龙吟。", 
            "翠葆归时，庭柯冻折，共此天海愔愔。", 
            "近残腊，音尘不到，俯仰处，终古暮云沈。", 
            "槐市重来，香融鸟静，催老秋心。", 
            "廿载飘零意绪，似炉烟澹袅，沾惹衣襟。", 
            "往者堪哀，他年谁记，惘惘还怕追寻。", 
            "九原冷，幽明路迥，想衰谢，都付子桑琴。", 
            "惟有青红烛火，然到如今。"
        ], 
        "title": "一萼红 重过老庙", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "水云远带山容，天分江影平于槛。", 
            "湖山宾主，一杯欲酹，寒波澹澹。", 
            "林表明金，舟痕纡绿，归鸦数点。", 
            "正芜城登眺，锦帆行处，凭栏久，浮云敛。", 
            "千古文章光燄。", 
            "向尊前，照人胸胆。", 
            "翛然遗世，先生与我，相望无念。", 
            "十里春风，百年歌吹，一声钟梵。", 
            "待披襟立尽，桥头残月，听松涛撼。"
        ], 
        "title": "水龙吟 人日登大明寺平山堂", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "路穷天出，涛生崖断，何人开辟初蒙。", 
            "襟扼浙闽，屏藩吴楚，重关远控蛮賨。", 
            "岩壑暮云封。", 
            "看浮尘洗净，山海真容。", 
            "独上谯楼极目，雨后气犹雄。", 
            "蟠江夜走螭龙。", 
            "阅南来舟楫，东鲁歌钟。", 
            "布袜青鞋，餐霞饮露，三生又蹑樵踪。", 
            "往事付冥鸿。", 
            "向人间俛仰，白首飞蓬。", 
            "惟有中天古月，冷照碧芙蓉。"
        ], 
        "title": "望海潮 三衢怀古", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "凉吹暗回胸次迥。", 
            "扰扰依然，镜底山河影。", 
            "曼衍鱼龙灯市警。", 
            "披衣坐尽孤光冷。", 
            "三十一年浑未醒。", 
            "醒也无聊，哀乐同飘梗。", 
            "往日轩渠犹耿耿，他时记取清欢永。"
        ], 
        "title": "鹊踏枝 中秋有感兼自寿", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "龙吟送秋去，鸱尾轩腾。", 
            "斜日殿宇崚嶒。", 
            "愔愔重谒泮池水，庭槐吹上觚棱。", 
            "残碑漫轻拭，问三千年事，杞宋无徵。", 
            "乘桴海上，此心在，天道如恒。", 
            "回首畹兰零落，须唤起前脩，枹鼓相应。", 
            "休话昆湖劫墨，只今谁向，风雨悬灯。", 
            "浩歌弄月，莽河山，都付孤凭。", 
            "但沈沈乙夜，清霜万里，聊试坚冰。"
        ], 
        "title": "夜飞鹊 与留社诸子谒孔庙分韵得灯字", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "苍茫平陆。", 
            "送风雨残秋，山鬼歌哭。", 
            "云路舄飞回，晚江空，芦花为宿。", 
            "凄凉身世，念岁岁，考槃岩麓。", 
            "幽独。", 
            "向夜阑，更倚脩竹。", 
            "三生寄形大化，认重来，扬尘变谷。", 
            "忍说尧寒，怅惘昆湖凝绿。", 
            "故国疮痍，故人南北。", 
            "此身何属。", 
            "休极目。", 
            "归途渺渺闻鵩。"
        ], 
        "title": "石湖仙 岁暮寄子云", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "落木浑疑六骏嘶。", 
            "嵚崎遥想锐头儿。", 
            "江风只送杜鹃啼。", 
            "云物已随王气尽。", 
            "逝川不为祖龙西。", 
            "蒋山暮霭至今迷。"
        ], 
        "title": "浣溪沙 甲申谒明孝陵", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "素弦乍拂，动苦吟，孤檠夜语曾谙。", 
            "声起云迟，曲终人散，江天鹄影空涵。", 
            "故怀久缄。", 
            "二十年，都付僧谈。", 
            "听清商，还绕空梁，问君真解赋香奁。", 
            "飞阁坐追驰景，甚劳生密勿，又理征衫。", 
            "哀乐能言，浮沈无据，尊前细雪吹檐。", 
            "叹之再三。", 
            "为旧容，凋谢优昙。", 
            "念知音，立尽重阶，此心何以堪。"
        ], 
        "title": "霜花腴 夜饮听粤伶陈慧娴旧曲", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "江阔云沉，崖断路折，海国平收指掌。", 
            "缀鳞甲漫空，顿成苍莽。", 
            "朔气冷侵衣袂，试小立，危亭群峰上。", 
            "听水声终古，萧条万吹，远回千嶂。", 
            "奇状。", 
            "竟独往。", 
            "向世尘迹消，此中闲想。", 
            "又吹落疏枝，似人飘荡。", 
            "眼底风云幻灭，唤筇去，江梅冲寒放。", 
            "乘醉下，移棹清溪，夜月正堪寻访。"
        ], 
        "title": "无闷 大雪登吴山绝顶独酌并寄子云弱侯二兄索和依梦窗格", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "孤鸟决云攸逝兮，寒灯浅绘远山眉。", 
            "登车长揖东皇去，万里崇朝霈若时。", 
            "天欲暮，景参差。", 
            "平生射月困于泥。", 
            "岂真吾道终穷日，为向巫咸再卜之。"
        ], 
        "title": "鹧鸪天 车过东鲁次子云韵", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "竹黯蓬门，香寒铃帐，晓月深护霞标。", 
            "天风解袂，相携絮语河桥。", 
            "搴杜若，荐松醪。", 
            "记目成、留佩江皋。", 
            "载伊人去，池波雨涨，春水容刀。", 
            "殢人亸凤犹娇。", 
            "算离云路杳，珍重今宵。", 
            "龙漦试启，清箫细引风涛。", 
            "曦驭送，海门潮。", 
            "采葑菲、筐筥同劳。", 
            "旧游空在，章台故柳，无梦相招。"
        ], 
        "title": "夜合花 戏赠风老新昏", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "鹧鸪啼处，莽山川、葬送禹之遗烈。", 
            "草木荒披思带甲，天遣沼吴存越。", 
            "飞翼楼空，若耶溪冷，华表悲风歇。", 
            "鬼雄犹护，老松声作金铁。", 
            "坐阅陵谷千年，萧萧种墓，鸟迹云边没。", 
            "我欲登临望鉴曲，三尺素绫如雪。", 
            "废垒残题，青山峻骨，万古俱磨灭。", 
            "棹歌归去，五湖应是明月。"
        ], 
        "title": "壶中天 登卧龙山越王台", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "英灵未歇，绕崇祠、历历云旂风马。", 
            "欲荐溪毛重叩首，乱叶萧萧鸣瓦。", 
            "廊庙城狐，生民刍狗，取义公仁者。", 
            "乾坤清气，与公同此奇夜。", 
            "追抚邗上风流，弦歌宛在，寂寞寒潮打。", 
            "岭上梅花如有信，故故向人低亚。", 
            "挽日孤戈，经年抔土，青史凭谁写。", 
            "挐舟东去，斗牛光燄相射。"
        ], 
        "title": "壶中天 人日谒史公祠", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "匝地悲呼，都道是、国摧梁栋。", 
            "看举世、纷纷朝野，斗山争拱。", 
            "尽瘁孤衷天日鉴，匡时伟绩寰瀛颂。", 
            "仰遗容、恸极泪难禁，如泉涌。", 
            "廉让操，人民诵，弥留语，人民痛。", 
            "要遗踪永伴，山河一统。", 
            "以此精诚弥六合，神州士气增英勇。", 
            "显声威、努力扫欃枪，金瓯巩。"
        ], 
        "title": "满江红 悼念周总理", 
        "type": "词", 
        "yun": null
    }, 
    {
        "author": "丁宁", 
        "era": "近现代", 
        "subtype": null, 
        "text": [
            "日出东方云雾散，顿教天地清明。", 
            "启愚立懦世同惊。", 
            "典型遵马列，革命为苍生。", 
            "一日仙都游几遍，几番朱榜留名。", 
            "风吹泥絮入青冥。", 
            "党恩深似海，粉骨报犹轻。"
        ], 
        "title": "临江仙四首 （四）其四 党恩（晚年）", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "段侯湖海士，囊处脱锥颖。", 
            "感君惠然来，所期惟酩酊。", 
            "坛坫尸气馀，此子殆天挺。", 
            "奇文三万篇，摘句见深警。", 
            "君诗尤绝足，历块恣一骋。", 
            "横行斫阵回，权奇气精猛。", 
            "四顾北群空，馀子力难并。", 
            "我诗愧守弱，希古探修绠。", 
            "君或有不甘，巨刃辟新境。", 
            "同为證三车，殊涂此分岭。", 
            "君负垂天翼，志节在沧溟。", 
            "群儿自哓哓，涸井坐蛙黾。", 
            "传杯不之顾，月向天心冷。"
        ], 
        "title": "赠嘘堂兄", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "招魂猿鹤怨，况及婪尾春。", 
            "不惟逢端午，循例吊灵均。", 
            "季世多风雨，荒祠貌鬼神。", 
            "画工有奇术，千载见斯人。", 
            "独抱怀沙恨，历历血痕新。", 
            "君子当去就，微命何足陈。", 
            "抗颜叩帝阙，奸竖咸逡巡。", 
            "天威偶不测，锯斧成其仁。", 
            "嗟哉老病馀，昏昏近顺民。", 
            "颇学鹦鹉言，颠倒亦不嗔。", 
            "三良迹已远，贤圣渐能亲。", 
            "今夕复何夕，独坐野水漘。", 
            "夜气龙蛇动，轻寒鸟雀驯。", 
            "游鯈知我意，时时跃一沦。"
        ], 
        "title": "古诗", 
        "type": "古风", 
        "yun": "真"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "颛顼有殇子，疫鬼为其名。", 
            "血食久断绝，忽从季世生。", 
            "灾异始南粤，迁延向玉京。", 
            "雌风委巷起，凛凛吹死声。", 
            "呼吸通沆瀣，存殁在俄顷。", 
            "九衢气昏黑，都人掩面行。", 
            "道路交以目，白日如鬼城。", 
            "至尊无罪己，沽客操奇赢。", 
            "天不恤赤子，刍狗命何轻。", 
            "谁为祷于庙，一举诛九婴。", 
            "幸留微躯在，犹望俟河清。"
        ], 
        "title": "疫鬼", 
        "type": "古风", 
        "yun": "庚"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "灼灼春桃李，荣华复几时。", 
            "风雨一摧折，衰谢委庭池。", 
            "君子昧此理，翻贻达者嗤。", 
            "狐鼠尽冠盖，国士恒苦饥。", 
            "明烛高堂夜，犹传白玉卮。", 
            "宾主两如醉，一客向隅悲。", 
            "良会有时散，北邙无限碑。", 
            "青青千里草，焚身悔已迟。", 
            "劳劳徒何益，尘网苦羁縻。", 
            "北望鹿门远，优游无尽期。"
        ], 
        "title": "拟古二章 其一", 
        "type": "古风", 
        "yun": "支"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "诘旦发理安，回首望嵚岑。", 
            "寒泉出涧石，泠泠生清音。", 
            "墓木春风外，凄凉吹我襟。", 
            "焚香漫相拜，鷐风鸣层林。", 
            "徘徊凭吊意，咏怀默默吟。", 
            "扰攘四海内，大道一肩任。", 
            "何意吞舟物，偃蹇困蹄涔。", 
            "袖手匡庐去，萧条万马喑。", 
            "荒草来时路，感遇无古今。", 
            "兹游固胜绝，难酬秋士心。"
        ], 
        "title": "拟古二章 其二", 
        "type": "古风", 
        "yun": "侵"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "夫子圣于时，有以厄陈蔡。", 
            "侏儒饱欲死，广文饭粗粝。", 
            "士固有穷达，穷乃见真态。", 
            "一事不可忍，平居对驵侩。", 
            "旧雨惠然过，何劳折简徕。", 
            "具酒燕诸贤，风云此际会。", 
            "一樽细论文，味在咸酸外。", 
            "语及文运衰，抚膺有馀慨。", 
            "道有显晦时，劫有成住坏。", 
            "湘累不可追，彼苍方愦愦。", 
            "谁其疏凿手，茫茫开九派。", 
            "风雅见揄扬，大伪从沙汰。", 
            "我辈虽不敏，略自陈曹郐。", 
            "此意与谁言，夜气正沆瀣。"
        ], 
        "title": "胡僧返乡过杭招留社诸君饮", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "中心忽不乐，振袂上高亭。", 
            "四郊春气薄，坚坐待颓龄。", 
            "江湖襟左右，浩浩鱼龙腥。", 
            "想见素车发，肤寸生雷霆。", 
            "狐火丛祠碧，一春深闭扃。", 
            "长风吹林樾，簌簌响空庭。", 
            "野人焚香烛，神歆下翠輧。", 
            "髣髴顾我语，结发餐茯苓。", 
            "天地矧不仁，哀乐乃常刑。", 
            "回首如梦寐，森森宰木青。"
        ], 
        "title": "登伍公山", 
        "type": "古风", 
        "yun": "青"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "万刃不可窥，秖在清深里。", 
            "瘿柏作龙摅，觚棱移日晷。", 
            "稽首礼圣容，九韶忽在耳。", 
            "明堂冷烝尝，道固有休否。", 
            "把袂与君言，浩浩无涯涘。", 
            "久溷世尘中，孰克善终始。", 
            "或者力不任，木铎其吾子。", 
            "事如不可为，终焉守道死。"
        ], 
        "title": "谒京师孔庙上硷斋兄", 
        "type": "古风", 
        "yun": "纸"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "士有高其行，山川为之重。", 
            "况彼谪仙人，胸次吞云梦。", 
            "翩然礼乐东，湖山仰威凤。", 
            "旨酒陈几筵，高会厕宾从。", 
            "临波发浩叹，平生意飞动。", 
            "田田十里荷，白鸟下昏霿。", 
            "孰谓楚无才，铅刀悭一用。", 
            "业儒百不能，挟策干辟雍。", 
            "老习介葛卢，乃为造化弄。", 
            "我亦失路人，蠍宫费磨砻。", 
            "临别各潸然，歧途未能送。"
        ], 
        "title": "留别碰壁兄", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "薄言发天台，岩壑献深窅。", 
            "澒洞赴天门，海气悬孤鸟。", 
            "矰缴不可施，弋人舌为挢。", 
            "譬若二三子，所志青云表。", 
            "晔晔豹变姿，君子自夭矫。", 
            "惜哉和鼎具，用舍在瞽眇。", 
            "率尔近酒卮，诗思助清窈。", 
            "甘冽果何为，天意密难晓。"
        ], 
        "title": "和茶馆饮翠袖所酿青梅酒次日赴天台又饮綵绢所酿虽甘冽不同其为佳酿则一也因分均得晓字", 
        "type": "古风", 
        "yun": "筱"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "独立崇冈上，寰区邈蚁垤。", 
            "嘹唳干九天，飘风过耳失。", 
            "浩浩见苍溟，金光开蜃室。", 
            "偶与赤松戏，鳞鬣动萧瑟。", 
            "浇世孰为友，遥思竹林七。", 
            "慎莫点尔睛，风云破壁出。"
        ], 
        "title": "题相锋明庐二师合作松乔栖禽图", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "祠荒半以颓，或云杨氏子。", 
            "其身徇庙社，其鬼护桑梓。", 
            "野老披发来，春秋祷乎此。", 
            "敛容陈俎豆，血食殆千祀。", 
            "我欲思其人，孰与徵诸史。", 
            "犹觉不平气，若在四郊垒。", 
            "惜哉锐头儿，人微道则否。", 
            "瞻彼双宰木，无情送江水。", 
            "鳞鬣具龙形，飞腾殊未已。", 
            "我辈何为者，日暮徒徙倚。"
        ], 
        "title": "八郎庙", 
        "type": "古风", 
        "yun": "纸"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "越中遗烈地，云雷森万壑。", 
            "郁郁平吴气，山势如相搏。", 
            "趣驾发兰渚，千载践一诺。", 
            "蓐收新用事，撩乱吹陨萚。", 
            "恍闻永和人，觞咏振林薄。", 
            "岸帻俛长流，形骸何脱略。", 
            "功业不可期，疏水亦云乐。", 
            "嗣音乃绝响，再拜倾桑落。", 
            "风雅栋挠时，往往仁人作。", 
            "勖哉二三子，五鹿方岳岳。"
        ], 
        "title": "兰亭秋禊", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "昊天何不仁，中原乱靡定。", 
            "江东有义士，奋戈保其竟。", 
            "周陆方少年，帝躬帅以听。", 
            "遂使百年间，独瞻楚材盛。", 
            "惜哉乌程侯，南风乃不竞。"
        ], 
        "title": "三国吴故司虞校尉残砖砚", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "宴安不可怀，躁进亦云丑。", 
            "叩而执其中，所视道或否。", 
            "不见安乐公，犹能卫其首。"
        ], 
        "title": "汉安乐砖砚", 
        "type": "古风", 
        "yun": "有"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "桓灵失其政，获戾何所祷。", 
            "奄竖为厉阶，董袁亦见讨。", 
            "豪杰丧其元，生民膏原草。", 
            "遂使百年间，生意变枯槁。", 
            "亦有苏世者，抽身苦不早。", 
            "登楼望故国，坱圠迷故道。", 
            "万秋不可俟，思之使人老。"
        ], 
        "title": "东汉万秋不败砖砚", 
        "type": "古风", 
        "yun": "皓"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "生与百花俱，习语啼莺嫩。", 
            "学步百花间，蹒跚脸生晕。", 
            "阿耶百不能，老思为汝奋。", 
            "急我揠苗心，加汝过庭训。", 
            "时忧廿年事，谁堪婿阿巽。"
        ], 
        "title": "小女生日将近戏作", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "永作炎方镇，孤标嗟骏极。", 
            "浮云履而至，下临飞鸟翼。", 
            "镌壁蛇行字，沕穆箴言默。", 
            "或云骨都墟，曩起雪山北。", 
            "控弦十万士，三战县其国。", 
            "此邦重偶像，裸形媚姿色。", 
            "火书尊一经，恐贻齐民惑。", 
            "至今颓垣间，残躯略可识。", 
            "庭陈育王柱，示彼燕然勒。", 
            "不为真宰献，何以修臣职。", 
            "拱券摩苍穹，倏尔土花蚀。", 
            "固哉人主智，不撼湿婆力。"
        ], 
        "title": "谒德里骨都塔（QUTUB MINAR）及大清真寺墟", 
        "type": "古风", 
        "yun": "职"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "古言琴者禁，所用养其礼。", 
            "师旷以为谏，岂徒事观美。", 
            "大哉圣人作，寄意固于此。", 
            "㛹娟小女儿，习之尽其髓。", 
            "素手拂金徽，泠泠作流水。", 
            "请为广陵散，曰试嵇生技。", 
            "一挥争战音，铿然不可止。", 
            "杀伐盈城野，嬴秦眈虎视。", 
            "太菽擅国枋，何恤四郊垒。", 
            "再挥气不平，淬刃购其死。", 
            "拂琴宫阙下，促弦忽变徵。", 
            "三挥金铁鸣，琴碎见寒匕。", 
            "手格熊虎士，揕胸奸魄褫。", 
            "四挥一何哀，剺面毁其齿。", 
            "惨日贯白虹，身死尸诸市。", 
            "其下听不得，急弦一帆驶。", 
            "遂使千载下，哀彼梁栋圮。", 
            "临刑顾日影，感激鲁连耻。", 
            "未尽与道合，要能医俗耳。", 
            "收弦抱琴立，请兹闻正始。"
        ], 
        "title": "听姚家小女广陵散", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "商山有隐沦，丘园养其志。", 
            "蒲轮徵不起，豹姿日炳蔚。", 
            "赤眉除旧命，槛车强而至。", 
            "解衣推食之，勉效冷官智。", 
            "新律重挟书，建言干上忌。", 
            "昔为王者宾，今知狱吏贵。", 
            "蹈海悔无从，三尺不汝贳。", 
            "异哉当时友，搏人若魑魅。"
        ], 
        "title": "咏史", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "圣者本无师，造化资心匠。", 
            "埏埴一壁微，能穷世间相。", 
            "摧折示成坏，馀者幸无恙。", 
            "敷彩半蚀磨，形枯神乃王。", 
            "海峤坐嶙峋，力与真宰抗。", 
            "天随亦可儿，夜静闻揖让。"
        ], 
        "title": "角直保圣寺阿罗汉像，传为唐塑圣杨惠之所塑，端午日往观之", 
        "type": "古风", 
        "yun": "漾"
    }, 
    {
        "author": "钱之江", 
        "era": "当代", 
        "subtype": "五言排律", 
        "text": [
            "四海升平日，闻公驾鹤征。", 
            "谪官何寂寞，晚节待分明。", 
            "身去移舟壑，足回空谷声。", 
            "礼贤酬屡顾，危局见孤撑。", 
            "用世勤宵旰，忧民谏甲兵。", 
            "天心专杀戮，庙策费权衡。", 
            "补衮谁能继，攀髯未许行。", 
            "康回操国柄，赵盾弑君名。", 
            "二日苍生仰，三言铁案成。", 
            "一朝肱股折，八表柱维倾。", 
            "诏罢春秋祭，徒贻轻薄评。", 
            "斯氓犹愦愦，孰为发噌吰。"
        ], 
        "title": "挽天水公十二韵", 
        "type": "排律", 
        "yun": "庚"
    }, 
    {
        "author": "钱之江", 
        "era": "当代", 
        "subtype": "五言排律", 
        "text": [
            "幢幡开最胜，草木證重光。", 
            "宿诺三生在，沧波一苇杭。", 
            "为参金粟果，同礼赞公房。", 
            "暮雨回天地，虚钟幻海桑。", 
            "云深灵鹫立，洞古老猿藏。", 
            "君问西来意，微言竟渺茫。"
        ], 
        "title": "留社永福寺聚唱分韵得“光”字", 
        "type": "排律", 
        "yun": "阳"
    }, 
    {
        "author": "钱之江", 
        "era": "当代", 
        "subtype": "五言排律", 
        "text": [
            "七日君行矣，十年兄事之。", 
            "盍簪无宿诺，赍志有遗诗。", 
            "独木颓然圮，危邦瘁可知。", 
            "形夭虽异世，心丧永为期。", 
            "杞梓贻猷在，松楸去路疑。", 
            "不堪执君绋，聊尔奠残卮。"
        ], 
        "title": "挽诗人李梦唐兄", 
        "type": "排律", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "彊翁去后无乐府，健笔于君终眼青。", 
            "白首相期肝胆在，异时苏世两词星。"
        ], 
        "title": "与军持兄豫园湖心亭论词军持兄先有作因次其韵", 
        "type": "绝句", 
        "yun": "青"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "目送曦轮到海涯，云衢霜冷退飞时。", 
            "残生暂托荆榛下，会向蓬山荐羽仪。"
        ], 
        "title": "题相锋明庐二师合作棘岸息羽图", 
        "type": "绝句", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "梵宫一住寂无闻，意气频嘘过眼云。", 
            "扰扰世尘英物尽，夜深思访洞庭君。"
        ], 
        "title": "护寺龙", 
        "type": "绝句", 
        "yun": "文"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "四野累累见新塔，灵幡不动归魂怯。", 
            "摩尼宫外旧时人，一笑相看已千劫。"
        ], 
        "title": "经幡灵台", 
        "type": "绝句", 
        "yun": "洽"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "匡济要须君子辈，跳梁宁顾阘茸儿。", 
            "一身进退关吾道，休戚于君试卜之。"
        ], 
        "title": "寿山木兄", 
        "type": "绝句", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "隔水烟花看未明，潜阳才复又曾冰。", 
            "此间多少闲生死，太上忘情竟不能。"
        ], 
        "title": "庚寅元日作", 
        "type": "绝句", 
        "yun": "蒸"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "烟花满目碎琉璃，老干槎枒病愈奇。", 
            "莫怪东风悭一萼，微衷不欲浅人窥。"
        ], 
        "title": "除夜", 
        "type": "绝句", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "一阳渐有回春意，四海行看煖律吹。", 
            "为有彤云犹靳雪，烟花遣报蛰龙知。"
        ], 
        "title": "除夕催雪", 
        "type": "绝句", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "绿章一道向天涯，言事何辞斧钺加。", 
            "请复昜和苏柳浪，先将深雪护梅花。"
        ], 
        "title": "烟花", 
        "type": "绝句", 
        "yun": "麻"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "九衢旗影散如烟，弹压春风事竟传。", 
            "知有痴龙心未死，独听说梦过年年。"
        ], 
        "title": "重有感", 
        "type": "绝句", 
        "yun": "先"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "雪晴促办剡溪舟，况有烟霞未尽酬。", 
            "殊赏长宜知己共，先将一纸报张侯。"
        ], 
        "title": "题东晋会稽张显砖研", 
        "type": "绝句", 
        "yun": "尤"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "一鹤西飞遂不还，谁驱初日向虞渊。", 
            "黄沙满地精禽死，回首春明廿四年。"
        ], 
        "title": "四月十五日有悼", 
        "type": "绝句", 
        "yun": "先"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "儒将声名昔莫双，秣陵王气仗君降。", 
            "胜朝自有遗民在，不与机云共渡江。"
        ], 
        "title": "太康五年吴故牙门将裨将军虞羡砖砚", 
        "type": "绝句", 
        "yun": "江"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "典午风流事已非，龙飞残甓想威仪。", 
            "汉家正朔堂堂在，牧马胡儿莫妄窥。"
        ], 
        "title": "东晋龙凤花瓶砖砚", 
        "type": "绝句", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "东皇着意饰繁华，暂为新樱一驻车。", 
            "留待异时成故事，弱条曾障北尘加。"
        ], 
        "title": "樱花二首 其一", 
        "type": "绝句", 
        "yun": "麻"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "烟光一瞬怒于焚，死报句芒翳北氛。", 
            "知否前宵风雨里，有人遗璧鄗池君。"
        ], 
        "title": "樱花二首 其二", 
        "type": "绝句", 
        "yun": "文"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "鱼龙趁月计全讹，庭燎新陈颂圣歌。", 
            "有客夜来灯已尽，独将碎影送颓波。"
        ], 
        "title": "上元值雨戏成", 
        "type": "绝句", 
        "yun": "歌"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "阅世长依赤岸津，北枝曾荫宋遗民。", 
            "劳形我欲托知己，垂老怜君拜路尘。"
        ], 
        "title": "初五日浮蚁兄招饮赤岸桥有古樟一本八百年物也", 
        "type": "绝句", 
        "yun": "真"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "山移未改操蛇者，历尽依然指鹿年。", 
            "时雨不翻河水老，鸣春才调让君先。"
        ], 
        "title": "马日与诸友饮于小河直街谈时事，窗外新柳初发", 
        "type": "绝句", 
        "yun": "先"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "斧斤伐处今成瘿，饰以痴梦掩其眚。", 
            "生及花开一刹那，燐燐恍见旌旗影。"
        ], 
        "title": "斧斤", 
        "type": "绝句", 
        "yun": "梗"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "九畹滋成暮气侵，抟沙心力久摧沉。", 
            "公家自信良医在，二竖膏肓未易针。"
        ], 
        "title": "近事二首 其一", 
        "type": "绝句", 
        "yun": "侵"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "尸位能叨三品豆，天恩长护五侯烟。", 
            "老夫久矣伍樊哙，公辈何颜对古贤。"
        ], 
        "title": "近事二首 其二", 
        "type": "绝句", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "闻君七月有新诗，何以至今我不知。", 
            "一笑故人还故我，同伤多梦已多时。", 
            "从来肝胆恩都少，如此风波怨便痴。", 
            "五载堂堂空过了，以为不可孰期期。"
        ], 
        "title": "柬钟三", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "饱经艰险身犹在，不露文章世始惊。", 
            "惊北大荒一城旦，共钟三弟两书生。", 
            "重阳近每风吹帽，老泪多曾雨洗兵。", 
            "我是四年君五载，逢人莫道此中情。"
        ], 
        "title": "和钟君感赋次韵", 
        "type": "律诗", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "大风灭烛陶斯道，雪夜闭门高尔基。", 
            "每叹衰年无此乐，忽来佳客与谈诗。", 
            "桃源天地豁然现，李杜关山一马驰。", 
            "何日山阴同载酒，兰亭曲水访羲之。"
        ], 
        "title": "赠迩冬", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "一春都在闭门中，何处忽来鲐背翁。", 
            "四十年衰双凤翮，三千里隔两龙钟。", 
            "人间青眼卿加我，明日黄花心与胸。", 
            "俟得何清身尚在，倚栏同唱大江东。"
        ], 
        "title": "赠良屏", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "廿年一幅屈灵均，惹我逢人便说君。", 
            "岂为高阳吴道子，谁知穷倒朱买臣。", 
            "天高难以居蒙古，地坎错填上哈滨。", 
            "母老况兼儿又幼，关山风雪各三春。"
        ], 
        "title": "赠瘦石", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "都在戎马仓皇间，也曾三度过黄山。", 
            "未知云海何天地，已见松虬下壑峦。", 
            "世代极殊皆至乐，峰岩绝险遂孤扳。", 
            "他人莫上扶他上，始是豪游并壮还。"
        ], 
        "title": "赠沛力黄山归来", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "诗史诗笺岂易分，奇思妙喻玉缤纷。", 
            "倒翻江海潘江水，淹死一穷二白文。", 
            "真陌真阡真道路，不衫不履不头巾。", 
            "吾诗未选知何故，晚近千年非宋人。"
        ], 
        "title": "题宋诗选注并赠作者钱钟书", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "十年江汉旧诗翁，体怯重阳落帽风。", 
            "人老住家如住庙，吾衰因病更因穷。", 
            "游周五岳头颅白，散尽千金咳唾红。", 
            "尔我余生须互藉，燕山楚水有邮筒。"
        ], 
        "title": "曙南咯血以诗慰之二首 其一", 
        "type": "律诗", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "事虽多病实多愁，心骨从来命不犹。", 
            "观水难同庄子乐，仰天忽作杞人忧。", 
            "山逢险绝偏孤往，年向古稀又九秋。", 
            "真是六亲无二运，终朝有物鲠吾喉。"
        ], 
        "title": "曙南咯血以诗慰之二首 其二", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "忽思揽月上青天，方少情怀已暮年。", 
            "何处有诗能有酒，此身非雾又非烟。", 
            "输君巍国徐无轨，笑我长安李谪仙。", 
            "不是英雄不儿女，一生板荡在秋千。"
        ], 
        "title": "叠韵答曙南三首 其一", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "早爱香山卖炭翁，平民思想自成风。", 
            "老来体弱兼多病，人到诗寒已久穷。", 
            "天末友朋忆曹白，文章生死痛萧红。", 
            "烟波江汉真何事，羞羡吾兄有钓筒。"
        ], 
        "title": "叠韵答曙南三首 其二", 
        "type": "律诗", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "痴呆卖尽买来愁，曾遣游踪到上犹。", 
            "几载年成全小取，何人天下果先忧。", 
            "有头戴我行千里，携手与君隔四秋。", 
            "安得清箫明月夜，乍临玉貌又珠喉。"
        ], 
        "title": "叠韵答曙南三首 其三", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "黄梅时节听啼蛙，西子湖边看钓虾。", 
            "此际班昭当勿药，老来张珙定携家。", 
            "雨余日晚诸峰黑，风动舟轻万柳斜。", 
            "恨少一天六月雪，孤山无计探梅花。"
        ], 
        "title": "友鸾赴杭省妹来函云黄梅时节", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "碌碌窝囊老溥仪，两回傀儡冒轩羲。", 
            "帝庭宣统早休矣，民国称臣胡适之。", 
            "君父文章堪大笑，五千年史隐深悲。", 
            "古来多少孤忠血，为若辈流总近痴。"
        ], 
        "title": "赠溥仪", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "人不言愁我自愁，风风雨雨又经秋。", 
            "曲歌实甫西厢记，诗颂湖南烟雨楼。", 
            "吨吨钢铁伤小取，粒粒稻禾盼丰收。", 
            "为孺子牛谁敢指，只觉今冬肿更浮。"
        ], 
        "title": "记思庚", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "几年才见两三回，欲语还停但举杯。", 
            "君果何心偷泪去，我如不死寄诗来。", 
            "一冬白雪无消息，此夜梅花谁主裁。", 
            "怕听收音机里唱，梁山伯与祝英台。"
        ], 
        "title": "赠高抗", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "八千里怅分携后，十一年惊转盼间。", 
            "已惯阳春歌白雪，偶因夏梦到青山。", 
            "天涯旧侣推君健，城旦余生感我顽。", 
            "渺渺愁予波万顷，恨无好句度边关。"
        ], 
        "title": "六二年元旦寄怀慎之香港", 
        "type": "律诗", 
        "yun": "删"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "娟娟月影照沉吟，似有惊鸿此夜临。", 
            "独卧香江几冬至，偶因幽梦一春深。", 
            "家书一纸藏姣屋，院本千张聘女金。", 
            "底事至今犹未娶，文君不遇不琴心。"
        ], 
        "title": "有调（给高旅）", 
        "type": "律诗", 
        "yun": "侵"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "著书入木每三分，论事一言解百纷。", 
            "鞋匠传奇真小说，吃星高照有深文。", 
            "死人断气谁常见，苦女得踪臣屡闻。", 
            "十七史从何处买，几回搔首向南云。"
        ], 
        "title": "有赠（高旅）", 
        "type": "律诗", 
        "yun": "文"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "高旅先生事每奇，沉疴不死体翻肥。", 
            "何来勾漏沙千粒，换此南天笔一枝。", 
            "海上潮来高枕卧，楼头月满洞箫吹。", 
            "男儿四十花初好，正是嫦娥下嫁时。"
        ], 
        "title": "慎之来信述二十年来病魔纠缠", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "故人寄我金刀错，何以报之三脚猫。", 
            "每有所求情腼腆，思君不见心郁陶。", 
            "入秋我比黄花瘦，酿雨天才五尺高。", 
            "只剩诗怀通冷暖，西山红叶海南潮。"
        ], 
        "title": "有赠高旅二首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "金闺儿女曹芹圃，水泊英雄施耐庵。", 
            "我有奇诗须汝读，天将大任与人担。", 
            "儿童涂壁书王八，车马争途骂别三。", 
            "才士从来多病渴，余生此去少婪酣。"
        ], 
        "title": "有赠高旅二首 其二", 
        "type": "律诗", 
        "yun": "覃"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "孤山容我小栖迟，未赠梅花一句诗。", 
            "耐得岁寒此天与，报将春信世人知。", 
            "吾今丧我形全槁，卿可为妻念近痴。", 
            "不管几生修到否，月昏水浅定相思。"
        ], 
        "title": "赠梅", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "六十一生有几回，自将祝酒泻深杯。", 
            "诗挣乱梦破墙出，老踢中年排闼来。", 
            "盛世头颅羞白发，天涯肝胆藐雄才。", 
            "藏书万卷无人管，输与燕儿玉镜台。"
        ], 
        "title": "六十 其一", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "缘何除夕作生日，定为迎春来世间。", 
            "渴饮中苏千里雪，饱看南北两朝山。", 
            "西风瘦马追前梦，明月梅花忆故寒。", 
            "此六十年无限事，最难诗要自家删。"
        ], 
        "title": "六十 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "阿婆三五少年时，西抹东涂酒一卮。", 
            "囊底但教锥尚在，世间谁复肚常饥。", 
            "行年六十垂垂老，所谓文章处处疵。", 
            "已省名山无我分，月光如水又吟诗。"
        ], 
        "title": "六十 其三", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "不赞一词比夏游，敬观夫子著春秋。", 
            "空中邈矣天鹅肉，镜里蔫然萝卜头。", 
            "生事逼人何咄咄，牢骚发我但偷偷。", 
            "行将六十千行晚，秃笔支离仍此楼。"
        ], 
        "title": "六十 其四", 
        "type": "律诗", 
        "yun": "尤"
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "乍长条回冻，嫩碧池塘，临水试新浴。", 
            "雨雨风风里，楼头望、平芜遥共争绿。", 
            "暝寒几度。", 
            "已早莺、流啭空谷。", 
            "东风路。", 
            "不解留春住。", 
            "但知送春速。", 
            "休忆旗亭村郭，任醉中折赠，难绾王躅。", 
            "寂寞灵和殿，丰神在、年来谁伴幽独。", 
            "絮飞不定，尽暮天、萍化绵簇。", 
            "剩投老何戡，犹记渭城歌曲。"
        ], 
        "title": "眉妩 新柳", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "连日凄风兼苦雨。", 
            "寂寞花朝，未有看花处。", 
            "漠漠水田村舍暮。", 
            "湿烟远近垂杨树。", 
            "极目天涯芳草路。", 
            "花里游骢，岁岁寻春去。", 
            "红杏江南春几许。", 
            "呢喃燕子空相语。"
        ], 
        "title": "蝶恋花 花朝", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "怅幽独。", 
            "向天涯极目。", 
            "流年住、陡地春来，日日东风换新绿。", 
            "春来便恁速。", 
            "低簇垂杨似麴。", 
            "亭皋外、芳草碧波，一抹寒烟散空曲。", 
            "罗帏梦重续。", 
            "尚宝瑟银筝，相对华烛。", 
            "新愁旧恨纷相触。", 
            "正卐字香灭，水晶帘断，迢迢锦字未忍读。", 
            "枉缄泪千束。", 
            "卜筑。", 
            "倚空谷。", 
            "几憔悴冰霜，人淡如菊。", 
            "华发难簪沐。", 
            "漫解赠钿盒，寄将搔玉。", 
            "无言心字，共社燕，但暗嘱。"
        ], 
        "title": "兰陵王 闺怨", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "乍雨乍晴还乍雨，做寒做暖频频。", 
            "鹁鸪声里柘烟新。", 
            "轻雷塘外，烟雨一犁春。", 
            "社后社前春欲半，郊原绿得均匀。", 
            "漫劳耕事问农人。", 
            "绿蓑青笠，已是四年亲。"
        ], 
        "title": "临江仙 社日", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "青袍憔悴红尘陌。", 
            "料没个、人相识。", 
            "莫遇王孙相对泣。", 
            "楚天云雨，汉庭金狄，一样悲今昔。", 
            "关河盼断行踪迹。", 
            "吹剑悬黎耿空忆。", 
            "底事迟归归亦得。", 
            "雪花寒尽，杏花红过，久久无消息。"
        ], 
        "title": "青玉案 有怀", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "睡醒依旧还思睡，终朝意消神阻。", 
            "未是怀人，非关中酒，总觉都无情绪。", 
            "韶光易暮。", 
            "祗梦里梨云，梦回蕉雨。", 
            "倦爇炉香，离骚易象厌评注。", 
            "新添鬓丝几许。", 
            "似侵寻老病，不禁时序。", 
            "煮石为粮，呼龙种草，消得英雄无数。", 
            "年年尘土。", 
            "记夜月津桥，惯听鹃语。", 
            "漫忆宣和，旧时书画谱。"
        ], 
        "title": "齐天乐 苦睡", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "冻雪惊雷，凄寒禁雨，恻恻风度裘轻。", 
            "石泉槐火，未觉是清明。", 
            "花事匆匆过去，田塍畔、流水纵横。", 
            "江村老，闭门烟霭，聊共话春耕。", 
            "行行。", 
            "犹记得，听莺一路，水驿山程。", 
            "叹生误青袍，寂寞浮名。", 
            "莫问苑边高冢，英雄尽、谁败谁成。", 
            "墦间路，年年芳草，一样碧无情。"
        ], 
        "title": "满庭芳 清明有感", 
        "type": "词", 
        "yun": "庚"
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "阶下草初薰。", 
            "好鸟时闻。", 
            "一窗春梦去无痕。", 
            "昼日渐长风渐暖，篱落閒门。", 
            "田野绿秧分。", 
            "桑暗停云。", 
            "十年重与卧江村。", 
            "夏浅胜春谁解得，儿女纷纷。"
        ], 
        "title": "浪淘沙 潜园初夏杂兴 其一", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "菘芥已成齑。", 
            "韭剪仍齐。", 
            "东篱瓜架豆棚西。", 
            "新竹寒花初种菜，各自分畦。", 
            "鸦觜试芹泥。", 
            "生事锄犁。", 
            "绿杨阴里白沙堤。", 
            "惆怅旧游浑莫忆，忆着都迷。"
        ], 
        "title": "浪淘沙 潜园初夏杂兴 其二", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "连日雨风多。", 
            "气损清和。", 
            "青钱叠叠篆苔涡。", 
            "满架残书慵不理，沈睡槐柯。", 
            "依约硕人薖。", 
            "永矢如何。", 
            "阴阴乔木远山阿。", 
            "望里寒烟千片湿，几片横拖。"
        ], 
        "title": "浪淘沙 潜园初夏杂兴 其三", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "云破晚星疏。", 
            "花暗庭除。", 
            "天垂旷野月来初。", 
            "昏黑中多交午影，四面棂虚。", 
            "寂寞子云居。", 
            "半亩刚余。", 
            "旧时作赋比相如。", 
            "深夜梦回茶灶棱，剩箸丹书。"
        ], 
        "title": "浪淘沙 潜园初夏杂兴 其四", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "桃花岭下茨溪路，白云红叶西风。", 
            "潇湘归客主人翁。", 
            "停车爱晚，重访此村中。", 
            "正是菊花新酿熟，持螯共醉篱东。", 
            "隔年有约阻惊烽。", 
            "田园无恙，岁月去匆匆。"
        ], 
        "title": "临江仙 达生六十初度 其一", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "人生不分干戈老，烟尘簇簇还生。", 
            "鬓须苍白事躬耕。", 
            "青袍坐误，莫更问浮名。", 
            "从道山中无甲子，未须历纪分明。", 
            "年年但看报西成。", 
            "茱萸高会，便与祝长庚。"
        ], 
        "title": "临江仙 达生六十初度 其二", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "觚棱旧梦司农署，二年同巷京华。", 
            "尊前休更话豪奢。", 
            "贞元朝士，飘泊各天涯。", 
            "记得送君南去日，巴陵风月犹赊。", 
            "可怜琴鹤屡移家。", 
            "不堪回首，八月洞庭槎。"
        ], 
        "title": "临江仙 达生六十初度 其三", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "沧江一卧今三载，惟闻豺虎纵横。", 
            "向平私愿赖君成。", 
            "其如彦辅，独自负冰清。", 
            "相望章流閒渡苇，惊寒雁阵声声。", 
            "宾虞空抱九疑情。", 
            "醉中屈指，多少褚渊生。"
        ], 
        "title": "临江仙 达生六十初度 其四", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "黯长空、冻云低坠，深宵寒雨无际。", 
            "四边听彻残镫悄，惟有朔吹横起。", 
            "惊嘹唳。", 
            "更塞雁声声，天半呼群至。", 
            "悲凉憔悴。", 
            "叹万里关河，衔芦辛苦，身共旅愁寄。", 
            "京华路，寂寞归来身世。", 
            "金微书问恒滞。", 
            "南楼过处声相续，祗觉咿哑厮慰。", 
            "怅生事。", 
            "竟谁信孤茕，羡杀嗈嗈意。", 
            "愁闻似醉。", 
            "应料得伤心，仙人汉苑，独自拭铅泪。"
        ], 
        "title": "摸鱼儿 闻雁", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "过去江山，踪迹旧无心，更理帆楫。", 
            "卧稳茅庐，起登关堞，鬓丝半憎成雪。", 
            "世真似隔。", 
            "风光到眼都非昔。", 
            "举目极。", 
            "惟觉乱波，寒共夜嘲咽。", 
            "今古竖子，每自乘时，建康城边，休问沈戟。", 
            "忆当年、流莺细说。", 
            "春池绉水断肠碧。", 
            "神器本来谁氏物。", 
            "祗梦回后，留得夕照仓皇，弄琶商女，倒驴孤客。"
        ], 
        "title": "秋霁 乙卯复出长江，感赋", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "暗尘遮断瑶池路，飞琼閒与游戏。", 
            "玉笙幽咽参差韵，禁见落花飘坠。", 
            "亭皋地。", 
            "怅无限婵娟，各样含颦思。", 
            "浮沈雁字。", 
            "更冷露城砧，明河楼角，零乱几珠翠。", 
            "青裙约，已了还香山愿。", 
            "灵峰偏自留滞。", 
            "隔邻幸住当年伴，耐可枉谈心事。", 
            "怎奈是。", 
            "唾绣鸳鸯，妨却深深刺。", 
            "秋风铅泪。", 
            "叹扇里骖鸾，林间弹雀，谁解弄波意。"
        ], 
        "title": "摸鱼子 旅杭柬伯琴", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "小文星降仍追去，苍苍谁解斯意。", 
            "蕉盦归日谁曾料，变作断肠之地。", 
            "无端起。", 
            "恨催命鱼缄，叠叠邮程寄。", 
            "形模空记。", 
            "祗一月游踪，伤心歧路，生擘掌珠碎。", 
            "残年在，已是了无生趣。", 
            "西风枯尽寒泪。", 
            "开颜喜汝多聪慧，亦犯鬼神之忌。", 
            "更谁似。", 
            "老病穷哀，忧愤交并至。", 
            "畴能堪此。", 
            "痛少小精魂，月明露白，不共冷萤坠。"
        ], 
        "title": "摸鱼子·哀思", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "寂寞东皋业。", 
            "又花发山城，春寒水国。", 
            "冒雨冲烟出。", 
            "看望里青芜，剪齐一律。", 
            "窗南砚北。", 
            "尽佳句、归来新得。", 
            "祗愁闻暗树，深篁蜀鸟，声声啼血。", 
            "鬓色。", 
            "丝丝催换，老我何辞，碎尘踪迹。", 
            "故园灯火，惆怅昔年今夕。", 
            "甚长安旧梦，鬼神莫问，宣室几曾前席。", 
            "且栖迟衡宇，料量烧田时节。"
        ], 
        "title": "瑞鹤仙 次韵答弟寿六十 其一", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "未遂匡时业。", 
            "记驿路兵戈，同时去国。", 
            "扣柴扉不出。", 
            "倏乱后光阴，五更新律。", 
            "清尊迤北。", 
            "祗上座、白头赢得。", 
            "漫频劳祝噎，年年海宇，方新战血。", 
            "树色。", 
            "梵王宫殿，揽揆筵开，侵寻往迹。", 
            "如来献寿，争羡花开前夕。", 
            "便十年一瞬，风流消歇。", 
            "无复簪裾照席。", 
            "恨英雄易老，几人终秉旄节。"
        ], 
        "title": "瑞鹤仙 次韵答弟寿六十 其二", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "书窗朝旭上，桐叶晓，露华晞。", 
            "隔玻璃掩映，柔条几尺，粲粲红蕤。", 
            "检校春英秋蕊，觉一般、秾艳比来稀。", 
            "雅称丝纶阁下，黄昏坐对朝衣。", 
            "叹重重、雾敛烟霏，天上紫宸非。", 
            "更杏倚云深，桂流香馥，忆着都迷。", 
            "惆怅凤皇池好，溯明光、视草竟无时。", 
            "萤火飞腾禁苑，乱鸦栖满宫闱。"
        ], 
        "title": "木兰花慢 退庐院中紫薇花放，有感", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "四边镫火上，光万点，斗星辉。", 
            "正荷叶田田，露香无际，凉浸烟霏。", 
            "几处楼台倒影，尽笙歌、茗饮簇游嬉。", 
            "短棹梭回曲渚，生衣蚁织长堤。", 
            "早银蟾、一片如圭，印彻碧波微。", 
            "喜飒飒金风，新秋天气，玉漏迟催。", 
            "最好桥西岸北，有鱼罾、三两暗相依。", 
            "一舸载将妇子，等閒休说鸱夷。"
        ], 
        "title": "木兰花慢·月夜泛湖", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "一回梦境惺忪，几多身后身前事。", 
            "此庐终退，天末怀人，中心如醉。", 
            "高树争巢，去年水鸟，不闻宵际。", 
            "怪春秋犹是，院中花树，也一一，伤憔悴。", 
            "漫倚楼头哨遍，望长安、旧欢都坠。", 
            "穷边车骑，长江潮汐，新亭涕泪。", 
            "牛斗横空，更无余子，同看剑气。", 
            "莫伤悲、容易西风，且领略，新秋味。"
        ], 
        "title": "水龙吟 丁巳秋月居退庐作", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "行作稽山土。", 
            "甚遗踪、久成断梦，惘然重睹。", 
            "高树清阴茅舍合，轧轧机声出户。", 
            "更呼鸭、喌鸡洄溯。", 
            "生长农家原自乐，定金龟、卜婿谁知误。", 
            "换不去，荆和布。", 
            "世途阅尽方成悟。", 
            "忆当时、鸣机午夜，折蔬新圃。", 
            "一卷深闺相伴对，拥髻更番缝补。", 
            "今须信、荼甘荠苦。", 
            "过去繁华如嚼蜡，祗白头、赢得哀江浒。", 
            "都不及，晓窗语。"
        ], 
        "title": "贺新郎 补撰前内子传有感", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "五载天涯。", 
            "尽囊中有药，岛上无家。", 
            "归心迟断缆，扑面簇惊沙。", 
            "重握手，屡长嗟。", 
            "恨大好年华。", 
            "竟等閒、儿童拍手，风里杨花。", 
            "万千心事空赊。", 
            "祗丹青留得，面目无差。", 
            "涛声来左右，霜艳共幽遐。", 
            "三径石，一壶茶。", 
            "对风日清佳。", 
            "再莫言、商山买宅，渤海浮槎。"
        ], 
        "title": "意难忘 题宁愚画照", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "十分圆满秋光，祗明宵便须亏缺。", 
            "生平何限，事都如此，几番凄绝。", 
            "投老于今，谁知更甚，任怀空阔。", 
            "向澄澄天宇，金飙玉露，终不免，魂飞越。", 
            "寂寞閒阶支立。", 
            "尽寒增、鬓间霜雪。", 
            "迢迢雁影，悠悠桂馥，彩云明灭。", 
            "不堪凝望，那堪追忆，更堪衰歇。", 
            "且委心、大道盈虚，着不了，风轮热。"
        ], 
        "title": "水龙吟 己未中秋对月", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "老树出兰若，荒唐开辟馀。", 
            "昔年高咏处，花气冷侵裾。", 
            "故道云前失，名山海内虚。", 
            "腾身依紫阙，接袖是青徐。"
        ], 
        "title": "登西山潭柘寺", 
        "type": "律诗", 
        "yun": "鱼"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "劫外鲸鼍暮，天开龙象颜。", 
            "潮平云作岸，人立铁围山。", 
            "法雨无行止，风波任往还。", 
            "登临成负手，清梦正閒閒。"
        ], 
        "title": "登补陁山", 
        "type": "律诗", 
        "yun": "删"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "去也无他故，时哉不汝逢。", 
            "固知真国士，有以困华容。", 
            "生计家山逼，客舟风雨重。", 
            "苍茫临巨浸，独听暮天钟。"
        ], 
        "title": "简碰壁斋", 
        "type": "律诗", 
        "yun": "冬"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "驰景追何及，飞楼势翼然。", 
            "言深涉非想，道远任孤骞。", 
            "云鸟茫茫去，江梅故故妍。", 
            "斯文如可作，欲拍古人肩。"
        ], 
        "title": "与留社诸友饮于孤山四照阁", 
        "type": "律诗", 
        "yun": "先"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "文章感麟凤，礼乐重篪埙。", 
            "徵变天机动，春寒云物昏。", 
            "西吴留胜迹，北梦欲无痕。", 
            "鼓棹具区去，坐看沧海暾。"
        ], 
        "title": "次韵具沤生见寄", 
        "type": "律诗", 
        "yun": "元"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "危亭延物览，孤鸟与人齐。", 
            "路转吴天尽，江随越峤迷。", 
            "伏潭动幽怪，行雨出招提。", 
            "袖得莽苍去，送君过虎溪。"
        ], 
        "title": "陪天吴兄登吴山江湖汇观亭", 
        "type": "律诗", 
        "yun": "齐"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "已作浮萍计，又随归雁征。", 
            "游观足怀抱，肝胆见平生。", 
            "背郭灯火远，送人朝气清。", 
            "箧中无长物，挟雨出春明。"
        ], 
        "title": "留别京中诸友", 
        "type": "律诗", 
        "yun": "庚"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "鹤去亭空在，道存山未孤。", 
            "拂风髡柳尽，招隐故鸥俱。", 
            "椽笔驱真宰，诗文探奥区。", 
            "跃渊当有意，持此质潜夫。"
        ], 
        "title": "孤山放鹤亭会饮分韵得孤字并赠未与会诸兄", 
        "type": "律诗", 
        "yun": "虞"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "雨蚀山骨出，目穷江影微。", 
            "闲筇随意至，孤鸟迹人归。", 
            "祀野神无贶，题残烛已希。", 
            "荒唐胜朝树，独与世情违。"
        ], 
        "title": "吴山访古", 
        "type": "律诗", 
        "yun": "微"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "青接云涯表，泉回太古音。", 
            "丹崖开嵂崒，秋气此消沈。", 
            "独钓沧波客，空怀老隺心。", 
            "玄晖斯往矣，谁与共登临。"
        ], 
        "title": "题明庐师秋江钓艇图", 
        "type": "律诗", 
        "yun": "侵"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "绛帐真无分，温言或见推。", 
            "时平业儒贱，官冷固穷宜。", 
            "天意遂如此，吾侪宁可为。", 
            "白门春正好，更寄咏怀诗。"
        ], 
        "title": "答钟振振先生见寄", 
        "type": "律诗", 
        "yun": "支"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "酹君千劫后，端午以为期。", 
            "林樾存清淑，弦歌见憖遗。", 
            "道穷身与殉，陵替我何之。", 
            "勉矣公其飨，来艰将问谁？"
        ], 
        "title": "端午陶然亭雅集，时将去京", 
        "type": "律诗", 
        "yun": "支"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "金声出林屋，寒气透帘帷。", 
            "响遏流云外，忧深锻铁时。", 
            "广陵残月冷，沧海嗣音遗。", 
            "千载斯人在，英仪傥可追。"
        ], 
        "title": "听远师弹广陵散", 
        "type": "律诗", 
        "yun": "支"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "金气专长夜，松风欲薄帷。", 
            "涛生挥手处，客去舣舟时。", 
            "吾道天犹靳，斯人世所遗。", 
            "仪刑其未远，黾勉事攀追。"
        ], 
        "title": "赠行人兄用石屋琴均韵", 
        "type": "律诗", 
        "yun": "支"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "环佩临江渚，烟波看未真。", 
            "终朝搴杜若，寄意在灵均。", 
            "三献亦云至，孤衷难重陈。", 
            "长归阴岫去，日色閟寒筠。"
        ], 
        "title": "己丑端阳西湖诗社茅家步雅集分均得真字", 
        "type": "律诗", 
        "yun": "真"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "句芒肇其政，焰火为驱除。", 
            "所向层冰泮，终还明月居。", 
            "两间存易简，只手辟籧篨。", 
            "吾道有如此，山川其舍诸。"
        ], 
        "title": "上元感事", 
        "type": "律诗", 
        "yun": "鱼"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "熙朝重儒术，经筵俎豆陈。", 
            "清流成党锢，赤子变黄巾。", 
            "祸本墙中起，言因圣远湮。", 
            "翻思夫子在，应许仲由仁。"
        ], 
        "title": "东汉永兴元年砖砚", 
        "type": "律诗", 
        "yun": "真"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "乘龙安敢望。", 
            "嗟我本何有。", 
            "苍山容偃蹇。", 
            "已负花前约。"
        ], 
        "title": "人日赠内集句", 
        "type": "律诗", 
        "yun": "尤"
    }, 
    {
        "author": "钱之江", 
        "era": "当代", 
        "subtype": "五言律诗", 
        "text": [
            "久住炎凉剧，先生杖屦闲。", 
            "阴崖炊古雪，积翠拥玄关。", 
            "短褐采薇去，长歌荷蓧还。", 
            "役形随帝力，嗟尔作殷顽。"
        ], 
        "title": "题杨近白兄松林高士图", 
        "type": "律诗", 
        "yun": "删"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "四海春风异昔时，青丝白马不胜悲。", 
            "满园桃李芳菲在，动地兵尘恣意吹。", 
            "内禅元知尧舜事，求仁奚问蹠丘为。", 
            "极西终古干戈地，又看诛求到石脂。"
        ], 
        "title": "感春 其一", 
        "type": "律诗", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "十年县圃阵云横，阃外渊鱼半死生。", 
            "照眼花光腥战气，逼人春意欲摧城。", 
            "怜渠再作龙蛇竞，于我真看鹬蚌争。", 
            "何事干戈扰攘际，书生谈笑坐论兵。"
        ], 
        "title": "感春 其二", 
        "type": "律诗", 
        "yun": "庚"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "隔海徒闻战地钟，蜂媒蝶使浪相从。", 
            "道行岂意逢阳虎，泉冷何堪问病龙。", 
            "复礼其为新莽祸，销兵或取暴秦容。", 
            "春风边草年年绿，不为烝黎暂息烽。"
        ], 
        "title": "感春 其三", 
        "type": "律诗", 
        "yun": "冬"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "蟹篆旁行绝妙辞，意含言外耐寻思。", 
            "彦和隐秀谁能解，仿佛灯前一遇之。"
        ], 
        "title": "夜读蓝穆伊黎亚集二首（先生去世后，笔者应河北教育出版社之约，将这三卷《诗词稿》整理付印，于1997年出版了繁体直排的单行本。但因出版社编辑校对不精，单行本排印出现了许多错误）LAMB’S ESSAYS OF ELIA1935 其一", 
        "type": "绝句", 
        "yun": "支"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "幽默为文世所珍，几看风趣出清新。", 
            "居然绰约如姑射，始信西方有美人。"
        ], 
        "title": "夜读蓝穆伊黎亚集二首（先生去世后，笔者应河北教育出版社之约，将这三卷《诗词稿》整理付印，于1997年出版了繁体直排的单行本。但因出版社编辑校对不精，单行本排印出现了许多错误）LAMB’S ESSAYS OF ELIA1935 其二", 
        "type": "绝句", 
        "yun": "真"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "客舍残英亦可怜，淩寒憔悴不成妍。", 
            "故园佳色今何似，流转遐荒又一年。"
        ], 
        "title": "都匀客舍见盆兰作1939.12", 
        "type": "绝句", 
        "yun": "先"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "隔院依稀听玉笙，银缸遮雾梦难成。", 
            "西园碧树禁风雨，多少羁禽此夜惊。"
        ], 
        "title": "偶成1940 其一", 
        "type": "绝句", 
        "yun": "庚"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "南来不见柳吹绵，曾记清波照影妍。", 
            "梁燕未知人意嫩，殷勤犹为说春前。"
        ], 
        "title": "偶成1940 其二", 
        "type": "绝句", 
        "yun": "先"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "偶闻剥啄叩门深，延客中堂话素心。", 
            "隐几醉醒原异趣，晚风吹雨过桐阴。"
        ], 
        "title": "偶成1940 其三", 
        "type": "绝句", 
        "yun": "侵"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "野鸟飞飞去复回，荆花一树映窗开。", 
            "奇怀经乱归平淡，犹喜西山爽气来。"
        ], 
        "title": "偶成1940 其四", 
        "type": "绝句", 
        "yun": "灰"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "铅椠勤劬枉废材，流光一逝不重回。", 
            "东风吹绿新园地，愿种繁花处处开。"
        ], 
        "title": "院系调整，余专任四川大学教职，为赋一绝1952", 
        "type": "绝句", 
        "yun": "灰"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "荒肆搜寻砚一方，昂头俊眼凤如翔。", 
            "人间绝艺今零落，谁识前朝顾二娘。"
        ], 
        "title": "题周汝昌先生所藏顾二娘制翔凤砚1956", 
        "type": "绝句", 
        "yun": "阳"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "礼经曾寄大同思，原始初民仿佛之。", 
            "社会千年论发展，应从今日说明时。"
        ], 
        "title": "述志1956", 
        "type": "绝句", 
        "yun": "支"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "能从旧体发新思，此是人间绝妙辞。", 
            "格调不论南北宋，芙蓉出水即清姿。"
        ], 
        "title": "题茅于美《海贝词》1977.8 其一", 
        "type": "绝句", 
        "yun": "支"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "卅年磨炼见真淳，写出神州面貌新。", 
            "漱玉才情犹局限，积薪何必逊前人。"
        ], 
        "title": "题茅于美《海贝词》1977.8 其二", 
        "type": "绝句", 
        "yun": "真"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "十载沧桑一梦中，梦回征雁尚惊弓。", 
            "喜逢盛会开言路，天半朝霞照眼红。"
        ], 
        "title": "赴京出席民盟第四届代表大会，口占一绝1979.10", 
        "type": "绝句", 
        "yun": "东"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "争言寄托费疑猜，词论常州别派开。", 
            "欲识茗柯幽约意，疏帘春晓蝶飞来。"
        ], 
        "title": "论词绝句  论张惠言及常州词派1982.6", 
        "type": "绝句", 
        "yun": "灰"
    }, 
    {
        "author": "缪钺", 
        "era": "当代", 
        "subtype": "七言绝句", 
        "text": [
            "中华典籍数千年，考献徵文赖此端。", 
            "学术商量通世界，鸿篇岂止万人传。"
        ], 
        "title": "《文献》杂志创刊十周年，爰赋小诗，以志祝贺1989.3", 
        "type": "绝句", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "欲旦延阴，先暝未昏，残日高楼倦倚。", 
            "怕成朔凄风，气清如此。", 
            "已过伤秋冷落，眷远路、沧波弥云水。", 
            "早残蕙草，瘗花缀玉，如绵初坠。", 
            "荒致。", 
            "更谁似。", 
            "看倒影椒涂，顿生春意。", 
            "怅水阔山孤，漫劳遐睇。", 
            "拟把琼枝画好，暂换取、芳菲生尘世。", 
            "只剩得、无限痴寒，化作梨花铺地。"
        ], 
        "title": "无闷    和中仙雪意", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "凄阴促影，寒意停芬，溯游访戴休疑。", 
            "袖里朔风，携来正好催诗。", 
            "红炉又添绿蚁，写疏林、犹抹胭脂。", 
            "问斗室、有秋声如许，此夕何时。", 
            "窗外梅寻乡思，眷叩弦逸曲，泪结冰枝。", 
            "迟萼东风，新词待谱奴儿。", 
            "剪灯夜阑花碎，拂鲛绡、梦冷谁知。", 
            "最可念、深雪前村，绝似剡溪。"
        ], 
        "title": "声声慢   冒雪至充和家中作画，和中仙催雪均，并邀同作。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "流梦应教山海接。", 
            "撇却诗书，归路云千叠。", 
            "吟遍声声难妥帖。", 
            "柘丝弹出庄生蝶。", 
            "感月吟风思去楫。", 
            "湖水青青，又见飘芦叶。", 
            "久悔终年抛语业，思量总负羊裙褶。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "算归来者。", 
            "绮梦无人惹。", 
            "白眼朱弦权结社，何必似雍门也。", 
            "著书密密行行，三馀自馈贫粮。", 
            "咳唾频抛可惜，新来视且茫茫。"
        ], 
        "title": "清平乐", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "只办几竿，何碍岁时餐肉。", 
            "政不须、曳萝牵木。", 
            "篱风犯竹、宵雨泻竹。", 
            "拍花腔、响鸣瑽玉。", 
            "下弦月起，半壁疏窗成幅。", 
            "伴清居、片岑补屋。", 
            "新篁笋束。", 
            "旧槐蚁伏。", 
            "问浮屠、肯来三宿。"
        ], 
        "title": "风中柳  所居旁有竹三四竿，高出檐际，摇曳春风中，戏和竹垞。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "攒天远树，黏地残英，是酿阴情绪。", 
            "连娟缺月时伴我、寂寞晨昏庭户。", 
            "藤床小阁，漫报道、先生呓语。", 
            "倩轻风、稍逗微凉，素闷偏劳丝雨。", 
            "联绵海上诸峰，几泛宅浮家，酒醒何处。", 
            "华胥梦美，可尝是、坡老前身同住。", 
            "蔷薇花下，但听得、啼莺唤苦。", 
            "又萋萋、芳草迷人，楼上望春归去。"
        ], 
        "title": "瑶花慢  镇日昏昏思睡，偶披静志居词，和其午梦一阕。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "当年巡海舟师，威棱直拟秦皇帝。", 
            "旌旗所至，邻邦臣服，乘风良易。", 
            "八表涵春，七洲戴日，全无冬季。", 
            "使艨艟针路，都纲尚在，谁敢有、窥墙意。", 
            "自断长城万里。", 
            "任西来、寇氛横地。", 
            "衣冠旧典，祠堂乔木，神鸦流水。", 
            "襟带江山，海权永失，关门难闭。", 
            "算鞭长、只付沙鸥出没，向惊涛里。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "危栏百转、对苍崖万丈，风满罗袖。", 
            "试抚当年盘古顶，真见烛龙嘘阜。", 
            "薄海沧桑，漫山烟雨，折戟沉沙久。", 
            "岩浆喷处巨灵时作狮吼。", 
            "只见古木萧条，断杈横地，遮遏行人走。", 
            "苍狗寒云多幻化，长共夕阳厮守。", 
            "野雾苍茫，阵鸦乱舞，衣薄还须酒。", 
            "世间犹热，火云烧出高岫。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "尘沙浩劫，矗五千窣堵，隙驹如溜。", 
            "秋草尝寻人去后，犹似火云烧候。", 
            "百殿都芜，万林斫尽，濯濯牛山柳。", 
            "瓣香一炷，黄衣膜拜今又。", 
            "谁向残甃摩挲，气吞牛斗，石上空夸口。", 
            "落日荒荒分旷野，忽下东南离兽。", 
            "飘荡浮生，何如水草，语痛津旁堠。", 
            "涅槃信否，白云还逐苍狗。"
        ], 
        "title": "百字令  读缅甸蒲甘（Pagan）（Pagan）图志，顿忆曩日游Mingalazedi塔，婆娑其下，次竹垞居庸关韵。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "沟水不成湾。", 
            "壁上兵还。", 
            "野藤拖影压栏干。", 
            "鸟自惊心花自笑，久偃旗竿。", 
            "侵夕暮云寒。", 
            "苔蚀荒坛。", 
            "风砂坐起到更阑。", 
            "大树飘零诸象散，泪洒空山。"
        ], 
        "title": "卖花声", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "裁剪春纤，汜人应记，芳根移植，旧菭尝绿湘江岸。", 
            "遣珰泛瑟，凌波微步，国香播恨。", 
            "铅华浓染。", 
            "谁解通辞，婵娟何许，日暮中流半。", 
            "剩孤枝、纫兰佩、自托蘅汀蕙畹。", 
            "零乱。", 
            "雪深江悄、冰铺波谲，夷则歌残，玉笛人非，无穷幽惋。", 
            "冷艳端仗王孙匀布，水墨生绡如见。", 
            "且约骚人，岁寒相守，触目风埃满。", 
            "算历换、几沧桑，黦了尘笺难浣。"
        ], 
        "title": "笛家", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "梅子酸时甘愈觉。", 
            "变尽晴阴，池隙花光弱。", 
            "柳眼向人青似昨。", 
            "休将律细劳僧缚。", 
            "泉路诗心应有托，漠漠长川，雾比黄衫薄。", 
            "烂了中央兼四角。", 
            "山河貌若棋谁著。"
        ], 
        "title": "鹊踏枝  题酌霞遗作", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "箭力犹堪陟上层。", 
            "虚堂一雨得秋清。", 
            "天边千溆绵绵白，槛外群峰历历青。", 
            "蝼蚁饱，草虫鸣。", 
            "山居画里且逃名。", 
            "西风嫁晚开何益，冷蕊殷勤为茸楹。"
        ], 
        "title": "鹧鸪天  和忼烈", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "尽道相违梦苦频。", 
            "天回地动正逢辰。", 
            "夕阳流水漫沾巾。", 
            "可有残红犹在臂，休教乱绿更迷津。", 
            "南来谁讯武陵人。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "妆点浮生春似旧。", 
            "绕屋棕榈，替了先生柳。", 
            "未觉沉腰随月瘦。", 
            "茶烟活水凉风透。", 
            "一覕古今何所就。", 
            "汗漫云山，归计啼鹃妒。", 
            "日月代明天末又。", 
            "他乡把盏鸡鸣后。"
        ], 
        "title": "鹊踏枝  和天中", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "造物何心计精粗。", 
            "莛楹施厉总殊途。", 
            "愁边真个成归计，夜半谁教负以趋。", 
            "觑水镜，笑头颅。", 
            "牛山有泪岂非愚。", 
            "重阳觅约登高近，野韭寒菘迓客无。"
        ], 
        "title": "鹧鸪天  九日和忼烈", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "嫩箨高篁新间旧。", 
            "遮莫数竿，胜抵千株柳。", 
            "画笔秋来添古瘦。", 
            "疏窗影坠寒光透。", 
            "作计天涯轻去就。", 
            "凉月光风，那管婵娟妒。", 
            "屋角鸣鸠呼雨又。", 
            "萧萧况是黄昏后。"
        ], 
        "title": "鹊踏枝  屋外修竹数竿，五年来已高出云表，迎风披拂，诚不可一日无此君，因赋是解，次旧字韵。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "梦绕洛桑路。", 
            "算山阴、同来访戴，湖边奇遇。", 
            "一望桑田三千顷，全仗西风管顾。", 
            "只有我、将驰还住。", 
            "薄切风乾羊肠美，更传来、万里惊人句。", 
            "心欲往、托飞絮。", 
            "华原画笔人争慕。", 
            "感精潢、水木清华，共怀心素。", 
            "杨柳新声堪娱老，微惜归期稍遽。", 
            "看吐纳、岚光如故。", 
            "且挟闲云凌峰顶，望烟波、遥指长安树。", 
            "芳草碧，接天去。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "沙嘴江心月色殊。", 
            "宵来雨脚却模糊。", 
            "谁邀倩影入吾庐。", 
            "列宿争光纷赴海，群山负梦悄笼湖。", 
            "重林漠漠晚愁予。"
        ], 
        "title": "浣溪沙  中秋前一夕雨后侯月", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "雁怪书多翻是累。", 
            "长空不肯排人字。", 
            "却羡渡江凭一苇。", 
            "风浪里。", 
            "乡心不与斜阳系。", 
            "咫尺关山非万里。", 
            "秋风助我成归计。", 
            "谙尽咸酸诗外味。", 
            "宵不寐。", 
            "烛花何必虚垂泪。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "国运悲花落，横流嗟水深。", 
            "危舟期共济，世网莫同沈。", 
            "洛下治安策，隆中梁甫吟。", 
            "高踪怀二子，勖尔百年心。"
        ], 
        "title": "送培德中学第二班诸生卒业1929 其一", 
        "type": "律诗", 
        "yun": "侵"
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "贞节思元亮，清狂叹牧之。", 
            "千秋空自许，四载愧人师。", 
            "论学忆寒夜，含情伤路歧。", 
            "勉持敦厚教，长与古人期。"
        ], 
        "title": "送培德中学第二班诸生卒业1929 其二", 
        "type": "律诗", 
        "yun": "支"
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "岁晚黔山道，栖遑岂定居。", 
            "侵霜思白雁，如燬惜赪鱼。", 
            "国望中兴日，人怀未乱初。", 
            "明夷如可卜，敢负箧中书。"
        ], 
        "title": "贵阳旅舍遣闷1940.1", 
        "type": "律诗", 
        "yun": "鱼"
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "自愧巴人曲，何来琬琰章。", 
            "国风哀窈窕，楚赋假兰芳。", 
            "揽茝荷衣洁，扬灵极浦长。", 
            "玉炉香未灭，灰印已回肠。"
        ], 
        "title": "槃庵寄题拙作，赋此奉酬1941.3", 
        "type": "律诗", 
        "yun": "阳"
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "移植经时节，相期愿不违。", 
            "受风偏特立，滋露渐能肥。", 
            "永日徘徊久，雕栏护惜微。", 
            "轻尘纵无害，莫令近芳菲。"
        ], 
        "title": "移花1941", 
        "type": "律诗", 
        "yun": "微"
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "黔徼难逢月，今宵喜照临。", 
            "山城哀画角，圣地洁尘心。", 
            "龙战终无已，蟾辉恐又阴。", 
            "福音拯世意，相与一沈吟。"
        ], 
        "title": "夏历八月十四日，遵义教堂赏月，呈杰人司铎1941", 
        "type": "律诗", 
        "yun": "侵"
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "蜡炬几惊灰，登临怯废台。", 
            "冬寒兰自活，天重雾难开。", 
            "宁必花前见，真如梦里来。", 
            "亦知齐得丧，触物又生哀。"
        ], 
        "title": "奉酬槃庵兄原韵，兼呈贞一先生1941.12", 
        "type": "律诗", 
        "yun": "灰"
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "七日湄潭去，归来翠满襟。", 
            "一江清绕郭，千翼晚投林。", 
            "已慎麻阳路，宁劳却曲吟。", 
            "且将幽隽意，收拾入灵心。"
        ], 
        "title": "客有游湄潭归者，赋赠1943", 
        "type": "律诗", 
        "yun": "侵"
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "绝代论词境，谁如晏小山。", 
            "不容世轩轾，自与古跻攀。", 
            "托意芳馨里，观生卓荦间。", 
            "秋窗一商榷，仿佛彩云还。"
        ], 
        "title": "与稚荃论小山词1947", 
        "type": "律诗", 
        "yun": "删"
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "火箭乘风去，长空任漫游。", 
            "嫦娥迎远客，樽酒话清秋。", 
            "已悔偷灵药，争禁碧海愁。", 
            "人间方大庆，同驾返神州。"
        ], 
        "title": "苏联火箭到达月球，喜赋二首 1959.6 其一", 
        "type": "律诗", 
        "yun": "尤"
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "织女居何处，传闻银汉旁。", 
            "愿来学机杼，非仅乞瑶浆。", 
            "云洗罗衣薄，风生翠带长。", 
            "支机石畔坐，仔细说耕桑。"
        ], 
        "title": "苏联火箭到达月球，喜赋二首 1959.6 其二", 
        "type": "律诗", 
        "yun": "阳"
    }, 
    {
        "author": "缪钺", 
        "era": "当代", 
        "subtype": "五言律诗", 
        "text": [
            "玉垒峰峦峻，岷江日夜流。", 
            "榜人齐放筏，天地正清秋。", 
            "击楫心常壮，回滩力自遒。", 
            "但凭弘毅志，新建古神州。"
        ], 
        "title": "仲华兄出示《放筏图》，嘱为题句，并云此图乃昔年与赵望云先生同游灌县，赵写以见贻者。灌县为余旧游之地，江边放筏，亦曾目击，今睹此图，宛如旧识。爰题五律一首，即乞仲华兄两正1961.10", 
        "type": "律诗", 
        "yun": "尤"
    }, 
    {
        "author": "缪钺", 
        "era": "当代", 
        "subtype": "七言律诗", 
        "text": [
            "独从乱世惜真才，迸泪诗章郁百哀。", 
            "老子犹龙脱生死，高丘无女叹蒿莱。", 
            "青萍宁掩丰城气，赤县谁能厄运回。", 
            "举世争伤书种绝，岂徒朋旧泣岑苔。"
        ], 
        "title": "籍亮侪先生忠寅寄示任公挽诗，感赋1929", 
        "type": "律诗", 
        "yun": "灰"
    }, 
    {
        "author": "缪钺", 
        "era": "当代", 
        "subtype": "七言律诗", 
        "text": [
            "山城三月道相亲，岁晚临歧意未伸。", 
            "亡礼久嗟车弃辅，惊心真见海扬尘。", 
            "寒凝粤徼荒途远，气转巴山万卉春。", 
            "绝学兴衰一身系，他年鹿洞即峨岷。"
        ], 
        "title": "奉送马一浮先生入蜀讲学1939.2", 
        "type": "律诗", 
        "yun": "真"
    }, 
    {
        "author": "缪钺", 
        "era": "当代", 
        "subtype": "七言律诗", 
        "text": [
            "出门便有临歧意，观物常存独往情。", 
            "忧与生来宁自遣，境虽初接似曾更。", 
            "回潮涤浊怀新世，高鸟鸣秋喜远声。", 
            "能化天星照灵躅，不辞永夜向君明。"
        ], 
        "title": "出门1939", 
        "type": "律诗", 
        "yun": "庚"
    }, 
    {
        "author": "缪钺", 
        "era": "当代", 
        "subtype": "七言律诗", 
        "text": [
            "湖外云山旧结邻，飞来鱼鸟亦能亲。", 
            "高丘反顾哀无女，空谷相闻傥有人。", 
            "盈袖馨华遗远者，当门五柳似嘉宾。", 
            "匆匆又过清明节，听雨听风未是春。"
        ], 
        "title": "奉和马湛翁先生上巳寄诗原韵1940", 
        "type": "律诗", 
        "yun": "真"
    }, 
    {
        "author": "缪钺", 
        "era": "当代", 
        "subtype": "七言律诗", 
        "text": [
            "百念沈绵积未宣，无端风雨发烦冤。", 
            "已甘草弱难言命，为底楼高易断魂。", 
            "沙上枯鱼犹呴沫，梦中残黛愧温存。", 
            "劳生多难宁如此，拟唤巫阳与细论。"
        ], 
        "title": "百念1941", 
        "type": "律诗", 
        "yun": "元"
    }, 
    {
        "author": "缪钺", 
        "era": "当代", 
        "subtype": "七言律诗", 
        "text": [
            "年来忧患意千端，超物观生境自难。", 
            "袖手倚阑人尽小，携筐采药路常寒。", 
            "读书每似临崖返，徙宅惟求容膝安。", 
            "已解据梧非道要，故凭诗句遣悲欢。"
        ], 
        "title": "书怀1942", 
        "type": "律诗", 
        "yun": "寒"
    }, 
    {
        "author": "缪钺", 
        "era": "当代", 
        "subtype": "七言律诗", 
        "text": [
            "为避街尘日夕喧，名园茗憩傍风轩。", 
            "已劳五载沧桑别，喜共今朝斐亹全。", 
            "治学渐探空曲际，经冬未及雪霜繁。", 
            "灵山早定明年约，欹石听泉待细论。"
        ], 
        "title": "偕李源澄少城公园绿荫阁茗话1946", 
        "type": "律诗", 
        "yun": null
    }, 
    {
        "author": "缪钺", 
        "era": "当代", 
        "subtype": "七言律诗", 
        "text": [
            "十年涉世惜知难，一札沈吟慨万端。", 
            "敢说滋兰花易发，勿忘采药路常寒。", 
            "风前拾蕊春犹昨，梦起推枰局已残。", 
            "他日相逢蓬岛路，沧波回首尽漫漫。"
        ], 
        "title": "十年1947", 
        "type": "律诗", 
        "yun": "寒"
    }, 
    {
        "author": "缪钺", 
        "era": "当代", 
        "subtype": "七言律诗", 
        "text": [
            "劳生蓬累知何巳，一病能消十日闲。", 
            "梦听鸟声疑奏曲，卧观云影当游山。", 
            "人间醒醉都无与，世事成亏各好还。", 
            "流幻百年多变劫，愿持一静息千艰。"
        ], 
        "title": "病中作1947", 
        "type": "律诗", 
        "yun": "删"
    }, 
    {
        "author": "缪钺", 
        "era": "当代", 
        "subtype": "七言律诗", 
        "text": [
            "居然千里御风行，小聚京华日照明。", 
            "伏胜解经惟口说，桓谭新论见高情。", 
            "十年桑海惊多变，七字诗篇更老成。", 
            "锦水松江万里隔，同看朗月海东生。"
        ], 
        "title": "一九七九年十月，余以事至京，志岳兄南游沪杭，将返哈尔滨，道出京华，相逢话故，并出新诗见示，归后赋此奉寄，即乞郢正1979.10", 
        "type": "律诗", 
        "yun": "庚"
    }, 
    {
        "author": "谢稚柳", 
        "era": "当代", 
        "subtype": "五言律诗", 
        "text": [
            "冬暖花深地，重逢喜展眉。", 
            "回怜纸蕉叶，长笑袜鹅溪。", 
            "笔墨成孤往，路途任两歧。", 
            "逝将头共白，此道素相期。"
        ], 
        "title": "戊午十二月避寒广州与子玉弟不相见且十六年矣书赠此", 
        "type": "律诗", 
        "yun": null
    }, 
    {
        "author": "钟敬文", 
        "era": "当代", 
        "subtype": null, 
        "text": [
            "日落西山是夜昏。", 
            "日来想兄𣍐得暗。"
        ], 
        "title": "汕尾渔歌·日落西山是夜昏", 
        "type": "古风", 
        "yun": "阳"
    }, 
    {
        "author": "钟敬文", 
        "era": "当代", 
        "subtype": "七言绝句", 
        "text": [
            "良辰美景奈何天，微雨霏霏锁翠烟。", 
            "拟向通灵陈一疏，借来红日庆新年。"
        ], 
        "title": "元日联诗", 
        "type": "绝句", 
        "yun": "先"
    }, 
    {
        "author": "钟敬文", 
        "era": "当代", 
        "subtype": "七言绝句", 
        "text": [
            "霜重溪桥落晚枫，寒烟消尽见晴空。", 
            "野人占尽秋风味，家在青山黄叶中。"
        ], 
        "title": "题画", 
        "type": "绝句", 
        "yun": "东"
    }, 
    {
        "author": "钟敬文", 
        "era": "当代", 
        "subtype": "七言绝句", 
        "text": [
            "海涅斗心原屹屹，子房风致乃恂恂。", 
            "南溟劫火横飞后，何处沧波问此人？"
        ], 
        "title": "怀友人", 
        "type": "绝句", 
        "yun": "真"
    }, 
    {
        "author": "魏新河", 
        "era": "当代", 
        "subtype": null, 
        "text": [
            "痛哭神州，西南际、陆沉天坼。", 
            "君不见、道崩城没，石飞江立。", 
            "谁去纵勘青史血，我来横下苍生泣。", 
            "见王师十万指狂尘，中肠迫。", 
            "安和乐，衣共食。", 
            "职与俸，车兼宅。", 
            "是哀哀父母，岁时供给。", 
            "列国或开悲悯眼，此邦不折艰危脊。", 
            "正千家野哭压吾庐，忧端集。"
        ], 
        "title": "满江红  哀汶川", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "人世几佳节，易感是中秋。", 
            "茫茫清景无恙，尚许我重游。", 
            "少岁深情不遂，中岁深衷不售，壮岁欲何投。", 
            "万里清光满，千古此中休。", 
            "风与露，身与物，共沉浮。", 
            "古人不见，今人渺渺更谁求。", 
            "青史悠悠百丈，量取吾生一寸，天地寄蜉蝣。", 
            "银汉转星海，追月上西楼。"
        ], 
        "title": "水调歌头  戊子中秋前夕作", 
        "type": "词", 
        "yun": "尤"
    }, 
    {
        "author": "魏新河", 
        "era": "当代", 
        "subtype": null, 
        "text": [
            "少日豪情，西北高楼，吞吐百川。", 
            "记狂歌痛饮，八千万盏；", 
            "长吟浩叹，四十三年。", 
            "尝罢甘辛，添来哀乐，赢得人生醉醒间。", 
            "成何益，算难浇块垒，不改痴顽。", 
            "樽前莫再留连。", 
            "且饭后茶余早早眠。", 
            "把行囊背起，青山独往；", 
            "闲鸥招下，黄菊同餐。", 
            "检点形骸，清除肺腑，万古闲愁一笑删。", 
            "从今后，要河山还我，旧日心肝。"
        ], 
        "title": "沁园春  将止酒，赋此谢诸友", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "生汝来前，些个事，听吾语汝。", 
            "君不见，成名唯智，成功唯武。", 
            "此地浪传天下士，斯文向作人间土。", 
            "问茫茫千古有谁知，多情苦。", 
            "李家破，赵家树。", 
            "旋复见，胡儿舞。", 
            "算江山本是，无情者主。", 
            "我已重怜陈叔宝，尔休但骂韩擒虎。", 
            "看悠悠汴水接秦淮，都无语。"
        ], 
        "title": "满江红  听诸生论两家后主及宋道君事", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "世何生我，为春秋挥泪，等闲存没。", 
            "九百年来都不出，一苇横江人物。", 
            "披发长歌，仰身大笑，喝退千秋月。", 
            "坡翁如在，也应豪兴重发。", 
            "解释修短悲欢，满襟风露，便与当时接。", 
            "欲掘青天埋白日，消灭始终生卒。", 
            "今古苍茫，星河灿烂，容此清狂骨。", 
            "者番高会，岂应来者评说。"
        ], 
        "title": "念奴娇  辛卯岁大苏泛赤壁之夕宴集孤飞云馆", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "白云高处生涯，人间万象一低首。", 
            "翻身北去，日轮居左，月轮居右。", 
            "一线横陈，对开天地，双襟无钮。", 
            "便消磨万古，今朝任我，乱星里，悠然走。", 
            "放眼世间无物，小尘寰、地衣微皱。", 
            "就中唯见，百川如网，乱山如豆。", 
            "千古难移，一青未了，入吾双袖。", 
            "正苍茫万丈，秦时落照，下昭陵后。"
        ], 
        "title": "水龙吟　黄昏飞越十八陵", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "双燕入天半，颃颉斗轻盈。", 
            "茫茫八极无物，西北几曾倾。", 
            "放我紫鸿双驾，容与九重天外，脚下是群星。", 
            "迥出太阳系，依约有鸡鸣。", 
            "河之广，航一苇，寄馀生。", 
            "万星飞转，地球何小我何轻。", 
            "不用长房缩地，要用长绳系日，太息问谁能。", 
            "几亿光年外，拈笔试吟情。"
        ], 
        "title": "水调歌头　双机编队飞行", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "日大如盘，猛飞近、烂红无极。", 
            "鹰背上，众星如雨，天倾云立。", 
            "日月为轮云作盖，胸前斗柄为车轼。", 
            "用手拈地轴使之停，供吾役。", 
            "摇天柱，牵地脉。", 
            "穿宇宙，嫌他窄。", 
            "望茫茫上下，我为心核。", 
            "万古羲和桑海主，一绳银汉苍天脊。", 
            "待扪天高叫问穷通，闻呼吸。"
        ], 
        "title": "满江红", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "第五重天，初三夜月，轻舟小泛群星。", 
            "青冥近，白榆生。", 
            "仙游不须秉烛，夜半天街都是灯。", 
            "双翼下边，邓林影暗，银汉波明。", 
            "无人同赏新晴。", 
            "看圜幕光华如水晶。", 
            "一盖银盆，左旋如毂，老我无声。", 
            "生计云间，淡怀世外，且听仙姬吹玉笙。", 
            "放歌相和，对初弦月，短笛低横。"
        ], 
        "title": "云仙引", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "风雪灞桥头，驴背吟诗孰与俦。", 
            "我在云端翻旧谱，箜篌，听取仙人十二楼。", 
            "河汉水西流，待把诗囊括斗牛。", 
            "携得精芒十万丈，归休，要把光明散九州。"
        ], 
        "title": "南乡子　雪中飞过灞水", 
        "type": "词", 
        "yun": "尤"
    }, 
    {
        "author": "魏新河", 
        "era": "当代", 
        "subtype": null, 
        "text": [
            "天何为者，是轻清一片，支之无物。", 
            "四顾苍苍无际色，欲问呵之无壁。", 
            "嵌月涵星，更年易代，几阵风和雪。", 
            "穹庐兼覆，此间曾有人杰。", 
            "猜想天外诸天，运行千载后，何生何发。", 
            "大卵同行，应不外、终结归于消灭。", 
            "小若吾生，两间存一粟，渺如毫发。", 
            "临风长叹，永恒唯有明月。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "鹏背摩天，一伸手、寒星可摘。", 
            "试放眼，穹庐四合，濛濛太极。", 
            "河汉流银航一苇，月轮去我才三尺。", 
            "笑当年夸父太憨生，追红日。", 
            "曾补处，无片石。", 
            "几亿载，无痕迹。", 
            "到此间方觉，吾生瞬息。", 
            "混沌纷陈窗左右，苍茫不辨天南北。", 
            "且高张双翼驾长风，归飞急。"
        ], 
        "title": "满江红　夜航漫兴", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "鸣鹤冲天，俯北斗，河汉有声。", 
            "知今古，几人似我，云上传情。", 
            "象外奇寒孤胆烈，人间昏黑数灯明。", 
            "正天低月近巨庐圆，陈列星。", 
            "洪波涌，沧海横。", 
            "出其里，日之行。", 
            "但凭窗极目，云与天平。", 
            "八柱未崩身尚在，一心不老事须成。", 
            "任环围地轴小球飞，华发生。"
        ], 
        "title": "平韵满江红　月夜飞行", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "袖底终南，渺八极，空绝一毛。", 
            "动诗兴，云端一笑，直上扶摇。", 
            "太白山头寒雪积，咸阳桥上乱云飘。", 
            "坼九州泾渭走龙蛇，秋气豪。", 
            "天风劲，排怒潮。", 
            "烟九点，望中遥。", 
            "但长空俯首，背倚青霄。", 
            "脱屣功名真粪土，绝韦事业看天骄。", 
            "放大鹏飞过小黄河，风怒号。"
        ], 
        "title": "平韵满江红", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "困滞情天，沉浮情海，三生苦恨情难改。", 
            "行云行雨暮还朝，十二年来伴我忆吹箫。", 
            "总是相思，相思无补。", 
            "古今一例相思苦。", 
            "相思却怕说相思，此际相思高与九天齐。"
        ], 
        "title": "踏莎美人　空中有忆", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "四望真天矣。", 
            "扑双眸，九重之上，混茫云气。", 
            "天盖左旋如转毂，十万明星如粒。", 
            "那辨得、何星为地。", 
            "河汉向西流万古，算人生一霎等蝼蚁。", 
            "空费我，百年泪。", 
            "当年盘古浑多事，一挥间，太初万象，至今如此。", 
            "试问青天真可老，再问地真能已。", 
            "三问我、安无悲喜。", 
            "四问蒸黎安富足，五问人寿数安无止。", 
            "持此惑，达天耳。"
        ], 
        "title": "贺新郎　天半放歌", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "游戏浮云，沧波上、青天如拭。", 
            "横眼底、半球风景，万州千邑。", 
            "足下岂非泾与渭，膝前便是豳和虢。", 
            "忽一方城郭乱云间，陈仓驿。", 
            "直下看，黄土域。", 
            "原北是，姬周国。", 
            "但凭空送目，地天同色。", 
            "万古茫茫云去住，众生渺渺心疑惑。", 
            "裂长天一道刺斜阳，孤烟直。"
        ], 
        "title": "满江红　飞越岐山宝鸡", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "倚天漫作游仙赋，云端试我行吟步。", 
            "飘举上天台，碧桃和露开。", 
            "太空唯一碧，云过星犹湿。", 
            "何处是人间，小球瓜样圆。"
        ], 
        "title": "菩萨蛮　高空漫兴", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "碧桃红荔罗珍味，春在流霞杯子内。", 
            "与君同自九天回，来作人间仙侣会。", 
            "月彩星辉常满袂，玉手纤纤曾抚彗。", 
            "小诗一叶记今朝，同在桃花帘下醉。"
        ], 
        "title": "木兰花", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "日边红杏瑶池柳，都是九重天上友。", 
            "抟风且立白云端，伫看群星西向走。", 
            "尽吸银河斟北斗，与尔同歌将进酒。", 
            "无穷宇宙有涯生，太息今朝杯在手。"
        ], 
        "title": "木兰花 斋中帘上绣大朵桃花", 
        "type": "词", 
        "yun": null
    }, 
    {
        "author": "钟敬文", 
        "era": "当代", 
        "subtype": "七言律诗", 
        "text": [
            "已是人间八十身，险途历尽见通津。", 
            "儿时情事犹留影，早岁文章少惬心。", 
            "举国争开新局面，诗人当绘锦乾坤。", 
            "白头有叹东隅失，要把秾华饰暮春。"
        ], 
        "title": "八十抒怀", 
        "type": "律诗", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "歧路逢公，土花摇碧，永日怀人心绪。", 
            "野老吞声，九原沉寂，天教更续箫谱。", 
            "折槛处，兵尘暗、茫茫茂陵雨。", 
            "道山路。", 
            "漫追寻、足音如在，都化作、春水乱山终古。", 
            "月冷玉珂归，想棠梨、开谢无主。", 
            "唤起先生，问斯文、天意何许。", 
            "但风吹墓木，莽莽具区龙语。"
        ], 
        "title": "法曲献仙音 与留社诸子吊彊村蕙风墓址", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "向青溟、万有赴销沈，腥风送龙吟。", 
            "尽波连闽峤，光摇蜃薮，吞吐晴阴。", 
            "旦暮鲸漦鼓岸，犹作不平音。", 
            "草木荒凉处，故垒萧森。", 
            "谩忆中流击楫，指家山一发，洒泪盈襟。", 
            "又南风如诉，何事此登临。", 
            "挽孤戈、斜晖恋岫，若斯人、终古俟精禽。", 
            "遗容在，问公无语，天海愔愔。"
        ], 
        "title": "八声甘州 丁亥夏至侍绿痕师登鼓浪屿，值延平郡王薨三百四十五年忌日", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "渚岸垂葭浮野，苏世秖君刚者。", 
            "篆香萦，修禊处，今如许。", 
            "忽被西风吹去。", 
            "杯酒荐词灵，冷秋声。"
        ], 
        "title": "西溪子 丁亥秋祭西溪两浙词人祠", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "封豨见诛。王庭既墟。", 
            "三生勋业模糊。剩累累贯珠。", 
            "吟坛未苏。斯文要扶。", 
            "秋山麋鹿欷歔。料从游计疏。"
        ], 
        "title": "醉太平 题雪泥翁秋山倚声图", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "寒镫在衢，疏星在湖。", 
            "相逢欣指头颅，似依稀故吾。", 
            "春光又臞，馀音渐枯。", 
            "都门旗鼓须臾，有幽兰未屠。"
        ], 
        "title": "醉太平 赠胡僧，时廿二年", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "狄薛二梁公，时同异其轨。", 
            "狄公清介姿，片言活诸李。", 
            "至今侈其事，流传妇孺耳。", 
            "薛氏本无行，夜事天颜憙。", 
            "勒石宠贰师，奇祸自兹始。", 
            "名归不意间，血食遂无已。", 
            "北邙封树尽，坐馁若敖鬼。", 
            "此理不可究，长冷英雄齿。"
        ], 
        "title": "白马寺唐梁国公墓", 
        "type": "古风", 
        "yun": "纸"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "蓐收政久失，炎威未稍戢。", 
            "驾言发北山，振策访遗迹。", 
            "荦确山石危，地僻榛莽逆。", 
            "剔藓辨磨崖，所得百无壹。", 
            "壁像丧其元，拜赐暴民贼。", 
            "俛身探龙窟，持火洞其黑。", 
            "侧足薄深渊，微光力不测。", 
            "苍龙故见逐，司雨有虺蜮。", 
            "残民盬其脑，至今犹戴德。", 
            "尚有素心人，庶慰老怀剧。"
        ], 
        "title": "与郁庵浮蚁燕垒诸兄游超山海云洞后至者郁离子范厂长期而不至者虞掌门", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "丹梯百尺趋龙宫，紫府寒玉生清风。", 
            "爝火暗暗鬼神列，须臾雷电相交隆。", 
            "上界微光不得至，潜行若与幽冥通。", 
            "侧身犹觉天地窄，巨斧削成烦鬼工。", 
            "寒雨为潭三亿载，呼吸直欲淩苍穹。", 
            "石床道士餐玉髓，潭底龙吟倏过耳。", 
            "人言凿窍混沌死，上帝胡为独留此。", 
            "壁间大士垂双眉，鬼物何敢撄其威。", 
            "回首向来如梦寐，玉阶凉露含清晖。"
        ], 
        "title": "避疫游栖霞岭紫云洞", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "君不见诸天佛国空中开，崖壁积翠横飞来。", 
            "蟠根拗怒蛟螭动，芒鞋衲子行苍苔。", 
            "瘴雨炎蒸逼胸臆，到此顿疑清虚国。", 
            "石像碑版极天工，驻足空嗟象教力。", 
            "攀萝附葛穷冥搜，草木鳞鬣皆苍虬。", 
            "以火烛壁驱昏黑，前贤手泽森银钩。", 
            "沈沈宝宫蹑足近，吐云吞雨石根润。", 
            "谽谺或带蜃涎腥，手摩石骨认题名。", 
            "就中突兀贾相笔，枯墨槎枒芒角撑。", 
            "咸淳相公亦名士，邀功独乞河南字。", 
            "造化偏遣为奸雄，身后物议知孰是。", 
            "流风谁记半闲堂，残山剩水费平章。", 
            "连栋飞甍已焦土，过客须讶存灵光。", 
            "四壁残题山雨渗，百年薰燎剥蚀甚。", 
            "世间显晦岂由人，微物固知天所靳。", 
            "元宋清明不记年，苍藤老树全其天。", 
            "买山欲卜无青钱，惟听春淙石乳声涓涓，晨钟暮鼓呼饭猿。"
        ], 
        "title": "避疫龙泓洞观贾似道题名", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "郁郁灵宫天所閟，紫气终古隔尘世。", 
            "一线天门排闼开，森然万有朝东帝。", 
            "玉阶直上趋星垣，庙貌清雄松柏寒。", 
            "列宿无言但拱绕，祥云轻袅鵔鸃冠。", 
            "我来已值中元节，诸司神鬼待昏黑。", 
            "射影含沙欲伺人，以目犯之祸不测。", 
            "泰岱由来五岳宗，独立海隅当天风。", 
            "移去春明尊秩祀，衣冠直与人皇同。", 
            "执笏垂眉意微动，累累碑版伐其功。", 
            "世事沧桑堪一噫，竖子奸雄几成败。", 
            "老仙固知圣于时，施施踞坐称鼎鼐。", 
            "百年阅世真沮洳，魑魅粉墨交当涂。", 
            "唯有鲸鼍仍倔强，旦暮惊啼城头乌。"
        ], 
        "title": "中元日谒京师东岳庙", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "荦确石径分江湖。诸峰北驰云盘纡。", 
            "税驾入山披榛芜。清气直与人间殊。", 
            "连月旱魃禅源枯。去路水声听欲无。", 
            "掀髯亟向中庭趋。林樾幽淑号狌鼯。", 
            "前贤遗迹归蒿芦。指顾颇可言其粗。", 
            "一座衣冠皆鸿儒。传杯鼓吹当清娱。", 
            "贤圣都胜千斛珠。题糕吾愧轻操觚。", 
            "十年总被利名驱。困踬几欲学屠沽。", 
            "乃知穷与诗人俱。天地托身真蟪蛄。", 
            "先王所虑黔黎愚。以文乱之刑当诛。", 
            "岂能皓首肝胆刳。不如且作庞公逋。", 
            "有酒不饮真痴奴。纵浪以脱形骸拘。", 
            "他年何许短景徂。惘惘独看鸿雪图。"
        ], 
        "title": "与诸友会于九溪理安寺分韵得无字戏为柏梁台体", 
        "type": "古风", 
        "yun": "虞"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "吾宗抱玉西吴来，远挟震泽千古之怒雷。", 
            "当阍虎豹皆辟易，澒洞恍觉天门开。", 
            "五经六艺指诸掌，老我得见金银台。", 
            "座中诸子孰敌国，慥慥君子三思才。", 
            "森然武库鋋戈陈，管窥蠡测诚愚騃。", 
            "德衰岂意瞻麟凤，立谈乃对双龙媒。", 
            "瞠目徒望尾后尘，顾彼时俊真舆儓。", 
            "欲借天河恣一洗，五十五载昆池灰。", 
            "即今天意犹未悔，散置人海为樗材。", 
            "罗胸丘壑不得售，非酒浇之能为灾。", 
            "传杯不觉夜漏催，幸无掷笔嗟觚哉。"
        ], 
        "title": "留别具沤生并赠惟斋兄", 
        "type": "古风", 
        "yun": "灰"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "冲雨来寻冰雪质，坐与梅花交臂失。", 
            "岁寒惟见腊梅发，欲共赭衣争一席。", 
            "命驾直趋梵王宫，西山佳气礼大雄。", 
            "时值残腊人罕至，风雨旦暮啼黄熊。", 
            "浙东老师苍古颜，隐几坐拥千琅玕。", 
            "偶向云深伏虎去，拄杖独看尘漫漫。", 
            "劫后天南留此老，一座春风坐论道。", 
            "此日同升马祖堂，顿愧尘心被花恼。", 
            "师言末世少畏敬，思以佛法救时病。", 
            "比来天道重横行，各逞其欲戕苍生。", 
            "祸及微物何忍说，固知厚味生五兵。", 
            "呜呼伯有虽死能为厉，嗟尔鼠肝与虫臂。"
        ], 
        "title": "与留社诸子灵峰探梅不遇谒法喜寺本上人", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "赳赳班马立者谁，朔州健儿名铁胡。", 
            "伐石为碑昭盛德，役之臧获三万徒。", 
            "足瘃骨裂碑乃成，流离半作道边枯。", 
            "天遣斯民愚且力，执殳颇可为王驱。", 
            "矧彼晋梁宁有种，窃号乱世偷自娱。", 
            "卜诸桑田朕曰“吉，三战可获其雄狐。", 
            "今君此战必无晋，朝食之间复唐虞。", 
            "汤征自葛周崇密，我后之来民其苏”。", 
            "弧矢相交军竟溃，不有君子民未孚。", 
            "张尽空弮呼不得，延颈东市膏礩鈇。", 
            "古者隹兵不祥物，用之未免干天诛。", 
            "所以名将多彊死，倔强榛莽存龟趺。", 
            "不见瀛州长乐老，四朝相业道日腴。"
        ], 
        "title": "真定安铁胡钜碑歌", 
        "type": "古风", 
        "yun": "虞"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "昔有不逞乳为目，欲共彼苍争威福。", 
            "浩浩襄陵柱维折，九域之贡攘其六。", 
            "白首书生计不行，不然秦廷效一哭。", 
            "萑蒲之渚深藏名，衰服加身以死祝。", 
            "大人不为苍生起，谁矜龟玉毁于椟。", 
            "推锋万里靖氛埃，生民骨已填沟渎。", 
            "后百年观涕涟洏，异代萧条天道复。", 
            "亦有达者闵其愚，江汉以濯秋阳暴。", 
            "言干造化救微生，毫末之命增其禄。", 
            "斯时飞日在楼翼，寒波啮岸云物伏。"
        ], 
        "title": "观水云楼旧址分韵得福字", 
        "type": "古风", 
        "yun": "屋"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "玉京之高淩彼苍，逆溯其迹诚微茫。", 
            "风雷时出老松底，欲使百世明烝尝。", 
            "客无长物敷其敬，祝以数纸聊为偿。", 
            "操蛇之神司晴晦，不假俗眼窥其藏。", 
            "玉峰如戟忽见闵，驱除云物垂晖光。", 
            "森然树石献奇怪，如禹铸鼎神鬼彰。", 
            "须臾雾合閟清魄，已形复灭庸何伤。", 
            "但效羽流餐沆瀣，道穷云海为梯航。", 
            "寓形自与造化合，达此足以穷沧桑。", 
            "嗟哉吾儒不作山林想，税驾他日知何方。"
        ], 
        "title": "中秋夜与虎公臞公乐公宿三清山下", 
        "type": "古风", 
        "yun": "阳"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "老师手鍊苍山精，蒲牢铸就将无鸣。", 
            "寸莛一效神鬼詟，再之东海尸长鲸。", 
            "使与闻者跻仁寿，二竖三彭无遁情。", 
            "想公冠剑称国老，五朝宣力开承平。", 
            "乃知合有渔阳劫，功成削迹归瑶京。", 
            "或疑大历公没久，不应点画镌其名。", 
            "至人与道本游戏，况住金庭无死生。", 
            "公出则为廊庙具，谪满百年还上清。", 
            "偶为中兴遗此物，骖鸾归去藏颜形。", 
            "神灵护持人何有，火蚀不受坚珉贞。", 
            "山僧閟之逾拱璧，金气夜半冲屋甍。", 
            "凡物不作千年赏，高炉所赦今连城。", 
            "此钟况非人世物，世人于此何重轻。", 
            "为属山僧善视之，勿令飞去追神明。"
        ], 
        "title": "武川延福寺唐钟传为唐道士越国公叶法善所铸壬辰新正与天吴胜臞乐堂诸君及同事小徐同观", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "翳其性之慎独兮，托其根在空谷兮。", 
            "帝命专于南服兮，不与春荣相逐兮。", 
            "眇幽怀之谁陈兮，江离杜若与邻兮。", 
            "湘累之佩可纫兮，或全我之天真兮。"
        ], 
        "title": "姑苏云鹤兄属题画兰", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "汉家天子沙陀种，窃据晋阳贾馀勇。", 
            "中原全付赵官家，北面犹承叔皇宠。", 
            "九国电扫无坚完，推锋所向祸旋踵。", 
            "祈天永命佛所司，建兹精蓝勤供奉。", 
            "暮朝梵呗苦祈陈，首及天王次宰冢。", 
            "寺曰京城殿万佛，想像所居北辰拱。", 
            "修颐广颡璎珞施，伟干虬髯鹿卢竦。", 
            "信能护国非泥胎，三宝方成金粟涌。", 
            "愿力不解晋阳围，辞庙仓皇徒擗踊。", 
            "我来瞻拜鲁灵光，兵燹焚馀窥所藏。", 
            "惟有当日手植老槐形之而，意与鸱尾俱飞扬。"
        ], 
        "title": "晋中镇国寺，北汉遗构也", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "庖牺辽古事芒昧，口耳所传非雅驯。", 
            "蛇身人首出乎震，龙师龙纪司青春。", 
            "始造书契制八卦，象天法地至于身。", 
            "史公笔削如折狱，力破冗秽存其真。", 
            "略言作易具至德，事有疑信闻先人。", 
            "汉人好奇烦刻画，娲皇为妃比人伦。", 
            "接颈交尾无乃亵，况以同姓相婚姻。", 
            "泰西图腾吾不取，是置先皇鸟兽邻。", 
            "嗟哉此石则不然，班居上下明君臣。", 
            "闭置泉壤二千载，得之往往披荆榛。", 
            "净洗浮埃覆以纸，加诸捶拓呈精神。", 
            "如见天机反淳古，俟河清作羲皇民。"
        ], 
        "title": "跋衡门汉画像砖拓片展之伏羲女娲图", 
        "type": "古风", 
        "yun": "真"
    }, 
    {
        "author": "钱之江", 
        "era": "当代", 
        "subtype": null, 
        "text": [
            "太岁在丑维季夏，诸道不利飞羽书。", 
            "东南半壁力不支，金陵三日餍鸢乌。", 
            "公命上将汝宗仁，汝其总戎障青徐。", 
            "汝检师徒饬兵马，岛夷犯顺宜加诛。", 
            "拜命无言有杯酒，城在城亡身与俱。", 
            "弹矢已尽刀环折，丧元蔽以血肉躯。", 
            "斩杀过当犬羊退，克敌不在争须臾。", 
            "铠甲虮虱健儿死，九世终见鲸鲵屠。", 
            "宜示天下洗甲兵，陆梁西北生萑苻。", 
            "于戏四载得志攘天下，并窃其功居不疑。", 
            "公在乾侯长已矣，俯望齐州庆礼时。"
        ], 
        "title": "咏史应嘘堂兄作", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "震泽之陂藏龙蜕，云是开辟龙战遗。", 
            "黄者为泥玄者水，噬齧鳞甲形躨跜。", 
            "道君好古舆入汴，艮岳未就金人窥。", 
            "馀者弃置苏台下，至今偶出沧浪基。", 
            "张王开府平江里，珍此奇玩逾蓍龟。", 
            "首鼠两端天所厌，九战不利空舆尸。", 
            "齐云一炬化焦土，夜夜冤气干虹蜺。", 
            "兴亡勃忽有如此，覆辙重贻后死悲。", 
            "祥德系人岂关物，冰玉不受俗唇嗤。", 
            "松盦徐子天人姿，偶畜片石陈诸几。", 
            "积藓尽剔龙髓出，嶙峋犹想鸿濛时。", 
            "却移九畹作双清，光风转泛崇兰滋。", 
            "嘘吸过窍苍龙噫，鬐鬣甫张风雷笞。", 
            "慎勿袖之向震泽，恐腾骧去难攀追。"
        ], 
        "title": "松盦徐云鹤兄属题太湖赏石", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "佛狸擐甲平西夷，草创不遑规文治。", 
            "图南有志赍以没，哲王长策孙谋贻。", 
            "卜兹瀍涧曰雒食，井邑不废中兴基。", 
            "帝居宏壮逾汉制，佛宫侈丽倍蓰之。", 
            "龙门伊阙指诸掌，云表浮屠天与丽。", 
            "光浮刹影丹墀动，风入铎铃花雨随。", 
            "妙相形容皆曲尽，藻饰文字书之碑。", 
            "人巧宜干造化忌，矧民劳止鬼物窥。", 
            "神器已焚抱薪救，河阴膏锷公卿尸。", 
            "永安神武类高祖，手刃国贼祸噬脐。", 
            "回禄不浣囚君耻，金仙辞汉泪双垂。", 
            "后千百载吊煨烬，崇基丈二遗荒陂。", 
            "登台以眺东作盛，旅葵荠麦青离离。", 
            "残柱烧痕辨宛在，画栋想像斯翚飞。", 
            "长陵松柏号永夜，白马鲸鼍鸣昏曦。", 
            "临岐择善终古难，铜驼荆棘无尽时。"
        ], 
        "title": "与诸友登永宁寺塔基", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "文皇剪乱行诛夷，混一区夏求平治。", 
            "西迎佛骨安嵩洛，龙象三宝东都贻。", 
            "上覆浮屠祈永镇，双阙拱揖承平基。", 
            "厉阶忽自萧墙作，晋阳渔利坐收之。", 
            "明辟再造光像教，重译贡职歌鱼丽。", 
            "物成有毁本天数，王纲堕地法难随。", 
            "东国老师力护宝，封识惟谨劖诸碑。", 
            "事急从权有下策，微衷潜祝佛其窥。", 
            "道逢缁衣半为赭，天街枕藉苾刍尸。", 
            "挞伐快意祸在睫，郿坞坚缮旋然脐。", 
            "斧钺只应存海外，笔削无隐姓名垂。", 
            "后一千年履遗迹，攀萝直上嵩门陂。", 
            "琳宫栋桷新丹雘，佛日曾未须臾离。", 
            "一塔如僧立劫墨，北庭帝力终烟飞。", 
            "我生不辰逢末造，披图恍觉追奔曦。", 
            "长街血污旌旗影，铁甲车前碎首时。"
        ], 
        "title": "叠前韵题法王寺释迦舍利藏志", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "洪家天子起臣虏，得志遂为天下主。", 
            "颇从西哲藉片语，能移愚庶拜天父。", 
            "曰圣人作万物睹，涤除瑕秽新朝宁。", 
            "东征高丽赫斯怒，健儿浪死弃榛莽。", 
            "岁穰犀箸厌翅肚，群黎仰足观音土。", 
            "诏求直言思密补，言者旦夕陷囹圄。", 
            "衣冠扫地厮仆伍，文物荡然归秦炬。", 
            "朝率长街百兽舞，暮诵王言勤㕮咀。", 
            "乘时附骥骤开府，直道而行膏锧斧。", 
            "行宫充陈有好女，东王反侧何足数。", 
            "十年拨乱藏兕虎，死讳三彭居脏腑。", 
            "九重乾惕工干蛊，侧闻欣然规继武。"
        ], 
        "title": "天国圣德诗", 
        "type": "古风", 
        "yun": null
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "断简他年存夏五，长安此夜满青燐。", 
            "贞元朝士凋零甚，绝粒难醒梦里人。"
        ], 
        "title": "端午与诸君坐塘栖会馆谈旧事", 
        "type": "绝句", 
        "yun": "真"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "播晴弄雨帝能威，才了重裘又袷衣。", 
            "莫怪小民无特操，申韩行事本无违。"
        ], 
        "title": "连日祁寒酷暑不定", 
        "type": "绝句", 
        "yun": "微"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "忠忱屡谏长杨骑，武略何输细柳营。", 
            "信是三郎恩义寡，一生成就谪仙名。"
        ], 
        "title": "唐高力士墓志书后", 
        "type": "绝句", 
        "yun": "庚"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "老树颓唐不受春，山穷岚气变浮尘。", 
            "长车欲辟玄冥域，历换红羊劫正新。"
        ], 
        "title": "北行", 
        "type": "绝句", 
        "yun": "真"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "上有奇谋能弭谤，民无寸铁利行师。", 
            "清流白马湛波去，永夜青燐警梦时。"
        ], 
        "title": "无题 其一", 
        "type": "绝句", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言绝句", 
        "text": [
            "独持微火洞虞渊，直笔犹迟右史言。", 
            "此日九衢纷以目，只应公议在维园。"
        ], 
        "title": "无题 其二", 
        "type": "绝句", 
        "yun": "元"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "摇落人间六十年，补天失计共忧天。", 
            "浮家湖海余心迹，报国襟期逐口禅。", 
            "尔我一生曾九死，夫妻不老证何缘。", 
            "寒荒万里独探狱，恰在今朝三载前。"
        ], 
        "title": "六十赠周婆 其一", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "未谙水性水中泅，捻转陀螺却倒抽。", 
            "此日冠裳凭雨立，几多人物误风流。", 
            "胸中五岳成平地，户外双松亦白头。", 
            "你是谁人谁是我，南山有鸟正啾啾。"
        ], 
        "title": "六十赠周婆 其二", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "信天翁与白头翁，孰是歪风孰正风。", 
            "天下几曾少刍狗，吾生何便计鸡虫。", 
            "三人大笑空前古，二白之间介一穷。", 
            "若比黄花诗更瘦，秋山木落雨濛濛。"
        ], 
        "title": "和人见赠（代答兼赠三妹）", 
        "type": "律诗", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "冬末初春春梦婆，秋心秋色忆秋波。", 
            "小诗败绪逋逃薮，竖子英雄曳落河。", 
            "天有头乎秦宓舌，日之夕矣鲁阳戈。", 
            "自磨酽酽三升墨，泼向蛮笺当擘窠。"
        ], 
        "title": "冬末", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "春夏秋冬一敝庐，古今天地几迂愚。", 
            "梅花与雪无消息，诗兴随人感岁除。", 
            "不见北风南屋暖，忽当中夜此身孤。", 
            "凭君笑我干蝴蝶，自宝偷儿弃所余。"
        ], 
        "title": "除夜题所作同题二首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "何能掷地作金声，只当忧天痛史观。", 
            "四壁秋虫吟激切，千山鬼哭夜森寒。", 
            "燃之以火烟鸡骨，自嚼其心味马肝。", 
            "一笑乾坤谁此作，起看星斗隔云端。"
        ], 
        "title": "除夜题所作同题二首 其二", 
        "type": "律诗", 
        "yun": "寒"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "偶从完达赤松游，得道归来鸟鼠秋。", 
            "我马既黄千里足，春风不绿老人头。", 
            "他人饮酒李公醉，此地无银阿二偷。", 
            "自笑余生吃遗产，聊斋水浒又红楼。"
        ], 
        "title": "自遣", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "六十功名从我懒，百千书卷使人痴。", 
            "谁当中国图强日，独拟梅花自寿诗。", 
            "初月一钩天黑早，青春双剪燕归迟。", 
            "荧荧灯火沉沉屋，得失兴亡在所斯。"
        ], 
        "title": "夜读", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "昨叨地富反坏右，今享肉烟蛋豆糖。", 
            "驴背寻驴曾万里，梦中说梦已千场。", 
            "补天共比通灵玉，画虎人呼告朔羊。", 
            "盼到百花生日到，一春又可为花忙。"
        ], 
        "title": "自嘲", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "珠穆朗玛志冲霄，苦被白云抱住腰。", 
            "一览定知天下小，万山都让此峰高。", 
            "忧天可作擎天柱，过海难为跨海桥。", 
            "积雪罡风终古事，金身亿丈不容描。"
        ], 
        "title": "咏珠穆朗玛", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "杯底玉山几欲倒，眼中余子复全谁。", 
            "千年白骨一人立，此夜西风全倒吹。", 
            "乌鹊南飞饥不死，大江东去邈难追。", 
            "方今天下沉沉者，竟阙宫墙任暂窥。"
        ], 
        "title": "杯底", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "破屋三间生意浓，乱山十里足音重。", 
            "立春除夕明朝至，画伯诗豪此夜逢。", 
            "辽岭云深千尺雪，延河水满一帆风。", 
            "主人醉倒寒林畔，笑指白杨唤赤松。"
        ], 
        "title": "迩冬瘦石除夕前枉过", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "五十便死谁高适，七十行吟未及时。", 
            "气质与诗竞粗犷，遭逢于我未离奇。", 
            "老怀一刻如能遣，生面六经匪所思。", 
            "我以我诗行我法，不为人弟不为师。"
        ], 
        "title": "答钟书", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "三年无日不狂笑，七尺非天能活埋。", 
            "乙夜言谈杨左肘，故人居住李东街。", 
            "尽倾囊底诗千首，安得尊前酒一淮。", 
            "月下丁香花有种，好春无雨亦争开。"
        ], 
        "title": "春夜诣迩冬乞定吟草", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "山外青山楼外楼，吾诗非马亦非牛。", 
            "金人自古三缄口，玉女如今几洗头。", 
            "不问何之皆落胆，迄无知者乃心忧。", 
            "怀沙哀郢吾何敢，偶在牛山冠马猴。"
        ], 
        "title": "马山集序诗", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "剥啄惊回午梦魂，开门猛讶尔萧军。", 
            "老朋友喜今朝见，大跃进来何处存？", 
            "八月乡村五月矿，十年风雨百年人。", 
            "千言万语从何说，先到街头饮一巡。"
        ], 
        "title": "萧军枉过", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "三郎仍是旧三郎，不恤看花白日忙。", 
            "寒食节前临敝舍，颐和园里赏春光。", 
            "今年木笔才拳大，何处桃花带酒香。", 
            "引我水浔又山脊，西湖游后此周祥。"
        ], 
        "title": "游园赠敬文", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "文章注脚今天下，思想核心旧鲁公。", 
            "千手观音千管笔，一行和尚一行钟。", 
            "宋唐秦汉人揩眼，泰华嵩衡尔荡胸。", 
            "底事流离兼坎坷，万原党上又雪风。"
        ], 
        "title": "赠雪峰二首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "我诗堆土如丘厚，君意掘泉比井深。", 
            "终究两人谁句好，恐成千首并声喑。", 
            "桃花红矣同春色，空谷跫然互足音。", 
            "不信谁知天下事，自从盘古到于今。"
        ], 
        "title": "赠雪峰二首 其二", 
        "type": "律诗", 
        "yun": "侵"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "新题材更新思想，新语言兼新感情。", 
            "君每言之何切切，我能为此肯惺惺。", 
            "人逢寻壑常孤往，船到穿桥自直行。", 
            "他日吾诗光景好，雪峰高耸大河横。"
        ], 
        "title": "雪峰以诗见勖依韵奉答二首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "丁香花下读君诗，红在篇章紫在枝。", 
            "我本黔驴无武技，君之塞马有归时。", 
            "在山凭定三分鼎，出水才看两脚泥。", 
            "最解庄生齐物论，无非物论本非齐。"
        ], 
        "title": "雪峰以诗见勖依韵奉答二首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "书买五百零四峰，情关画虎与雕虫。", 
            "娟娟月影来相照，恰恰君颜别又逢。", 
            "万里关山诗思涩，十年风雨故人同。", 
            "平生正坐无高着，看到绝棋更动容。"
        ], 
        "title": "赠雪峰二首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "三年万里雪霜中，每有人谈冯雪峰。", 
            "天下寓言能几手，酒边危语亦孤忠。", 
            "谁知忧患为何物，不信文章背古风。", 
            "燕市沙尘低小帽，乱山无数夕阳红。"
        ], 
        "title": "赠雪峰二首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "奇气胸中久郁盘，汩罗江水几时干。", 
            "问天不怕回风恶，哀郢当因下里酸。", 
            "杜若洲边无杜若，陶然亭畔且陶然。", 
            "思君不见人空老，骚卷长撑宇宙间。"
        ], 
        "title": "端午怀屈子", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "今古文章海内外，赁舂居处市洋华。", 
            "生逢白雉少重译，死向梵天作散花。", 
            "遗恨未参金字塔，雄篇曾寄外交家。", 
            "香江有泪成红雨，壮志英年足叹嗟。"
        ], 
        "title": "挽刘芃如兄", 
        "type": "律诗", 
        "yun": "麻"
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "依旧帝京月，一片烂银光。", 
            "遥怀士龙入浴，天路不相将。", 
            "可惜琼台贝阙，不是龙楼凤阁，空照故宫墙。", 
            "回首十年事，清泪几沾裳。", 
            "更无论，欢游地，久沧桑。", 
            "暮年江关词赋，谁复与悲凉。", 
            "莫问美人尘外，莫问孤臣泽畔，身世总茫茫。", 
            "相望各千里，一样意难忘。"
        ], 
        "title": "水调歌头 中秋对月感旧，寄弟北京", 
        "type": "词", 
        "yun": "阳"
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "癖好锢端石，精爽感虔州。", 
            "琼儋海外移赠，珍重鹤田留。", 
            "七载公旁摩抚，千载人閒流落，显晦讵无由。", 
            "烽火贼中得，笠屐梦中投。", 
            "欧阳录，宣和谱，付谁收。", 
            "硁硁一物呵护，胡独廑公忧。", 
            "此后可无牵挂，铁杖更归何处，玉局不堪游。", 
            "为与弇州说，合用注春秋。"
        ], 
        "title": "水调歌头·题苏砚图", 
        "type": "词", 
        "yun": "尤"
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "残腊流光，小年时节，故园恰好重聚。", 
            "炉火围寒，杯盘索醉，遣怀閒共欢语。", 
            "自从归处，久消领、离悰别绪。", 
            "匆匆除夕，遄返庄居，又更新序。", 
            "入春难得春晴，数日仍前，雪花飞舞。", 
            "窗明墅冷，萧然倚榻，兴味更无堪与。", 
            "座中冰透，但赢取、初花作侣。", 
            "■苞舒绛，梅蜡涂黄，暗香几许。"
        ], 
        "title": "庆宫春 潜园卧雪，寄愿丰庄", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "冻草复惊春。", 
            "事过都陈。", 
            "算来惟有岁长新。", 
            "不乐损年殊不值，莫学崔骃。", 
            "洗眼碧波粼。", 
            "啼鸟为邻。", 
            "平芜如毯柳欹人。", 
            "清恙未除终自减，畅好芳辰。"
        ], 
        "title": "浪淘沙 癸亥正月和弟岁暮作 其一", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "世乱已难平。", 
            "闰色蛙声。", 
            "下泉莫复叹周京。", 
            "看厌行行枰上劫，劫劫无名。", 
            "我迈尔斯征。", 
            "老矣何成。", 
            "抗怀幸得伯夷清。", 
            "况有口诛兼笔伐，任荷非轻。"
        ], 
        "title": "浪淘沙 癸亥正月和弟岁暮作 其二", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "浊世浮沤，名场转烛，看过多少升沈。", 
            "花砖影午，槐梦不曾醒。", 
            "已是基倾暴雨，穴中蚁、犹自营营。", 
            "明湖畔，归来袖手，閒共话棋枰。", 
            "星星。", 
            "更莫叹，行年七十，潦倒无成。", 
            "喜新居贺燕，正好酬觥。", 
            "携得海南诗卷，高吟罢、还课春耕。", 
            "人间世，君庄我惠，那复与关情。"
        ], 
        "title": "满庭芳 寿曹惕忱七十", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "慷慨怜人，拮据济物，料得不改斯怀。", 
            "故应泉下，典尽葬时钗。", 
            "不肯告穷夫婿，聊示乏、怒责儿侪。", 
            "愧不及，伤心元相，因梦送钱财。", 
            "悲哉。", 
            "早则是，纸灰飞蝶，上冢时来。", 
            "叹湖头寄迹，莫酬残杯。", 
            "忆着生前身世，偏遭我、百事都乖。", 
            "鸡豚养，数年莫待，触处枉成哀。"
        ], 
        "title": "满庭芳·癸亥清明，覃儿归上冢。先数夕梦其母贷用于人，谓何不向儿取，内子怒而去。顷年境幸殊前，每思及内子处困时，辄为之叹息。感而赋此", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "记得去年庐阜住，得瞻贤母高风。", 
            "知兴知废古人同。", 
            "翛然林下，眼底俗情空。", 
            "问字有时研佛梵，岂真忏悔尘红。", 
            "教儿无忝外家宗。", 
            "清和应节，锦瑟谱薰融。"
        ], 
        "title": "临江仙 祝熊生晋母五十（母为刘潜楼之妹）", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "一抹秋如洗。", 
            "着萧然、数重野屋，人家山里。", 
            "樵担不逢枫径晚，剩有前溪流水。", 
            "镫与月、交悬空际。", 
            "略彴斜通孤艇恰，似苎萝、载得西施至。", 
            "更女伴，情相昵。", 
            "佳人拾得多应喜。", 
            "定殷勤、置之怀袖，肯教轻弃。", 
            "惆怅吟边今老去，不称雌风光耳。", 
            "漫苦忆、竹西歌吹。", 
            "画舫凄凉桃叶渡，算窅娘、祗合青山住。", 
            "况性格，青山似。"
        ], 
        "title": "贺新凉 题渺沧所作俪蓉女士画箑", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "壮志难销，聊坐啸、冯川烟月。", 
            "也算是、一行作吏，起居城阙。", 
            "东观朋僚劳梦寐，西山寇盗仍猖獗。", 
            "且当筵、醉舞惜华年，弹千莫。", 
            "胥潮赭，秋陵秣。", 
            "明淮远，寒湘阔。", 
            "漫仓皇失路，关山难越。", 
            "宗悫长风乘未得，仲宣作赋终牢落。", 
            "幸此心、不动等邹轲，迟鞭着。"
        ], 
        "title": "满江红 祝卢贞木四十，时令奉新", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "偕隐黔娄，遁迹穷栖，鸥汀蟹乡。", 
            "叹今日行吟，浣花杜老，当年豪气，拔剑王郎。", 
            "洛下机云，汉廷枚马，披发谁知走大荒。", 
            "凭谁共，麻姑东海，种竹栽桑。", 
            "愁来莫漫悲凉。", 
            "忆得句、梅村意态狂。", 
            "道山园再葺，读书万卷，湖田晚熟，纵博千场。", 
            "再起东山，指挥群寇，讵惜霜欺两鬓苍。", 
            "庚寅日，依然绂佩，银烛华堂。"
        ], 
        "title": "沁园春 弟戴六十双寿", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "佳句促成觞。", 
            "聊补重阳。", 
            "鲙鱼代蟹作羹汤。", 
            "烂煮豚蹄供大嚼，别样风光。", 
            "天道太无常。", 
            "陡变炎凉。", 
            "蒸蒸热较夏犹狂。", 
            "向晚坏云殷似血，清兴偏妨。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "六十年间身世。", 
            "儿女夫妻科第。", 
            "哀乐与才情，味去渊乎有味。", 
            "如是。", 
            "如是。", 
            "醒后狂歌梦呓。"
        ], 
        "title": "如梦令", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "回首当年襁褓新。", 
            "菊花欢宴集同人。", 
            "云天邮速三千里，岁月心惊二十春。", 
            "看绣幰，忆金门。", 
            "作翁投老乱离身。", 
            "江村银烛高烧夜，旧事蓬瀛记尚真。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "笙歌陌路春风暖，迎来绣襦朱辐。", 
            "雁讯熊占，记传阙角，相酬菊螯初熟。", 
            "清宵玉烛。", 
            "庆景运中天，嗣皇新服。", 
            "兰佩偏迟，十年喜甫充闾卜。", 
            "宗周痛歌离黍。", 
            "遽龙蛇陆走，天地翻覆。", 
            "分散鹓行，尊前旧侣，零落荒郊华屋。", 
            "流光迅速。", 
            "看锦褓儿童，明妆倚玉。", 
            "所幸从今，向平私愿足。"
        ], 
        "title": "齐天乐 前调意未尽，再谱斯阕", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "庐阜回骖，西园罢宴，兵烽一夕惊飞。", 
            "大好江南，飘零王谢乌衣。", 
            "令威不分归辽日，见人民、城郭都非。", 
            "料今时、高会难寻，俊侣应稀。", 
            "尘中离合谁能数，竟坠欢遥续，座客无违。", 
            "阅过沧桑，还看翠袖因依。", 
            "重来仅有经旬别，等匆匆、换了花围。", 
            "怅尊前、柳絮烟轻，桃叶阴肥。"
        ], 
        "title": "高阳台", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "何必深山，城南衣角，当时曾住名贤。", 
            "荷沼菱塘，沿濠仄径斜川。", 
            "望中仿佛扬州路，猛回思、四十三年。", 
            "绿阴中、石级层层，苔印依然。", 
            "记经劫火都如故，只禅房花木，换了风烟。", 
            "二载栖迟，谈经古佛灯前。", 
            "从游无复相看在，等修罗、分散人天。", 
            "剩凄然、万冢流萤，万树啼鹃。"
        ], 
        "title": "高阳台·戊辰夏日经旧居法轮（首句为黎博庵先生隐居时所书）庵", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "五色云深处。", 
            "是大罗、玉京上界，清虚之府。", 
            "十二碧城无恙在，出入仙官堪数。", 
            "只霞帔、星冠非故。", 
            "一霎罡风三百度，陡洞天、福地群魔舞。", 
            "九关豹，莫能阻。", 
            "青牛不识函关路。", 
            "怅茫茫、东来紫气，消归何所。", 
            "西去却回青鸟使，得意瑶池阿母。", 
            "听黄竹、歌声哀楚。", 
            "百尺铜盘移汉苑，问金人、有泪如铅否。", 
            "叩阊阖，凭谁诉。"
        ], 
        "title": "贺新凉 玉京", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "频年冬窗暖。", 
            "怪时令多乖，历书疑舛。", 
            "去冬偏忽重阴冱，天度陡看更换。", 
            "寒雪坚冰复苦雨，晓昏凄黯。", 
            "计坐拥、窣阁红炉，已近春光一半。", 
            "还闻此届严威，竟北极幽并，南连邕管。", 
            "纵横冻莩弥平野，战地刚同近远。", 
            "乍晴几日，早又是、风尖雪糁。", 
            "只枯坐、漫理花畦，莫凭书案。"
        ], 
        "title": "玉烛新", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "风风雨雨恹恹病，天也昏昏。", 
            "人也昏昏。", 
            "卧起还眠昼掩门。", 
            "奈他时事仍多难，盗贼连村。", 
            "烽火中原。", 
            "愁向邮传觅听闻。"
        ], 
        "title": "采桑子 春窗寒雨 其一", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "风狂似虎云如墨，鹊也无声。", 
            "燕也无声。", 
            "枯叶阶前扫不清。", 
            "换酒貂裘仍自拥，雨气冥冥。", 
            "雾气冥冥。", 
            "春浅春深总不明。"
        ], 
        "title": "采桑子 春窗寒雨 其二", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "十年归计谁堪此，兵灾火灾。", 
            "老怀病怀。", 
            "展过春云片片来。", 
            "小窗坐写遗山史，风霾雨霾。", 
            "钟催漏催。", 
            "卷里光阴付与谁。"
        ], 
        "title": "采桑子 春窗寒雨 其三", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "千古茫茫，这重圈子，跳出谁来。", 
            "便九还鼎畔，养成火候，四禅天上，免却风灾。", 
            "忧乐总归相替换，眼看去、人天一例乖。", 
            "真如那、波纹细蹙，雷电惊飞。", 
            "百年一弹过去，早则是、壮志沈埋。", 
            "任松坚柏挺，不欺霜雪，女萝偏施，山水巅涯。", 
            "搔尽白头还作计，再休问、儿孙才不才。", 
            "也知得、前贤遗训，道莫安排。"
        ], 
        "title": "洞庭春色 遣累", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "大道如天且狭邪，薄人风景是天涯。", 
            "月从故苑飞甍出，人被青门暮气遮。", 
            "一味世情凉入酒，半生心力付炊沙。", 
            "劳劳久冷澄清志，各有飘零莫问家。"
        ], 
        "title": "与胡僧江湖碱斋诸君饮于后海 其一", 
        "type": "律诗", 
        "yun": "麻"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "头白昆池话劫灰，尊前意态久摧颓。", 
            "知难短景从容驻，且向长安掉臂来。", 
            "沆瀣河山归鸟翼，蹉跎人事到龙媒。", 
            "他年或记折巾处，曾听天街暮鼓回。"
        ], 
        "title": "与胡僧江湖碱斋诸君饮于后海 其二", 
        "type": "律诗", 
        "yun": "灰"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "阁外秋深万类蕃，暂将衰飒认仙源。", 
            "枯荷欲动银鳞没，变局随看白羽翻。", 
            "偶放江湖宜有待，再来人海竟无言。", 
            "半生赢得形骸在，永日苍茫独负暄。"
        ], 
        "title": "独坐二首 其一", 
        "type": "律诗", 
        "yun": "元"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "一角湖山野马歔，维舟独看海桑馀。", 
            "图南已愧征鸿计，顾影翻疑遁世初。", 
            "江树远摇灯火岸，孤光空射斗牛墟。", 
            "飞霜先上诗人鬓，天意微茫欲问渠。"
        ], 
        "title": "独坐二首 其二", 
        "type": "律诗", 
        "yun": "鱼"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "半壁东南汗漫游，客中青眼此句留。", 
            "栖栖行止成桑宿，了了湖山入晚秋。", 
            "木杪风回檐马动，江天月涌烛龙浮。", 
            "可堪吾道陵夷日，夜海苍茫对子游。"
        ], 
        "title": "与军持胡僧二兄登虞山谒言子墓 其一", 
        "type": "律诗", 
        "yun": "尤"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "一生奇气付澄江，蘋水偏逢国士双。", 
            "渔火恍来牛渚客，樵踪空忆鹿门庞。", 
            "河山尽墨诚何世，邹鲁馀青在此邦。", 
            "可惜不令风雨夜，孤标同对最高幢。"
        ], 
        "title": "与军持胡僧二兄登虞山谒言子墓 其二", 
        "type": "律诗", 
        "yun": "江"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "殷殷轻雷散水禽，沧溟空阔此题襟。", 
            "孤标远接蛟蜃薮，旷野重催麋鹿心。", 
            "历劫天留莲社在，登楼人怯庾尘侵。", 
            "浮云世态看俱尽，一片清辉上素琴。"
        ], 
        "title": "与留社诸子有具区之约如冰以事不能至赋诗以谢因次其韵", 
        "type": "律诗", 
        "yun": "侵"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "暂从尘海息征骖，移枕风涛剧夜谈。", 
            "立雨河桥生意尽，送人况味客怀谙。", 
            "东华久蛰潜龙老，北梦频回战蚁酣。", 
            "异日萧条对红叶，满头暮雪坐精蓝。"
        ], 
        "title": "岁晏赠军持胡僧二兄", 
        "type": "律诗", 
        "yun": "覃"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "祈死谁怜庾信哀，横窗山影故崔嵬。", 
            "谋身久拙其如命，披发佯狂或不才。", 
            "遁世真疑天可宅，杜门长感念成埃。", 
            "二三子惠嘉音在，力疾犹堪荐玉醅。"
        ], 
        "title": "将赋闲答胡秦二公问", 
        "type": "律诗", 
        "yun": "灰"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "残生浪许水云涯，前路巾车未可知。", 
            "隔座佳人矜北梦，到窗微影遽南驰。", 
            "茫茫夜气如深病，穆穆天心有大悲。", 
            "离思岂惟三宿恋，满天星雨放灯时。"
        ], 
        "title": "北游以来久无诗车中忽忆辞乡情状漫成一律", 
        "type": "律诗", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "祈梦从知笔有灵，鼓刀犹得试新硎。", 
            "衰颜能借期中寿，强项真堪服上刑。", 
            "几日鸡喧风雨晦，九泉龙老病涎腥。", 
            "湖山草草应无味，欲结残生佛火青。"
        ], 
        "title": "岁末自嘲二首 其一", 
        "type": "律诗", 
        "yun": "青"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "一方丘壑力能专，短杖芒鞋适所便。", 
            "偶遇畸人足清话，再临明镜各华颠。", 
            "忘筌坐悦鳣鲔发，抉目待看陵谷迁。", 
            "翻笑平生骨相俗，不堪顾影病梅前。"
        ], 
        "title": "岁末自嘲二首 其二", 
        "type": "律诗", 
        "yun": "先"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "风雨不施宁有意，忧驩能喻已多岐。", 
            "斯犹二竖工于病，知效一官空尔为。", 
            "短梦蘧蘧如可慕，浮生蹇蹇与攀追。", 
            "归来小卧灯窗下，慈母闲言剑汝时。"
        ], 
        "title": "丁亥重九自寿", 
        "type": "律诗", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "坫坛公等获雄狐，马首来过春已臞。", 
            "似此清驩沤影若，送君行袂客怀俱。", 
            "他时木铎有吾子，季世弦歌存泗洙。", 
            "我力无能为也矣，思君三尺荡萑蒲。"
        ], 
        "title": "予以刘子全书事有春申之行，陆子奇捷招饮百乐门酒店，与者秦子子云奚子子夏蔡子希平王子星客及发初覆眉女史，席间分韵得蒲字，戏为长句", 
        "type": "律诗", 
        "yun": "虞"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "宰木苍凉暮霭封，前脩往矣若为容。", 
            "烟浮俎豆其来格，路阻萑苻竟莫逢。", 
            "野老一篙如马去，斯文再卜曰龟从。", 
            "风行已觉群阴涣，况有微阳到蛰龙。"
        ], 
        "title": "西溪谒杭厉二公祠", 
        "type": "律诗", 
        "yun": "冬"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "苍然万壑去崚嶒，瞻彼泰阶平可登。", 
            "天欲英灵专蓊郁，风吹残日下觚棱。", 
            "崇祠俎豆其无替，长夜生民实式凭。", 
            "去路不堪闻楚些，叶声如雨已难胜。"
        ], 
        "title": "三台云水", 
        "type": "律诗", 
        "yun": "蒸"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "两壁崩奔逆客舲，殊乡风物感飘零。", 
            "高标独辟中兴象，清夜式瞻南极星。", 
            "世以不容待夫子，天将上寿介仪型。", 
            "他年偶及舟中事，记取夔门一线青。"
        ], 
        "title": "为明庐师寿次长江舟行之二韵", 
        "type": "律诗", 
        "yun": "青"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "虞峤青痕接海涯，意中翠黛想容华。", 
            "魂归抔土沟为合，计出行丸事已差。", 
            "士有寒霜见松柏，天将遗粉作桃花。", 
            "绛云瞻望无多路，红豆生时认故家。"
        ], 
        "title": "清明谒钱牧斋大宗伯并柳夫人墓", 
        "type": "律诗", 
        "yun": "麻"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "击壤谁歌帝力微，支筇东海俟清时。", 
            "由来颠沛天难问，再卜斯文事可知。", 
            "两浙吟坛存鲁殿，百年强项作殷遗。", 
            "艰贞自有仪刑在，独望南云翼正垂。"
        ], 
        "title": "慈溪谒南社老人张吟盦先生", 
        "type": "律诗", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "落日觚棱石马瘖，从公绎梦渺难寻。", 
            "九重近密谗宜入，只手扶危咎独任。", 
            "冢象祁连朝北阙，神依浙水护南金。", 
            "十三陵土馨香尽，长夜飘风志未湛。"
        ], 
        "title": "于坟", 
        "type": "律诗", 
        "yun": "侵"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "山河百战付沈沦，蹈海从看化育新。", 
            "礀曲长专蛙吹怒，棠阴犹赋茧丝仁。", 
            "时穷汉帜传殊域，天设鲲洋绝北尘。", 
            "可惜生当秦火后，宫墙独伫愧缁磷。"
        ], 
        "title": "台南谒孔庙赤崁楼", 
        "type": "律诗", 
        "yun": "真"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "姑胥长者子陆子，宠以新诗重我嗟。", 
            "百里相望容负米，三年规往未脂车。", 
            "力衰不赦管城颖，目疾全讹弓影蛇。", 
            "游赏及时风雨近，莫令交臂负桃花。"
        ], 
        "title": "倒次韵戏赠芋翁", 
        "type": "律诗", 
        "yun": "麻"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "忍看玉局成孤掷，伫送宫车北去时。", 
            "白雁独先潮信至，金乌遂没瘴云迟。", 
            "设如天意能全宋，措彼春台岂有涯。", 
            "止水叠山长已矣，对君残爪尚之而。"
        ], 
        "title": "南宋太庙龙瓦烧痕犹在，予以六百金得之百川印象兄", 
        "type": "律诗", 
        "yun": "支"
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "折阪岚封镫力尽，红尘不到况青蝇。", 
            "四窗明雪梯云至，一径通玄蹑蹻乘。", 
            "夜壑平收东海气，泉声长泻古时冰。", 
            "烂柯归去崚嶒在，仙迹追陪谢未能。"
        ], 
        "title": "与郁庵军持胡僧诸兄饮于四明山", 
        "type": "律诗", 
        "yun": "蒸"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "花疑雪。", 
            "开门且纳中庭月。", 
            "中庭月。", 
            "云衣低护，有圆无缺。", 
            "南溟道是清游歇。", 
            "湛湛江水徒心折。", 
            "徒心折。", 
            "苍山难老，谩劳伤别。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "山堆雪。", 
            "秋风长护黑湖月。", 
            "黑湖月。", 
            "相望千里，宁分圆缺。", 
            "洪河浩荡何时歇。", 
            "曹溪一勺曾三折。", 
            "曾三折。", 
            "浑无人我，何伤离别。"
        ], 
        "title": "忆秦娥  戴老自黑湖（Lac Noir）遥寄短简，极缱绻之思，报以此阙，叠前韵。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "身羡渡江一苇，心萦落日千帆。", 
            "山风扫叶雨鸣檐。", 
            "客意随云依黯。", 
            "沙际退潮能苦。", 
            "檐头宿雨犹甜。", 
            "酸风著水味如盐。", 
            "凭尽天涯阑槛。"
        ], 
        "title": "西江月  连宵雨不止，诵毛西河\"江潮能苦雨能甜\"句，悄然成咏。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "绿曳藤花绕屋，红酣海日生凉。", 
            "水蘋风起叶鸣廊。", 
            "遥想逸情云上。", 
            "卜宅稚川堪画，忘机坡老何妨。", 
            "著书炳烛夜生光。", 
            "远水菰蒲弥望。"
        ], 
        "title": "西江月  为柱环作移居图，次坡老韵。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "入眼凡花安足异。", 
            "呼春鸟略窥人意。", 
            "偏是纸灰吹不起。", 
            "棕树里。", 
            "暖烟斜日门深闭。", 
            "一落炎洲身万里。", 
            "雨风栉沐宁非计。", 
            "剩与老僧温十地。", 
            "醒且寐。", 
            "黄金铸出沧桑泪。"
        ], 
        "title": "渔家傲 盂兰会世已绝迹，南中犹盛行，诵经以度拓荒叔伯之魂魄，感而赋之，用范希文韵。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "久客思归矣。", 
            "鼓潇湘，天风海雨，赏音能几。", 
            "弹到更深花睡去，自笑干卿底事。", 
            "看人世镇杂悲喜。", 
            "不怪江山供妩媚。", 
            "问江山笔底非耶是。", 
            "峰懵懂，水疑似。", 
            "白鸥欲下眠沙里。", 
            "任光阴、客中抛掷，酿愁滋味。", 
            "念念桓流随瀑转，会勘虚空妙理。", 
            "回首又西山云起。", 
            "总是閒云蔽日，祗长安不见愁人耳。", 
            "从我者，更谁子。"
        ], 
        "title": "贺新郎 和稼轩有寄。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "此曲几人解，搔首叩旻天。", 
            "女娲何故多变，抟土自何年。", 
            "不学敲钟鸣鼓，但以冰弦批拂，指上弄清寒。", 
            "袅袅绕梁去，", 
            "馀响落花间。", 
            "起山鬼，隐雾豹，惊愁眠。", 
            "别无长物，窥户刚见月才圆。", 
            "欲起湘灵鼓瑟。", 
            "休作商声变徵，意怯理能全。", 
            "待乘埃风去，换骨托婵娟。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "百年只一霎，珍重在须臾。", 
            "至人用两致一，寸寸即工夫。", 
            "尝踏重关万里，又绕离亭千树。", 
            "飞隼击平芜。", 
            "苍山渺无际，平地总长途。", 
            "古今事，争旦夕，费踌躇。", 
            "藏天下于天下，莫笑愚公愚。", 
            "定久便知慧出，霜重自然冰至，辛苦待春锄。", 
            "栏外春如旧，一任子规呼。"
        ], 
        "title": "水调歌头 将去星洲留别龚道运诸子", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "蘦笺几滴沧桑泪，天涯岁华弹指。", 
            "暗雨疏桐，回风败叶，啼鴂先悲鸣耳。", 
            "沉薶故纸。", 
            "有邻笛招魂，蜀州残字。", 
            "散轶幽吟，东西南北剩孤寄。", 
            "顽山冬景此际，又荒寒笔底，蒿目还是。", 
            "念乱伤离，追亡虑往，怆绝兰成心事。", 
            "啼乌未已。", 
            "便俯仰山灵，漫惊知己。", 
            "且宝陈篇，绿窗閒料理。"
        ], 
        "title": "齐天乐 槃老以栗峰师友缄札词翰属题", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "身世落花春苦护。", 
            "雨点风痕纸膜斑斓处。", 
            "梦里杜鹃君解语。", 
            "不辞百计留春住。", 
            "异代知音宜细诉。", 
            "楼外飞花，镇是春归路。", 
            "笔纵生花谁惜取。", 
            "随他梦逐天涯去。"
        ], 
        "title": "蝶恋花  题红楼译书阁为霍客思作。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "月到中秋例属苏。", 
            "随风咳唾落云车。", 
            "还当有里更寻无。", 
            "桂树摘来书胜锦，吴刚斫下字如珠。", 
            "玉延亭畔想捻须。"
        ], 
        "title": "浣溪沙 乙卯中秋，虚白斋迎月，观吴宽书卷，次东坡韵二首。 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "中圣迷花梦未苏。", 
            "酒醒尚不吐茵车。", 
            "璗胸虚白入空无。", 
            "雨脚风翻休湿兔，赫啼书老爱累珠。", 
            "众宾弄影捋吟须。"
        ], 
        "title": "浣溪沙 乙卯中秋，虚白斋迎月，观吴宽书卷，次东坡韵二首。 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "异乡不见冰梅，乍惊绝峤韶华换。", 
            "画中萦梦，云端结想，玉峰浮暖。", 
            "皦日飞丹，瑰霞成赭，世间春转。", 
            "似惚恍初开，回旋万象，笼真气，集双腕。", 
            "直上霜岩高处，渺空山，顿开平坦。", 
            "惠风遥拂，阴松落落，灵溪思泛。", 
            "去水苍莽，大荒廖朗，众枝珠粲。", 
            "伫弹毫落纸，远颁横幅，亦区区愿。"
        ], 
        "title": "水龙吟  丙辰初夏陟PUY MARY绝顶，适步杭烈寄示刘海翁红梅之作，属题其画、因次韵。", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "梅蕊犹含隔岁春。", 
            "东风钩梦起，了无痕。", 
            "替人呵护有春云。", 
            "凄绝处、野水照黄昏。", 
            "休更说寒温。", 
            "池萍经雨碎，易销魂。", 
            "碧桃已是嫁东君。", 
            "无人管、灯火掩闲门。"
        ], 
        "title": "小重山  江梅", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "人间无复埋花处。为怕花残、莫买真花去。", 
            "静对琼枝相尔汝。胆瓶觑面成宾主。", 
            "词客生生花里住。裁剪冰绡、留写伤春句。", 
            "紫蝶黄蜂浑不与。任他日日闲风雨。"
        ], 
        "title": "蝶恋花  以纸花清供戏赋", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "瘴草池边共发，蛮春安稳谁伤。", 
            "客愁孰与柳丝长。", 
            "自笑低垂绛帐。", 
            "密雨藏山坐久，窥人宿鸟时忙。", 
            "夕阳似系好年光。", 
            "只惜难逢惆怅。"
        ], 
        "title": "西江月", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "雨急还收，云开仍闭，春阴只在高楼。", 
            "望星星鸿没，梦渺神州。", 
            "休谱湘南怨曲，怕风起落叶成秋。", 
            "清明近、夕阳芳草，一样风流。", 
            "江头。", 
            "新蒲细柳，傍水面残花，泪点难收。", 
            "况杜鹃血泫，红上帘钩。", 
            "波外美人何处，黯关山、千里凝眸。", 
            "清钟动、层涛孤峤，落雁遥舟。"
        ], 
        "title": "凤凰台上忆吹箫    杜鹃谢后有寄", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "白社凋零。", 
            "认劫后河山，草上微萤。", 
            "溪漾流月，影坠罗屏，心逐去雁冥冥。", 
            "任无风花亸，问知己、剩有山灵。", 
            "短长声。", 
            "更啼红杜宇，啄翠清泠。", 
            "当前云烟画本，伴隐几嘘天，冷落晨星。", 
            "纵目关河，铸愁今古，乡梦只挂门庭。", 
            "便琴书抛了，人憔悴、未负丹青。", 
            "醉还醒。", 
            "只暗蛩寒蚓，来共青荧。"
        ], 
        "title": "春从天上来", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "共水天入定，渺苍烟、山色有无中。", 
            "忽泠泠霜响，溅溅石濑，遥答鸣虫。", 
            "不耐琴心挑引，冷月尚惺忪。", 
            "但听商声起，处处秋风。", 
            "犹有徵招遗韵，似孤飞野鹤，去住无踪。", 
            "望愁漪千顷，隔海意难通。", 
            "写吴丝、凝云流水，恐冯夷、深夜出幽宫。", 
            "沉吟久、成连何在，海气濛濛。"
        ], 
        "title": "八声甘州 携琴海畔，秋深夜阑，万籁俱寂，冷然清响，不知人间何世也", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "缟衣解佩。", 
            "问薄寒翠袖，天远归未。", 
            "欲切春云，重补香瘢，孤山漫负深意。", 
            "便攀入小窗横幅，终莫信、扶春不起。", 
            "叹路遥、竹际溪边，冷落买栽无地。", 
            "暗忆黄昏省识，只潇洒一枝，斜照荒水。", 
            "危涕春风，瘦损何郎，东阁早无清致。", 
            "翻劳白石工传恨，更树压、寒湖波碎。", 
            "等絮飞、不到江南，谁伴浓斟浅醉。"
        ], 
        "title": "疏影 题梅为李凤坡", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "望极洇湄，香深雾焕。", 
            "好春谁见。", 
            "年年海国，惯共客怀悲惋。", 
            "看蛟宫、霓裳曳裾，量红料紫东风展。", 
            "伴汜人憔悴，相思无地，托根兰畹。", 
            "莫盼。", 
            "韶光换。", 
            "只顷刻残英，坠茵荒苑。", 
            "小山丛桂，招隐漫伤淹晚。", 
            "奈天寒、绿浸愁漪，江关费泪思乡远。", 
            "折筠枝、欲赋招魂，试谱湘中怨。"
        ], 
        "title": "琐窗寒 海澨花市次梦窗玉兰韵", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "明星十万迷双眼，日近长安远。", 
            "十年生活在青冥，又是浮云相伴一程程。", 
            "忽然身作京华旅，衣上灞陵雨。", 
            "来时无物奉君前，携得秦时明月到燕山。"
        ], 
        "title": "虞美人　九月五日夜自咸阳飞北京", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "广大时空一苇航，左看细柳右扶桑。", 
            "袖中太古风云气，胯下中天日月光。", 
            "新世纪，旧行藏。", 
            "百年短促地球忙。", 
            "来生纵有三千次，不及星河一寸长。"
        ], 
        "title": "鹧鸪天　高空断想", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "铁箭长空射。", 
            "带雄风、劈天双翼，大声豪霸。", 
            "浩渺苍穹千万顷，策我横飞天马。", 
            "向世外、悠然游冶。", 
            "遥见生民生息处，旧山河都在残云罅。", 
            "吾一瞥，小天下。", 
            "九重一叶轻轻驾。", 
            "望星河、有球如卵，仅堪盈把。", 
            "始识月轮从无缺，此际更无日夜。", 
            "纵妙笔、浑难描画。", 
            "九点齐烟忽不见，在重霄之上狂歌罢。", 
            "回首处，星如洒。"
        ], 
        "title": "贺新郎　高空即景", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "践踏浮云第几程，东风作驾此行行。", 
            "为他碧宇千年月，守我银河一颗星。", 
            "招北斗，鉴馀生，彼苍无语只冥冥。", 
            "中宵不畏天街暗，自有心光奕奕明。"
        ], 
        "title": "鹧鸪天  赴京机上值丁亥立春日", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "濯足银河，回眸处，时空异代。", 
            "波浪去，向人如说，几番成败。", 
            "侧矢何伤齐小白，霸图不副秦胡亥。", 
            "到如今屈指几多回，长城坏。", 
            "踏风雨，淩泰岱。", 
            "担日月，横沧海。", 
            "算茫茫万古，只今谁在。", 
            "过眼云烟银翼短，打头星斗苍天矮。", 
            "越大河刚值夕阳时，红如带。"
        ], 
        "title": "满江红  机上读史", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "大月如灯导我前，万星仪仗列周天。", 
            "雨非今雨来天外，云是停云到日边。", 
            "终宇宙，化灰烟。", 
            "百年际遇算奇缘。", 
            "名山看罢生花笔，八极风云入短笺。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "天地合成被，中有白云棉。", 
            "我来头枕明月，与子可安眠。", 
            "抖落满身星斗，呼吸九垓风露，濯足水潺湲。", 
            "欲答灵均问，有客可谈天。", 
            "一丸日，一丸月，管流年。", 
            "茫茫天道，无轨无极本团圆。", 
            "回首悲欢多少，挥手沧桑几许，生命倩谁荃。", 
            "双翼徘徊久，桂子满衣冠。"
        ], 
        "title": "水调歌头  中空带飞", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "挑菜光阴不出游，伤春情比柳条柔，东风不分太绸缪。", 
            "小巷买饧寒食近，深窗滞梦雨声幽。", 
            "朝来肯上近花楼。"
        ], 
        "title": "浣溪纱 丁卯清明前三日作 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "人未成年梦半空，零缣断谱记芳踪，小词脱手意忡忡。", 
            "心力纵堪填恨海，前生无分占春红。", 
            "殷勤持泪谢东风。"
        ], 
        "title": "浣溪纱 丁卯清明前三日作 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "莫是环儿睡海棠，听他放籁奏笙簧，不辞永昼坐伊旁。", 
            "半夜狂风鸣玉佩，三春细雨困瑶妆。", 
            "朝来不敢问丁香。"
        ], 
        "title": "浣溪纱 南园看丁香 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "重到芳园梦已荒，无情蜂蝶自匆忙，残春风景太凄凉。", 
            "此世功名流电抹，来生花债小诗偿。", 
            "扫花无泪又何妨。"
        ], 
        "title": "浣溪纱 南园看丁香 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "一种痴狂万目瞋，未能合世笛边身，芳时长是独倾樽。", 
            "花若太孤应爱我，诗无绝妙定辜春。", 
            "分明同是误红尘。"
        ], 
        "title": "浣溪纱 沉香亭看牡丹，小酌花萼楼，微醉赋此 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "旧病新添又几分，除非抵死了痴根，三生石上證前因。", 
            "那得稍闲抛泪眼，好难翻改爱花身。", 
            "最应悔恨是情真。"
        ], 
        "title": "浣溪纱 沉香亭看牡丹，小酌花萼楼，微醉赋此 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "翕合灯唇送扇时，夜分心素许相期。", 
            "从今薄倖难为信，自古佳人不爱诗。", 
            "桃未嫁，杏先知。", 
            "几回欲语却迟迟。", 
            "而今须赖东风力，说道回天也是痴。"
        ], 
        "title": "鹧鸪天 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "曾信无缘枉作期，夜深相对泪双垂。", 
            "已修一世难偿债，再造他生未了痴。", 
            "君未晚，我先迟。", 
            "明珠藏到必还时。", 
            "也知是梦终须破，苦恨春蚕不断丝。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "已尽江郎欲尽才，心扉自恨又轻开。", 
            "诗从夜雨声中觅，情向春田错里栽。", 
            "闲语笑，费疑猜。", 
            "人间最远是蓬莱。", 
            "为他一滴红儿泪，愿付今生半世哀。"
        ], 
        "title": "思佳客 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "何幸同车两日行，共看海月出东溟。", 
            "迷离情似千丝网，漂泊心如一叶萍。", 
            "身落落，思冥冥。", 
            "无凭无据用深情。", 
            "明明知是痴人梦，梦不团圆抚不平。"
        ], 
        "title": "思佳客 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "盈盈醉态，斜倚流苏遮一黛。", 
            "十二楼高，恐有离魂寸寸销。", 
            "持杯更劝，纤手轻推浑不愿。", 
            "半晌方言，身在春来第二天。"
        ], 
        "title": "减兰 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "轻时素面，况复聪明工计算。", 
            "刬袜香阶，银甲新修小小鞋。", 
            "垂云一缕，酒酽宵深翻不语。", 
            "衣摆轻分，叠损桃花在绣裙。"
        ], 
        "title": "减兰 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "人如菊淡，爱向雨窗闲把卷。", 
            "小小荑苗，默默支颐读楚骚。", 
            "衫儿又瘦，诗与春山相竞秀。", 
            "无奈桃花，有个刘郎去后家。"
        ], 
        "title": "减兰 其三", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "焚香卜运，缺了前生缘与份。", 
            "沧海难填，歉你春愁十一年。", 
            "清欢几度，家是彩云曾住处。", 
            "剩有悲凉，来为疏狂作报偿。"
        ], 
        "title": "减兰 其四", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "才得冬闲小罢锄，出门送子步行徐，无边堤树是归途。", 
            "老眼翻无珠泪出，鬓霜渐共齿牙疏。", 
            "沙桥回首影模糊。"
        ], 
        "title": "浣溪纱 春二日别老母 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "苦泪偷潸热泪垂，贫家那有饯行杯，一篮红枣送儿归。", 
            "槐国功名依梦断，天涯是事与心违。", 
            "更将底物报春晖。"
        ], 
        "title": "浣溪纱 春二日别老母 其二", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "碧桃红杏，添却诗人病。", 
            "客至争呼都不应，忘了自家名姓。", 
            "醒来几度沉吟，芳菲尚许追寻。", 
            "但使天涯有梦，何妨万劫吾心。"
        ], 
        "title": "清平乐 啖桃腹泻至心衰抢救，定后作 其一", 
        "type": "词", 
        "yun": null
    }, 
    {
        "author": "魏新河", 
        "era": "当代", 
        "subtype": null, 
        "text": [
            "深衷一段，惹得桃花厌。", 
            "泻尽牢骚排尽怨，只剩相思无限。", 
            "此心久矣飘零，任他恨煮愁蒸。", 
            "却被红尘弃我，提前送到来生。"
        ], 
        "title": "清平乐 啖桃腹泻至心衰抢救，定后作 其二", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "风警疏桐坠碧栏。", 
            "雁声遥度泬寥天。", 
            "冰弦怨结嶷云冷，翠袖愁添竹露寒。", 
            "蘋渚外，蓼订前。", 
            "萧萧落木满秋山。", 
            "红衣褪尽莲心苦，谁忆明珠叶上圆。"
        ], 
        "title": "鹧鸪天·一九四六年九月，将之汉皋，和元谊、吉权、深之秋感韵", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "漫卷珠帘上玉钩。", 
            "颓云漠漠一天愁。", 
            "凄凉笛里关山月，憔悴吟边海树秋。", 
            "飞鸟尽，角弓收。", 
            "可堪重忆少年游。", 
            "焦桐难写鹓雏恨，嚇鼠寒鸱不解羞。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "辛苦天孙织彩霞。", 
            "搀枪犹自护雷车。", 
            "惊烽乱落三秋雁，铁管吹残五月花。", 
            "淮水碧，蒋山斜。", 
            "几多猿鹤几虫沙。", 
            "楸枰一局谁堪问，愁听荒城噪暮鸦。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "忍拂尘鸾鬓欲丝。", 
            "可堪风雨梦回时。", 
            "冰绡零乱千行泪，红萼殷勤一卷诗。", 
            "吟绪苦，雁书迟。", 
            "风前愁寄白蘋思。", 
            "采真玄圃沉珠信，怕对秋灯读楚辞。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "莫向烟波问旧游。", 
            "孤怀憔悴负盟鸥。", 
            "飘残红影风欺烛，拨断冰弦月满楼。", 
            "斜露冷，火西流。", 
            "寒莎蛩语一帘秋。", 
            "疏星疑是嫦娥泪，散作青天点点愁。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "岭上白云闲，林下清溪冷。", 
            "莹彻交融一片心，溪水涵云影。", 
            "何处寄相思，月落枫桥静。", 
            "日日高楼独倚愁，目断飞鸿信。"
        ], 
        "title": "卜算子", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "天风夜度龙沙，飞来万里彤云冷。", 
            "琼蕤飘散，羽衣轻坠，籁虚林静。", 
            "体物成形，凌空作态，纷纷成阵。", 
            "正湖山清绝，客怀悽悄，凭栏意，知谁省。", 
            "遥想千家野哭，正都门、酒温歌竞。", 
            "塞雁惊烽，哀鸿遍地，月寒风噤。", 
            "剑外心期，吟边怀抱，怕催青鬓。", 
            "步溪桥、天心何处，问梅花讯。"
        ], 
        "title": "水龙吟·一九四六年冬，珞珈风雪，纡情难遣，寄调水龙吟", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "魂兮归欤，望嶷云湘水，投诗何处。", 
            "七星坪前风日好，犹记叮咛挚语。", 
            "创业心期，分忧怀抱，指点攀峰路。", 
            "护花匀露，园丁一片辛苦。", 
            "谁信五月飞霜，人妖颠倒，谤诼纷如蛊。", 
            "烈火真金凝党性，浩气丹心难侮。", 
            "虎穴功辉，骊渊珠灿，虺域终尘土。", 
            "薰风重谱，春兰秋菊千古。"
        ], 
        "title": "酹月江·一九八○年十月悼念余志宏同志", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "辙鲋常怀旧雨，卧龙空惜流年。", 
            "迷茫风雪剡溪船。", 
            "不抵花城一面。", 
            "笑我支离自误，羡君檠括悠然。", 
            "重逢海上说人天。", 
            "指点螺旋几片。"
        ], 
        "title": "西江月·一九八○年国庆，小聚北海，锦全有赠，步韵答之，拈花一笑，本可忘言", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "漓江江上峰奇叠。漓江江水何莹澈。", 
            "山势恣嶙峋。波涵无限情。", 
            "秀眉晕黛浅。螺髻鲛绡掩。", 
            "慧境托诗心。高秋入桂林。"
        ], 
        "title": "菩萨蛮·漓江舟中", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "弹指华年怜逝水，罗浮疏影阑珊。", 
            "采珠宁畏海风寒。", 
            "苍凉诗外语，潦倒醉中颜。", 
            "蓬岛仙游迷远近，双成笑指嫣然。", 
            "雪莱冬咏记胸间。", 
            "童心犹未泯，蝶梦醒应难。"
        ], 
        "title": "临江仙·和韵答锦全、罗炽", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "隐几维摩原未病，缪斯不必飞花。", 
            "孤山风雪冷红霞。", 
            "鸡鸣难起舞，牛背誓为家。", 
            "复见天心蕴梅萼，月明诗思无涯。", 
            "休夸羿矢堕金鸦。", 
            "相思何处寄，雁字楚天斜。"
        ], 
        "title": "临江仙", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "日月回环，莽乾坤、又成一岁。", 
            "自古来、史称董狐，智夸曹刿。", 
            "大地沉浮谁作主，诗人歌哭缘何罪。", 
            "盼叶公、指日驾真龙，翱天际。", 
            "管弦杂，咸池美。", 
            "泥沙混，奔腾水。", 
            "岂方针二百，卫巫能会。", 
            "宋玉漫夸风赋好，卞和宁惜荆山泪。", 
            "待来春、踏雪步荒湖，梅花媚。"
        ], 
        "title": "满江红·一九八二年元旦夏甄陶同志家小饮漫谈，归志所感", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "地火突飞，崖浆奇喷，曾经多少凉热。", 
            "飓风扬海浪，巨浸吞巉壁。", 
            "何期共工一怒，不周山、崒然崩折。", 
            "精卫痴情，女娲明慧，勤炼补天石。", 
            "无端彩霞飘泊，任荒霾土掩，璀璨莹彻。", 
            "晶疑和氏泪，碧似苌弘血。", 
            "如今美誉流天下，赖磨洗、幽光重发。", 
            "南海畔，诗人正、高吟击节。"
        ], 
        "title": "玲珑四犯·甲子之秋，福建省文联、工艺美术学会等将在榕举行寿山石诗会，惠书征稿，谨依姜白石玲珑四犯调，倚声一阕，笺寄致贺", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "一笑相逢蓬海路。", 
            "怎地匆匆，便共秋云去。", 
            "梦冷魂孤愁几许。", 
            "凭谁问取春何处。", 
            "已被断云金发误。", 
            "小太阳儿，解得相思否。", 
            "泪眼问天天不语。", 
            "空林落叶荒原暮。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "霜警疏林，秋云如水，微吟难诉衷情。", 
            "天教乍见，浅笑凝眸，才喜欲问还惊。", 
            "共感飘零。", 
            "是真怀相映，葬野星萤。", 
            "细语轻轻。", 
            "幕沉沉、夜曲潜听。", 
            "纵黄叶西风，也作春阳艳裛，梦影难凭。", 
            "堪悲别绪，何事青天，忍散鸥盟。", 
            "金丝误了，杳天涯、此恨终萦。", 
            "看香消瘦菊，魂绕孤灯。"
        ], 
        "title": "长相思慢", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "沫水苍茫画梦痴。", 
            "月塘课业谱新词。", 
            "先生眉笑许心知。", 
            "彤管殷殷传朴学，幽兰默默塑人师。", 
            "楚天风雨动哀思。"
        ], 
        "title": "浣溪沙·哭奠周大璞老师灵右（1993年2月）", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "卅载交情，几番劫浪。", 
            "岂因华盖添惆怅。", 
            "岁寒松柏知后凋，贞怀不改葵心向。", 
            "月冷隆中，风惊濠上。", 
            "灵根译笔俱无恙。", 
            "拈花笑语话巴黎，那堪顿哭斯文丧。"
        ], 
        "title": "踏莎行·哭奠陈修斋同志灵右", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "纫佩兰畦，采珠玄圃。", 
            "殷勤不计风和雨。", 
            "任它崎路勇攀登，云歌蚕赋续今古。", 
            "海上琴心，篱边诗趣。", 
            "此中真意谁能悟。", 
            "桂山朗月照东湖，绮窗同写梅花谱。"
        ], 
        "title": "踏莎行·衷心祝贺李德永、熊培粹同志结缡之喜", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "霁月襟怀，幽兰意蕴。", 
            "翩跹火凤从容甚。", 
            "鲛珠重缀忒殷勤，任他磨涅思弥永。", 
            "海上琴音，山阳笛韵。", 
            "拈花何处觅心印。", 
            "浩茫广宇漫招魂，玉楼或坐船山近。"
        ], 
        "title": "踏莎行·丙子冬，沪上行，怀念冯契同志", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "万里还乡未到家。", 
            "旧游咫尺也天涯。", 
            "更无人可话桑麻。", 
            "博士空心盘讲席，饥民微语惜鱼车。", 
            "山川如画墨云遮。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "万里还家未到家。", 
            "层楼疲上兴何奢。", 
            "相随一领破袈裟。", 
            "坐对群仙供笑语，起观北斗浴光华。", 
            "凭栏且笑合欢茶。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "承受。", 
            "千夫诟。", 
            "赫赫英风吹翠袖。", 
            "狄郎薄倖功成后。", 
            "忍教双阳空瘦。", 
            "昆仑山月圆依旧。", 
            "永绝虎争龙斗。"
        ], 
        "title": "观婺剧杂咏十三章 其一 调笑令", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "刀光剑影作生涯。", 
            "海飞云，金凤茶。", 
            "一枝挺秀一支斜。", 
            "真和假，两枝花。"
        ], 
        "title": "观婺剧杂咏十三章 其二 醉红妆", 
        "type": "词", 
        "yun": "麻"
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "河西鼙鼓动鸣笳。", 
            "散花手。", 
            "舞双叉。", 
            "鹘掠猿超人倒立，齐拍掌，赏精华。"
        ], 
        "title": "观婺剧杂咏十三章 其三", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "羽扇轻轻转。", 
            "皓齿深深见。", 
            "万药齐全，凭尔仙家苛选。", 
            "无药奇方，空话刁何限。", 
            "神仙无赖千万，", 
            "下流汉。", 
            "听黄鹂百啭。", 
            "屋瓦纷纷飘散。", 
            "高韵缘妆淡。", 
            "真个牡丹倩。", 
            "我道传神，更着点龙眼，兰香粉百生变。"
        ], 
        "title": "观婺剧杂咏十三章 其四 碧牡丹·牡丹对课", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "知不。", 
            "深闺女。", 
            "长嫂如娘兄如父。", 
            "菩萨几见与人语。", 
            "灵心慧性难诉。", 
            "阿哥既把妹夫许。", 
            "真假要知清楚。"
        ], 
        "title": "观婺剧杂咏十三章 其五 调笑令·李大打更", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "李大天然好阿哥。", 
            "满门齐唱太平歌。", 
            "更深可奈冷哆嗦。", 
            "且与老婆争骨气，聊同妹子耍陀螺。", 
            "灯笼打破气小啵。"
        ], 
        "title": "观婺剧杂咏十三章 其六 浣溪沙·李大打更", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "玉笛冰弦遏素云。", 
            "纤腰轻举白罗裙。", 
            "单枪匹马闯幽燕。", 
            "挡马二兄殊有意，乔装八姐若无人。", 
            "玉龙飞处认乡亲。"
        ], 
        "title": "观婺剧杂咏十三章 其七 浣溪沙·光普卖酒", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "古调无亡赖婺讴。", 
            "金声悲壮失箜篌。", 
            "二簧虽老最风流。", 
            "玉碎云凝春雪落，龙吟鹤唳凰皇啾。", 
            "西湖新涨月明楼。"
        ], 
        "title": "观婺剧杂咏十三章 其八 浣溪沙·听老二簧马武夺魁", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "忽报中秋忆米栏。", 
            "客情谁比旧溪山。", 
            "只缘山月十分圆。", 
            "三月张千无信息，半环鲛唳惹疑团。", 
            "西窗尘起炬汍澜。"
        ], 
        "title": "观婺剧杂咏十三章 其九 浣溪沙·米栏敲窗", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "半剖明珠万里心。", 
            "人间无路月阴沉。", 
            "休书读罢不成吟。", 
            "断发毁容千种恨，敲窗寄意一弦琴。", 
            "杜娘虽老最知音。"
        ], 
        "title": "观婺剧杂咏十三章 其十", 
        "type": "词", 
        "yun": "侵"
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "燕怨莺啼总错差。", 
            "花亭今夕旧痕多。", 
            "月明珠合海微波。", 
            "不信松筠真易老，也知金石实难磨。", 
            "天公无计奈伊何。"
        ], 
        "title": "观婺剧杂咏十三章 其十一", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "月彩霜姿属汝英。", 
            "清商怨征演秋声。", 
            "悲欢离合总多情。", 
            "一出米栏传远近，几多桃李足平生。", 
            "嫣红姹紫俱峥嵘。"
        ], 
        "title": "观婺剧杂咏十三章 其十二", 
        "type": "词", 
        "yun": "庚"
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "淡荡春风送落梅。", 
            "太平广乐下天街。", 
            "人间是处有英才。", 
            "好戏何妨千遍看，清尊莫厌百回开。", 
            "新诗今夜直须裁。"
        ], 
        "title": "观婺剧杂咏十三章 其十三", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "欢乐。", 
            "歌当哭。", 
            "大义由来轻骨肉。", 
            "洞房原道谐花烛。", 
            "肖郎一再呆木。", 
            "多情谁信春衫薄。", 
            "恰是英雄巾帼。"
        ], 
        "title": "调笑令 三请梨花", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "今日登楼冒烟雨。", 
            "水浩荡，情如许。", 
            "南湖别有风光处。", 
            "不尽在，烟和雨。", 
            "当年此地虬龙舞。", 
            "震世界，千秋事。", 
            "诗人兴会空前否。", 
            "满目是，现成句。"
        ], 
        "title": "望江东 登嘉兴南湖烟雨楼", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "重临水洞帘依旧。", 
            "灯下蓦然惊举首。", 
            "锁修眉，焦素手。", 
            "人比黄花还更瘦。", 
            "眼交投，难启口。", 
            "万言千语空有。", 
            "莫道命途多谬。", 
            "问天天也诟。"
        ], 
        "title": "庐山杂咏（词二首） 其一 应天长", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "含鄱口前探胜时。", 
            "雾云阵阵逐人飞。", 
            "鬓丝闲坐任风吹。", 
            "彭泽烟波真浩淼，区庐面目忒迷离。", 
            "苍松丽日别生姿。"
        ], 
        "title": "庐山杂咏（词二首） 其二 浣溪沙", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "咫尺天涯信有之。", 
            "碧空无路两心知。", 
            "梦中时见瘦腰肢。", 
            "一对娇娃传憨气，数行手字慰相思。", 
            "闲情应尽付新诗。"
        ], 
        "title": "庐山杂咏", 
        "type": "词", 
        "yun": "支"
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "春早归来庭院寂。", 
            "犹记多情，独迓远行客。", 
            "我亦无家过春节。", 
            "凄凉暖语沁胸臆。", 
            "似怕春归无处觅。", 
            "折腊梅花，踏尽西园雪。", 
            "素手插瓶和笑说。", 
            "出寻小囡哄娘诀。"
        ], 
        "title": "鹊踏枝 其一", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "真个春归无觅处。", 
            "夏暑秋凉，好景惊飞渡。", 
            "梅杳荷残丹桂苦。", 
            "黄花明日知何绪。", 
            "筋力犹堪凌玉垒。", 
            "风急天高，不咏悲秋句。", 
            "白发徒增添谑语。", 
            "多情却被无情误。"
        ], 
        "title": "鹊踏枝 其二", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "今朝雨送重阳，登临踏遍湖山路。", 
            "谈谈笑笑，寻寻觅觅，雨中情趣。", 
            "竹径韬光，鱼争花港，桂香千树。", 
            "况孤山廊庑，黄龙石洞，更别有，追怀处。", 
            "四十五年光景，看而今、新图遍布。", 
            "当年社长，皤然白发，依然健步。", 
            "且喜相逢，便尔倾盖，旧朋新侣。", 
            "问明年南海，荔枝时候，会重来否。"
        ], 
        "title": "水龙吟 陪胡一川老友游西湖", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "何处娇娃高绾髻。", 
            "灼灼星眸滴秋水。", 
            "花光返照脸霞明，正郎鼻，刚柔嘴。", 
            "饶上半边逆风耳。", 
            "驰骋沙场齐騄駬。", 
            "搏击苍穹方隼鸷。", 
            "辩才天女最惊人，爹欢喜，娘心醉。", 
            "我只画形难画意。"
        ], 
        "title": "天仙子 题画", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "日边龙井。", 
            "溪回路转空山静。", 
            "山花涧水添游兴。", 
            "林密风轻，村屋看红杏。", 
            "绿鬓霞光轩窗净。", 
            "清香环绕蓬莱境。", 
            "试将彩笔图灵性。", 
            "煞是难描，好个明明影。"
        ], 
        "title": "一斛珠 题画", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "小楼相对衔杯，西湖恰喜春光好。", 
            "一樽啤酒，半斤白饭，百篇诗稿。", 
            "何必山珍，无须海错，自然都饱。", 
            "想汉书下酒，不过如此，书呆事，从头道。", 
            "十载风雷激荡，却羡君、韵多词妙。", 
            "刀光剑舌，飞惊邻座，也教倾倒。", 
            "记否当年，花园月夜，四明烟棹。", 
            "看而今老拙，饭增才俭，任人讪笑。"
        ], 
        "title": "水龙吟 赠人", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "春色初开，春光渐弄。", 
            "望中白雪堆丘垄。", 
            "靓妆男女喜相将，多情新曲和声哄。", 
            "日影离离，翳云蒙蒙。", 
            "花前醉语聊惊梦。", 
            "风流最是到超山，赏梅始可知唐宋。"
        ], 
        "title": "踏莎行 超山坐唐梅下戏作", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "病榻偷闲，昼眠方觉，远游人至。", 
            "倒屐情怀，相看却是，两鬓惊霜积。", 
            "话长肚困，半杯余酒，争报君，殷勤意。", 
            "算还有、山珍海错，紫菜金针木耳。", 
            "儒冠早溺，酒徒往矣，凡是一分为二。", 
            "耳顺知非，艺文奥理，尤羡穷研治。", 
            "孤山梅熟，柳阴莺老，水面绿荷妍媚。", 
            "堪回首、十年离索，六桥风味。"
        ], 
        "title": "永遇乐 赠杨成寅", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "秋晚张罗赴殿闱。", 
            "此情生怕被人知。", 
            "中心忐忑近严师。", 
            "诗客有心求旧稿，举人无幸遇新题。", 
            "徘徊独唱浣沙溪。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "岁晚寻春闲不住。", 
            "百里奔波，千里香如许。", 
            "老眼自花花自语。", 
            "枝头莫把春花误。", 
            "难得中秋逢再度。", 
            "月满鄞江，忽读惊人句。", 
            "灯下新朋兼旧侣。", 
            "人间信是芳菲路。"
        ], 
        "title": "鹊踏枝 敬和承先同志原韵，兼呈启帆、立熙、文霞、世忠四同志", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "毕竟春归留不住。", 
            "一夜西风，木落纷如许。", 
            "鹊踏枝头传喜语。", 
            "现成一出风筝误。", 
            "浪道中秋逢二度。", 
            "月暗云浓，难觅催妆句。", 
            "问讯新朋和旧侣。", 
            "人生可有芳菲路。"
        ], 
        "title": "鹊踏枝·再用原韵自嘲，并呈王、陈、林、林四同志，兼寄温州承先、成寅同志", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "浪言未老。白发簪花堪一笑。", 
            "秋菊冬青。畅咏微吟总有情。", 
            "日移霞散。流水高山非是幻。", 
            "仔细评量。花旦青衣俱擅场。"
        ], 
        "title": "减字木兰花 三和承先同志并戏成寅、文霞", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "飒爽英姿非等闲。", 
            "飞来峰下一枝兰。", 
            "观音洞口白衣单。", 
            "想象形容言太易，憨神雅态写真难。", 
            "不如直作画图看。"
        ], 
        "title": "浣溪沙 题英姿画像", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "谁剪江南第一枝。", 
            "轻红浅绿最清奇。", 
            "横斜铁骨雪冰姿。", 
            "须念双蛾临宝镜，早将一片许相知。", 
            "三山仙境好题诗。"
        ], 
        "title": "浣溪沙·为人题画梅花新婚礼图", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "浅草无心点曲池。", 
            "花光树影翠参差。", 
            "望中一片碧琉璃。", 
            "画景穷时随手得，诗情浓处任烟迷。", 
            "与君写入浣沙溪。"
        ], 
        "title": "浣溪沙 题恽宗嬴同志画“小河边”", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": null, 
        "text": [
            "君不见仓颉造字天雨粟，后之习者事干禄。", 
            "文敏而后失其鹿，退笔成冢毛颖哭。", 
            "又不见时贤攘袖如运斧，蘧篨戚施当面舞。", 
            "此为能事前无古，右军鲁公何足数。", 
            "我师卜宅北湖漘，梅花相对如高邻。", 
            "暗泉潜藉葛仙井，素壁不侵师相尘。", 
            "唐宋诸贤时揖让，清诗写就神逾王。", 
            "湖山排闼抱青来，更追行屐羲皇上。", 
            "直道难知行益寡，颓波力挽公健者。", 
            "一杯再拜寿公卮，百年风雅赖公持。"
        ], 
        "title": "侍诸师饮于抱青别墅", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "随散随来春雾，乍开乍合山林。", 
            "坐到侵霜明月，更深只有蛙鸣。"
        ], 
        "title": "六言春日作", 
        "type": "六言诗", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "时以昼夜相生，路能南北横陈。", 
            "万感浮生来去，概如春雨秋云。"
        ], 
        "title": "八月三十一夜作", 
        "type": "六言诗", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "故国苍然万里，浮生忽尔三秋。", 
            "正须归去何地？夕阳衰草无楼。"
        ], 
        "title": "酒起赠肖 其一", 
        "type": "六言诗", 
        "yun": "尤"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "故人昨过三十，明年我亦蹉跎。", 
            "欢伯从今可退，酒波更胜逝波。"
        ], 
        "title": "酒起赠肖 其二", 
        "type": "六言诗", 
        "yun": "歌"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "送君南浦，天阴欲雨。", 
            "送君北浦，天阴欲雨。", 
            "我欲不送，相思情苦。", 
            "我欲长送，水深无路。"
        ], 
        "title": "送别诗", 
        "type": "四言诗", 
        "yun": "遇"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "维秋有菊，采采能光。", 
            "万卉惭色，赧尔凋芳。", 
            "白云逝宇，古水涸江。", 
            "唯我秋菊，笑此昌霜。", 
            "笑此沧桑，唯我菊黄。", 
            "共此黄菊，吾与子伤。", 
            "佩玉珠珰，年少伊扬。", 
            "爰来爰去，剑有奇芒。", 
            "十年尘涴，一夜回尝。", 
            "剑可弃也，酒已来觞。", 
            "觞酹黄菊，此物恒长。", 
            "将吾与子，维狷斯狂。", 
            "采采黄菊，临秋伊张。", 
            "万卉欲竞，奈此天常。", 
            "唯吾与子，与菊彷徨。", 
            "匪吾与子，菊为谁香。", 
            "采采黄菊，断此中肠。"
        ], 
        "title": "既补前章，久卧不寐，更赋此与肖", 
        "type": "四言诗", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "山静如思，庭空而雨，故人何所？", 
            "渺渺者天，茫茫者地，故人何许？", 
            "故人不见，倚门而伫。"
        ], 
        "title": "雨中作", 
        "type": "四言诗", 
        "yun": "语"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "三十而立，仲尼所云。", 
            "立时三十，所立何津？", 
            "立官衙乎，抑立蓬门？", 
            "檐矮难立，蜷曲莫伸；", 
            "位高难立，倾危其身。", 
            "立于世外，腹饥喉呻；", 
            "立于世内，奈此浊尘。", 
            "立功甚易，非奸不成；", 
            "立德自洁，举世嘲君。", 
            "恶立善立，唯名与刑。", 
            "倚人而立，俯仰由人；", 
            "任己而立，谤讦随形。", 
            "正立面世，风摧雨淋；", 
            "侧立冷眼，中肠热焚；", 
            "背立不见，鬼蜮沙喷。", 
            "立眉立目，矢与彼争；", 
            "立网立罟，旦罩暮婴。", 
            "嗟立斯世，如焦原倾。", 
            "反转是非，颠倒白青。", 
            "其人其鬼，憧憧难明。", 
            "我欲倒立，足代手撑。", 
            "能察真实，将蹶于行。", 
            "立伢立伢，立邪立邪。"
        ], 
        "title": "同前更作（肖小字立伢）", 
        "type": "四言诗", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "石固无心，有心非石。", 
            "其上双环，连锁莫析。", 
            "伊人维何，土崩瓦析。", 
            "嗟人有心，曾不如石。"
        ], 
        "title": "同前作，嗟无可赠，其石上有二环相扣", 
        "type": "四言诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "今宵北海胜西湖，柳岸无髯不姓苏。", 
            "七十中秋将到否，水天双月孰圆乎。", 
            "舻声伊亚尊前乐，塔影迷茫梦里图。", 
            "纵念高寒休起舞，吴刚酒已醉淳于。"
        ], 
        "title": "北海中秋夜麦仲衡兄以拙作苏武物羊图韵成诗见示，叠韵和之", 
        "type": "律诗", 
        "yun": "虞"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "火车脚底走轻雷，小立危桥畅旅怀。", 
            "昨日三分今一统，大江东去我南来。", 
            "吐吞云梦天无际，管领河山楚有材。", 
            "到此人穷千里目，好风雄过昔王台。"
        ], 
        "title": "江桥凭栏二首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "三城两水隔风烟，一道长虹气万千。", 
            "自古名邦此吾土，几年幽抱荡晴川。", 
            "身凌绿树红房远，诗羡白云黄鹤仙。", 
            "滚滚浪沙淘不尽，今朝人物又明天。"
        ], 
        "title": "江桥凭栏二首 其二", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "重揩老眼生明月，万艇千帆入画行。", 
            "远水船高天际寺，近囱烟满雾中城。", 
            "隔江飞雨鱼蓑重，侧水扬帆鸟羽轻。", 
            "信美河山况吾土，孰衣昼出也人情。"
        ], 
        "title": "桥上望江二首 其一", 
        "type": "律诗", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "水上烟囱陆上囱，汉阳秋树郁葱茏。", 
            "水中船舶行宫殿，陆上楼台驻舰艨。", 
            "日有深江城在岸，车如流水马如龙。", 
            "横波不有桥高矗，千里目焉一望空。"
        ], 
        "title": "桥上望江二首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "双江桥上遇重阳，蓝涧玉峰忆草堂。", 
            "水冷鱼龙艰出没，风回云日乱低昂。", 
            "横流顾影千寻远，敧帽酹波万里长。", 
            "插菊满头吾老矣，南来乌鹊怯严霜。"
        ], 
        "title": "九日江桥揽胜", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "蒹葭白露郁苍苍，明月愁心共一江。", 
            "从此放舟于此水，感君吓我以君梁。", 
            "鸳鸯湖昔逢夫子，烟雨楼今作故乡。", 
            "鼓棹乘风归去也，定知无梦伴黄粱。"
        ], 
        "title": "江上有寄", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "浪沙淘尽古风流，剩有文章寿此洲。", 
            "才士儿郎分大小，英雄天下藐曹刘。", 
            "一刀黄祖朱弦绝，万里沧江白荻秋。", 
            "几度思量终不角，三番两次要输头。"
        ], 
        "title": "鹦鹉洲", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "一领羊裘一钓竿，浪花飞溅子陵滩。", 
            "昔日朋友今日帝，你占朝廷我占山。", 
            "此地鱼龙多寂寞，何年宫阙不高寒。", 
            "苍苍云树泱泱水，留个先生最好看。"
        ], 
        "title": "过严子陵滩", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "五月羊裘一钓竿，扁舟容与下江滩。", 
            "昔时朋友今时帝，你占朝廷我占山。", 
            "有客才眠天象动，无人不羡御床宽。", 
            "台前学种先生柳，却以纤腰傲世间。"
        ], 
        "title": "钓台", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "汉阳秋树落匆匆，果否牙期此地逢。", 
            "一曲高山流水后，千年长叹永思中。", 
            "风云际会知何似，儿女情缘讶许同。", 
            "我自无琴音不识，台边痴立雨迷濛。"
        ], 
        "title": "琴台", 
        "type": "律诗", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "东湖湖畔甚愁予，屈子浑身万颗珠。", 
            "往日回风悲不死，此时烟雨没将无。", 
            "我思为象张黄盖，君早投身饱鳄鱼。", 
            "天下是非谁管得，彼皆人主咱其奴。"
        ], 
        "title": "雨中瞻屈原像", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "投诗我欲赠东湖，为仰行吟屈大夫。", 
            "楚水燕山偶来此，淡烟微雨渺愁予。", 
            "牢骚肠肺谁千古，莽荡乾坤一左徒。", 
            "悲汝回风思往日，自应骨相永清癯。"
        ], 
        "title": "屈原像下", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "东湖东畔雨纷纷，九女墩前吊昔民。", 
            "骂贼同心并同死，杀身成我更成仁。", 
            "刚肠玉骨沧浪水，儿女英雄百战身。", 
            "多少太平天国事，未留抔土竟沉沦。"
        ], 
        "title": "九女墩", 
        "type": "律诗", 
        "yun": "真"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "既不降曹便拒曹，孤军合力计难高。", 
            "周郎赤壁东风便，吕子白衣江水号。", 
            "敌我友间恒此理，蜀吴魏有几人豪。", 
            "何因歌哭侪今古，鲁肃墓邻武汉桥。"
        ], 
        "title": "鲁肃墓", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "拾将落月打嗥尨，误中桥头小店窗。", 
            "郭老登桥嘲鲍老，珠江打水灌长江。", 
            "访三国墓差情种，酹大别山一酒缸。", 
            "庄惠人鱼方辨乐，蛇龟挤眼一桥杠。"
        ], 
        "title": "晨与曙南过长江大桥访鲁肃墓", 
        "type": "律诗", 
        "yun": "江"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "略乘须眉仅此篇，临歧持赠大江边。", 
            "但伤君我秋同老，岂谓人诗世定传？", 
            "黄鹤楼高云梦泽，黑龙江远雪霜天。", 
            "匆匆别矣无多祝，祝气管炎各早痊。"
        ], 
        "title": "以诗一卷赠曙南志别", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "知君自以人为诗，楚女千行且次之。", 
            "去日佯狂憎酒贵，老来痛哭恨天低。", 
            "武昌鱼好全家瘦，文化士多一力支。", 
            "漫道天长秋水阔，琴台木落已经时。"
        ], 
        "title": "赠伍禾", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "昔有竟陵开一派，今见大句祝双桥。", 
            "汉皋烟雨天门远，秋水蒹葭怀者劳。", 
            "昼锦高堂迎彩笔，夜光杯好酌诗豪。", 
            "几时重返京城去，捆载民风谱颂谣。"
        ], 
        "title": "送诗人邹获由帆回天门", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "各经风雨未同舟，忽漫相逢楚水秋。", 
            "曾是塞翁因失马，来看织女会牵牛。", 
            "一谈龙虎风云会，顿觉乾坤日夜浮。", 
            "笑尔希文未当国，却于天下事先忧。"
        ], 
        "title": "喜晤奚如", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "紫伞红旗十万家，香山山势自欹斜。", 
            "酒人未到秋先醉，山雨欲来风四哗。", 
            "岂有新诗悲落木，怕揩老眼辨非花。", 
            "何因定要良辰美，苦把霜林冻作霞。"
        ], 
        "title": "九日五首 其一", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "疏林映日得栖霞，紫伞红旗十万家。", 
            "一夜云雷屯此地，满城风雨涤新华。", 
            "居人旧有离人泪，九月今开二月花。", 
            "不见白衣无酒暖，山根扫叶且烹茶。"
        ], 
        "title": "九日五首 其二", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "此日清尊一帽斜，比年光景颇相差。", 
            "黄风黑水三千里，紫伞红旗十万家。", 
            "两事而今孰陈迹，秋山慰我以唐花。", 
            "臣心鹃血枫林火，肯向垂杨逐暮鸦。"
        ], 
        "title": "九日五首 其三", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "健儿炎徼卫中华，初日长旌助古巴。", 
            "草木皆兵惊白帝，江山一望满朱霞。", 
            "神州赤县三秋景，紫伞红旗十万家。", 
            "一醉乾坤尤净美，参军人面泛桃花。"
        ], 
        "title": "九日五首 其四", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "小径穿林日影斜，老人亦插满头花。", 
            "题糕句已从心写，漉酒巾犹信手拿。", 
            "九日何年不高会，斯山此后有余夸。", 
            "风流最是禁红叶，紫伞红旗十万家。"
        ], 
        "title": "九日五首 其五", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "十年已在人前矮，九日思知何处高。", 
            "风雨满城曾昨夜，江山如画又今朝。", 
            "嵩衡泰华皆零等，庭户轩窗且Ｑ豪。", 
            "湖海元龙楼百尺？恰逢佳节不相招。"
        ], 
        "title": "九日戏柬迩东", 
        "type": "律诗", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "造物何曾巧。", 
            "看生人、一般愿望，百般计较。", 
            "使出化工真手段，仍是弥缝不彀。", 
            "奈心理、茫茫难靠。", 
            "扶得东边墙甫起，又西边、倒下门和灶。", 
            "不过是，寻烦恼。", 
            "四时景物丹青稿。", 
            "肯放怀、春花秋月，尽供舒啸。", 
            "枉杀天公心费尽，体贴般般周到。", 
            "总难讨、斯人之好。", 
            "只待阎罗顽老子，把一盘、抹得精光了。", 
            "各种账，都拉倒。"
        ], 
        "title": "贺新凉 遣欲", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "几日新晴。", 
            "正园中花发，案上书横。", 
            "小儿知学语，弱女解调羹。", 
            "回午梦，看春耕。", 
            "听啼鸟声声。", 
            "再休言、文章憎命，丝竹娱情。", 
            "潇潇风雨鸡鸣。", 
            "尚怀人、五夜不寐听。", 
            "更窗移镫灯烬，暗梁燕泥轻。", 
            "悲宿草，忆神京。", 
            "谁与慰生平。", 
            "只剩教、白头健在，岁月频惊。"
        ], 
        "title": "意难忘 杂感", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "劫换池灰，婆呼春梦，匆匆老去诗人。", 
            "旧日灵和，依然想见丰神。", 
            "漫漫长夜牛空饭，怅当年、百里归秦。", 
            "只凄然、满目江山，澒洞烟尘。", 
            "泮宫已是鸮音乱，记青襟拾取，岁月如新。", 
            "襭藻重来，宫墙故事堪珍。", 
            "黄堂风月金莲宠，待寻思、往迹都陈。", 
            "更谁同、消领芹香，沈醉芳辰。"
        ], 
        "title": "高阳台 张宜仲同年七十，越二年重游泮水，属赋以纪，为谱此解", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "九派江流清似渭，造舟恰趁秋光。", 
            "露荷香里试新妆。", 
            "旧传眉样，举案好相庄。", 
            "正内端须求淑女，漫言咏絮才长。", 
            "艺兰百亩佩充囊。", 
            "他年阶下，满目簇琳琅。"
        ], 
        "title": "临江仙 赠门人张仲良赴浔阳续婚", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "风传正始，看好逑淑女，宜家窈窕。", 
            "窣阁红灯光滟滟，一片瑞云萦绕。", 
            "朱幰迎来，绣襦并处，乐遍仙音哨。", 
            "银河低户，充闾喜气多少。", 
            "百年好合初成，天长地久，福禄频频绍。", 
            "父母生而原有愿，一笑于今各了。", 
            "馈食高堂，佳儿佳妇，如璧人双皎。", 
            "相攸孔乐，醉歌宾从酣扰。"
        ], 
        "title": "吴氏外孙仲清新婚四阕 其一 百字令", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "香喷金猊，漏永铜龙，春生锦帏。", 
            "漫左家娇女，夙娴才藻，中郎弱息，妙解弦徽。", 
            "井臼躬操，蘋蘩齐奠，风教名门未遂微。", 
            "争看取，似少君出降，德曜来归。", 
            "如今冰泮谁知。", 
            "只痛说、先王六礼非。", 
            "叹茕茕遵路，婚姻道苦，盈盈赴濮，家室情漓。", 
            "昵彼狂且，鸩兹游女，岂有宜男白首期。", 
            "华堂上，看关雎钟鼓，何乐如之。"
        ], 
        "title": "吴氏外孙仲清新婚四阕 其二 沁园春", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "英英仲子圭璋品，不识疑为凡物。", 
            "家世延陵，夙敦孝友，信是鹤山之出。", 
            "孩提几日。", 
            "便高第乘龙，趋跄佩绂。", 
            "季女思齐，驺从行看拥车笰。", 
            "老夫耄矣何怪，对世事惟知，书空咄咄。", 
            "喜女作姑，与孙称贺，暂解心头抑郁。", 
            "醉中岸兀。", 
            "更乃祖相看，欢悰密勿。", 
            "旧人寥落，指数何堪屈。"
        ], 
        "title": "吴氏外孙仲清新婚四阕 其三 齐天乐", 
        "type": "词", 
        "yun": null
    }, 
    {
        "author": "魏元旷", 
        "era": "当代", 
        "subtype": null, 
        "text": [
            "浆乞蓝桥，丝牵蜀道，由来佳偶天成。", 
            "国香服媚，匪值葛萝萦。", 
            "最是依依膝下，承欢处、色笑常盈。", 
            "徵熊梦，定知英物，待与试啼声。", 
            "觥觥。", 
            "好慰勉，少年夫婿，壮志连城。", 
            "快姻缘美满，无限前程。", 
            "却笑烹雌追诉，五羊皮、百里成名。", 
            "祝他日，一床牙笏，金玉画堂深。"
        ], 
        "title": "吴氏外孙仲清新婚四阕 其四 满庭芳", 
        "type": "词", 
        "yun": null
    }, 
    {
        "author": "钱之江", 
        "era": "当代", 
        "subtype": "七言律诗", 
        "text": [
            "骨销细雨草犹腥，冢木荒披似有灵。", 
            "阋自能寻尊社稷，国无可蹙奈沧溟。", 
            "结缨岂意齐蛮徼，衔璧终惭事虏庭。", 
            "九世复雠冠剑在，崖山曾荐孝陵馨。"
        ], 
        "title": "偶阅南明史事因忆客岁过越秀山绍武君臣冢", 
        "type": "律诗", 
        "yun": "青"
    }, 
    {
        "author": "黎益之", 
        "era": "当代", 
        "subtype": "七言律诗", 
        "text": [
            "东山忽忆刘公子，何处相逢李十郎。", 
            "客旅丹青原寂寞，平生文字转苍凉。", 
            "应知今日非前日，岂料家乡即异乡。", 
            "悲喜故人相问讯，好应明月送秋光。"
        ], 
        "title": "被遣返乡", 
        "type": "律诗", 
        "yun": "阳"
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "双桨萍分，一泓欲暮，忘却此身归处。", 
            "平楚苍然，暝鸦无恙，停舟暂共尊俎。", 
            "望隔岸丛祠远，疏钟唤愁去。", 
            "漫相顾。", 
            "算文园尽多欢意，终恨我、未见冷枫红舞。", 
            "十里卷珠帘，有娉婷歌吹如许。", 
            "忍说将离，且投君缄泪绮句。", 
            "待他时重到，莫负溪山岚雨。"
        ], 
        "title": "法曲献仙音", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "一梦从谁论古今。", 
            "觉来浑不辨晴阴。", 
            "薄云小院自深深。", 
            "园柳惯随芳草绿，江风只送夕阳沉。", 
            "几时待得变鸣禽。"
        ], 
        "title": "浣溪沙    为云山题梦景庵图", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "年年呵冻荒池水。", 
            "滴滴成新泪。", 
            "今宵忽见月华明，咫尺乡关，竟是百年程。", 
            "丛篁山鬼休相怪。", 
            "窈窕人安在。", 
            "不知秋色在谁家。", 
            "露脚斜飞，又被碧云遮。"
        ], 
        "title": "虞美人    乙未中秋不见月", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "一片骚心，雨昏阊阖天长闭。", 
            "故乡临睨。", 
            "城郭非耶是。", 
            "鹈鴂声声，目极心千里。", 
            "南枝倚。", 
            "满江兰芷。", 
            "待得春风起。"
        ], 
        "title": "点绛唇 自题楚辞书录", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "看天不语。", 
            "底事秋同住。", 
            "陌上秋花秋泪古。", 
            "禁得几番秋雨。", 
            "秋心聊托瑶琴。", 
            "殊方冷落宵襟。", 
            "相见白头无分，芭蕉雨打秋心。"
        ], 
        "title": "清平乐 偶见詹无庵曩作小词，惊采绝艳，次韵二首 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "无愁可解。", 
            "愁到春山外。", 
            "臣甫杜鹃曾百拜。", 
            "泪坠朝霞沉采。", 
            "湘中有怨难描。", 
            "廿年心力轻抛。", 
            "盼到花开春去，花开还索春饶。"
        ], 
        "title": "清平乐 偶见詹无庵曩作小词，惊采绝艳，次韵二首 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "刻翠裁红，残秋未忍抛人去。", 
            "苍然平楚。", 
            "只欠宣城句。", 
            "扑面西风，肯向鬓边觑。", 
            "伤迟暮。", 
            "丽波妍溆。", 
            "伫唱黄金缕。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "浅水挼蓝，遥天缭白，海畔火云千里。", 
            "飞飞去鸟不知名，渺愁予、碧波无际。", 
            "林岚乍霁。", 
            "暂消受、江湖爽气。", 
            "泛中流、发棹歌吴榜，不知何世。", 
            "菰蒲里。", 
            "水佩风裳，输与鱼龙戏。", 
            "此身忘却在天涯，荡归心、夕阳船尾。", 
            "馀霞散绮。", 
            "好商略、黄昏滋味。", 
            "但凄迷藻国，羁怀莫寄。"
        ], 
        "title": "西子妆慢  盛暑与诸生浮槎水国，有渺然江海之思。率填此阙，聊以解愠", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "晚烟瘦。", 
            "依稀绿绣陂塘，只欠垂柳。", 
            "飞来川上岫。", 
            "无数海鸥，时与招手。", 
            "沧江卧久。", 
            "早变了、桑田连亩。", 
            "隔岸云深树渺。", 
            "不堪一片苍茫，路歧空搔首。", 
            "纵有。", 
            "螺鬟茜袖。", 
            "乱波孤屿，漠漠江涵秀。", 
            "盛年惊急溜。", 
            "无奈残阳，际临分候。", 
            "怀乡感旧。", 
            "对半壁苍山衔酒。", 
            "伴我哀丝漫奏。", 
            "恐新月、唤愁生，归来后。"
        ], 
        "title": "角招", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "张乐洞庭野。", 
            "送孤飞、冷云倦鸟，无言西下。", 
            "雨脚枝头春易老，休说东风解嫁。", 
            "算不负、江山如画。", 
            "裙屐天涯应见惯，更一时、烂醉山公马。", 
            "愁似海，待谁写。", 
            "琴丝谱入渔樵社。", 
            "问先生、佛龛呵壁，恁凄凉也。", 
            "风雨忧愁分一半，付与水乡鸥榭。", 
            "但记取、哀弦遥夜。", 
            "叵奈曲终人散后，望数峰、江上怀归者。", 
            "芳草歇，又清夏。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "斜阳总怕黄昏近。鲤鱼风起波生晕。", 
            "惆怅未相妨。桃花逐水狂。", 
            "丝丝帘外雨。滴下侬心苦。", 
            "罗帕欲留题。此情谁得知。"
        ], 
        "title": "菩萨蛮  蜑女清歌，倡予和汝，仿佛竹枝之遗风", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "离魂黯去国。", 
            "旧谱凄凉人未识。", 
            "水阔吹香乏力。", 
            "看榆火梨花，催过寒食。", 
            "鹃红糁碧。", 
            "绞宫商、声入清激。", 
            "肠易断、凝云酝泪，古怨那抛得。", 
            "凄恻。", 
            "密云西北。", 
            "奈一向江湖浪迹。", 
            "琴丝聊共破寂。", 
            "往事如烟，换得头白。", 
            "绿波犹恋客。", 
            "荡海气、冥冥趁夕。", 
            "相寻处、无端哀乐，冰炭镇横臆。"
        ], 
        "title": "霓裳中序第一 赤柱绿波别墅，临流植援，旷地筑台，天风入座，令人神观飞越", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "飞花无数愁多少。", 
            "荡楚水、胸中绕。", 
            "断霞千里红难了。", 
            "烟一点，齐州小。", 
            "只说道东风夜暴。", 
            "更啼鸟声声催老。", 
            "便算芳菲还闹。", 
            "未是春怀抱。"
        ], 
        "title": "迎春乐    向诵淮海此调，人海看春，襟别有会，遂继声焉", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "枉托微波，此情只许骚人道。", 
            "倦红颓草，眇眇伤孤抱。", 
            "御苑香薰，欲画难成稿。", 
            "秋风早。", 
            "天荒地老。", 
            "但说搴兰好。"
        ], 
        "title": "点绛唇 题张二乔画兰卷", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "映碧琅玕栽几树。", 
            "个个干霄，那肯随风舞。", 
            "消受人间烟共雨。", 
            "一竿漫逐鸱夷去。", 
            "砌下龙孙苔上露。", 
            "漏泄春光，似有黄鹂语。", 
            "乞写筼筜容我住。", 
            "图中隐隐扬州路。"
        ], 
        "title": "蝶恋花    题竹", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "翠禽小小苔枝宿。", 
            "谁共倚、黄昏竹。", 
            "遗世佳人刚出谷。", 
            "萧萧风动，娟娟香细，中有年时绿。", 
            "高楼千里伤春目。", 
            "尽日画栏看不足。", 
            "剪取数竿归尺幅。", 
            "吹花如许，游丝无那，伴个人幽独。"
        ], 
        "title": "青玉案  晨兴题大千所绘梅竹，新梢出墙，风窗作响，不知羁思之无涯也", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "刺眼奇峰，当年曾是经行处。", 
            "朔风如虎。", 
            "山上斜阳舞。", 
            "又向天涯，蓬转惊如故。", 
            "心无住。", 
            "漫劳缣素。", 
            "觅取归时路。"
        ], 
        "title": "点绛唇 谷雏为作瑶山行役图，因题其上", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "雨丝又带东风起。更惹灯花喜。", 
            "薄寒似恋小桃唇。为问明朝多少惜花人。", 
            "尚怜花事今宵尽。休负寻花讯。", 
            "花花叶叶总关情。可忆去年花底伴君行。"
        ], 
        "title": "虞美人 己亥除夕花市", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "往事摩挲若有棱。", 
            "远书珍重到何曾。", 
            "一春花雨正相乘。", 
            "物自多情天自老。", 
            "心如寒水屋如僧。", 
            "更谁同对照愁灯。"
        ], 
        "title": "浣溪沙    久不得珍重阁书却寄", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "信宿昏禽语寂寥。", 
            "护林心事莫辞遥。", 
            "一枝聊与尽春韶。", 
            "别梦还依云采采，愁心直寄水迢迢。", 
            "冷香从不折纤腰。"
        ], 
        "title": "浣溪沙 沙田晦思园，频年不到，重来只剩残梅数株，因图其一以归，媵以短句", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "一往凋情不可寻。", 
            "萧斋清供对遥岑。", 
            "安排笔砚貌文禽。", 
            "晴壑无声春悄悄，湿云如梦昼愔愔。", 
            "异乡久复怯登临。"
        ], 
        "title": "浣溪沙    癸卯岁尽日作画偶题", 
        "type": "词", 
        "yun": null
    }, 
    {
        "author": "谈立人", 
        "era": "当代", 
        "subtype": null, 
        "text": [
            "晚岁流光奔愈速。", 
            "多少华年，风雨无重数。", 
            "丽日晴空窗外树，何堪白发空虚度！", 
            "争做南山松鹤祝。", 
            "夕照残英，自是多情物。", 
            "遍洒金晖迟日暮，春泥更把新芳护。"
        ], 
        "title": "蝶恋花  七十感怀", 
        "type": "词", 
        "yun": null
    }, 
    {
        "author": "谈立人", 
        "era": "当代", 
        "subtype": null, 
        "text": [
            "戎马匆匆，案牍重重。", 
            "皤双鬓，岂做闲翁？", 
            "寄情书画，共抒襟胸。", 
            "看纸儿白，笔儿劲，意儿浓。", 
            "轻挥淡抹，舞凤翔龙，动人处，意化神丰。", 
            "春山碧翠，秋叶嫣红。", 
            "更霜中菊，风中竹，雪中松。"
        ], 
        "title": "行香子 参观辽宁省直机关离休干部书画展", 
        "type": "词", 
        "yun": null
    }, 
    {
        "author": "澄来", 
        "era": "当代", 
        "subtype": "七言律诗", 
        "text": [
            "吟君佳句九和中，斗转星移留笔踪。", 
            "谈笑悠游来寺里，登临俯仰此山空。", 
            "门前绽蕊黄花艳，槛外祥光夕照红。", 
            "老衲烹泉茶味淡，诗人兴比酒还浓。"
        ], 
        "title": "1962年重阳，都昌中学余宝华、吴毓苏、余正新三老师同登南山清隐寺，小憩饮茶，吟咏唱和，寺中澄来住持受感染而即兴作长句", 
        "type": "律诗", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "梦魂惊觉，一片纱窗晓。", 
            "春风暖，芳菲早。", 
            "梁间双燕语，栏角群蜂闹。", 
            "酬佳节，及时莫负韶光老。", 
            "正好舒怀抱，休惹闲愁恼。", 
            "红杏艳，夭桃笑。", 
            "清明新雨后，绿遍池塘草。", 
            "拼醉也，酡颜任教花前倒。"
        ], 
        "title": "千秋岁 清明", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "有小狸奴，恋恋房栊，甚可爱哉。", 
            "看双睛自异，十分媚妩，茸毛难涴，半点尘埃。", 
            "扑蝶花间，捕蛩草际，虎视眈眈映碧苔。", 
            "非凡品，似蓝田玉种，白雪仙胎。", 
            "相偎。", 
            "便尔舒怀。", 
            "待自饵金鱼戏一回。", 
            "任隆冬时候，娇倚绣褥，晴和天气，憨卧香阶。", 
            "红药阑边，绿筠阴里，追逐秋千往复来。", 
            "閒无事，把金铃牢系，伴我妆台。"
        ], 
        "title": "沁园春", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "初陟云栖，路迤逦、羊肠曲折。", 
            "端正是、后春天气，清明时节。", 
            "梵磬林间幽响远，流泉石上清音越。", 
            "谩携筇、閒眺立江干，尘襟涤。", 
            "千秋梦，如飘瞥。", 
            "图王霸，成陈迹。", 
            "望隔江山影，淡拖残碧。", 
            "浊浪翻腾今古恨，春云幻展兴亡劫。", 
            "染斜阳、红底一帆风，来何急。"
        ], 
        "title": "满江红 云栖", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "槛外长江，锁一线、蜿蜒曲折。", 
            "最好是、两岸金汤，千寻石壁。", 
            "青眼茫茫无限感，怒涛滚滚何时歇。", 
            "趁今朝、缘会且登临，天风急。", 
            "兴亡系，英雄业。", 
            "须弥事，凭谁说。", 
            "伫燕子矶头，此心空阔。", 
            "但见沙鸥争扑鹿，不知明月常圆缺。", 
            "叹江山、几许往来人，多轻别。"
        ], 
        "title": "满江红·登燕子矶", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "春满画楼中。", 
            "清华绕、芳溢绮罗丛。", 
            "正细柳晚烟，嫩莺魂锁，小桃微雨，乳燕泥融。", 
            "洞房静、鸾帏千叠皱，鸳梦几番浓。", 
            "花气浸床，酒香沾袖，茶丝袅碧，烛影摇红。", 
            "亭亭新妆立，人如玉、涡浅醉薄娇慵。", 
            "轻拂凤衫月淡，鸦髻云松。", 
            "似洛城名谱，屏开翡翠，乔家仙侣，锦濯芙蓉。", 
            "夜分团圞交映，遥妩眉峰。"
        ], 
        "title": "风流子 贺词", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "梦馥鸳鸯被。", 
            "花笑芙蓉蒂。", 
            "金屋香浓，玉池露湛，一庭芳瑞。", 
            "看繁枝密蕊郁葱葱，照合欢屏里。", 
            "深绿芳菲地。", 
            "秾荫侵阶砌。", 
            "佳话留传，兰闺结伴，丹青游戏。", 
            "愿天长月满永团圞，寄双栖翡翠。"
        ], 
        "title": "连理枝 任渭长画连理木图", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "乍雨又还晴。", 
            "香暖风轻。", 
            "满园飞絮扑帘旌。", 
            "正是画梁新燕语，绿树啼莺。", 
            "春倦倚银屏。", 
            "午梦初醒。", 
            "忽听深巷卖饧声。", 
            "烂熳侍儿频笑问，何日清明。"
        ], 
        "title": "浪淘沙 四季四首 其一", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "绿盖舞风香。", 
            "十里银塘。", 
            "白蘋深处睡鸳鸯。", 
            "擎露衣轻娇欲滴，仙佩明珰。", 
            "曲槛小桥旁。", 
            "独立邀凉。", 
            "远山遥翠映红妆。", 
            "试向南薰歌一曲，音韵悠扬。"
        ], 
        "title": "浪淘沙 四季四首 其二", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "冷露洒窗幽。", 
            "梧院先秋。", 
            "驹光电掣记难留。", 
            "何处鸣蛩声唧唧，似诉离愁。", 
            "帘卷小红楼。", 
            "斜月如钩。", 
            "西风竦竦雨初收。", 
            "绕砌海棠开遍也，越样娇羞。"
        ], 
        "title": "浪淘沙 四季四首 其三", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "明月照窗纱。", 
            "疏影横斜。", 
            "南枝已放两三花。", 
            "为爱水姿如画里，帘幕休遮。", 
            "相与泛流霞。", 
            "好句频赊。", 
            "围垆向暖按红牙。", 
            "如此良宵能有几，莫负年华。"
        ], 
        "title": "浪淘沙 四季四首 其四", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "晴窗幽洁。", 
            "课罢黄庭帖。", 
            "呵手漫将金兽拨。", 
            "倦绣消寒时节。", 
            "呼鬟试展帘栊。", 
            "庭前雪白梅红。", 
            "更有翠禽飞语，画图点缀天工。"
        ], 
        "title": "清平乐 雪窗", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "亭亭清绝。", 
            "香远霏帘隙。", 
            "独倚阑干情脉脉。", 
            "相对无言谁识。", 
            "恁时小谪人间。", 
            "已经三百余年。", 
            "本是瑶台仙种，尘缘偕隐寒山。"
        ], 
        "title": "清平乐·赵文俶画梅", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "冰奁照影，玉盘擎露，仙子衣云。", 
            "瑶台舞罢霓裳曲，断多少花魂。", 
            "天香织雾，月华凝水，满院黄昏。", 
            "盈盈下拜，轻轻低诉，漫把檀薰。"
        ], 
        "title": "喜团圞·嫦娥奔月图", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "树影依稀，鹃声呜咽。", 
            "绿杨摇怨花如血。", 
            "南朝旧事且休论。", 
            "仁寿宫中不尽惜余薰。", 
            "洛水惊鸿，韩陵断碣。", 
            "奇文小字称双绝。", 
            "玉钩斜畔溯前因。", 
            "试看月华眉妩恰三分。"
        ], 
        "title": "踏莎美人·董美人墓志", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "故垒长安，夕阳芳草谁为主。", 
            "断碑如许。", 
            "赢得消魂语。", 
            "不道江城，历劫无从诉。", 
            "明珠露。", 
            "墨华凄楚。", 
            "月吊离宫古。"
        ], 
        "title": "点绛唇 同上", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "吹紧西风，满空斋把吴盐洒。", 
            "积檐飘瓦。", 
            "顷刻无高下。", 
            "遥望前村，一片琉璃界。", 
            "相将话。", 
            "明朝晴也。", 
            "堆个狮儿耍。"
        ], 
        "title": "点绛唇·冬至对雪", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "古往今来，粉红黛绿知多少。", 
            "画中人渺。", 
            "争抵书中妙。", 
            "渊雅堂深，翠管纤纤绕。", 
            "玉壶笑。", 
            "先登峰泖。", 
            "更放沤波棹。"
        ], 
        "title": "点绛唇·曹墨琴书改七香画列女图记", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "钢炼游丝不断。", 
            "风度虎头箴畔。", 
            "妙腕纵天资，足夺龙眠席半。", 
            "凝盼。", 
            "凝盼。", 
            "且与梅花长伴。"
        ], 
        "title": "如梦令 陈老莲六逸图", 
        "type": "词", 
        "yun": null
    }, 
    {
        "author": "潘静淑", 
        "era": "当代", 
        "subtype": null, 
        "text": [
            "满目垂杨飘絮。", 
            "又况落红如雨。", 
            "迟起懒梳妆，独倚画阑无语。", 
            "凝伫。", 
            "凝伫。", 
            "何计将春留住。"
        ], 
        "title": "如梦令", 
        "type": "词", 
        "yun": null
    }, 
    {
        "author": "潘光旦", 
        "era": "当代", 
        "subtype": null, 
        "text": [
            "风有信，吹不到家乡。", 
            "冷落小庭人影静，桃花帘卷漏初长。", 
            "皓月正如霜。"
        ], 
        "title": "梦江南 乡思", 
        "type": "词", 
        "yun": null
    }, 
    {
        "author": "潘光旦", 
        "era": "当代", 
        "subtype": null, 
        "text": [
            "去年记唱黄鹂。", 
            "问归时。", 
            "楼外杏花醉损瘦荼蘼。", 
            "收不住。", 
            "来还去。", 
            "是游丝。", 
            "缠绵练川村渡有谁知。"
        ], 
        "title": "相见欢 本意", 
        "type": "词", 
        "yun": null
    }, 
    {
        "author": "潘光旦", 
        "era": "当代", 
        "subtype": null, 
        "text": [
            "萧瑟梧宫多少愁。歌舞频休。", 
            "遗响谁留。胜朝皇气黯然收。", 
            "风也飕飕。水也悠悠。", 
            "黍离麦秀罔心忧。当日层楼。", 
            "今日崇丘。江山天地尽蜉蝣。", 
            "瑶草烟浮。玉树云流。"
        ], 
        "title": "一剪梅 圆明园", 
        "type": "词", 
        "yun": null
    }, 
    {
        "author": "潘光旦", 
        "era": "当代", 
        "subtype": null, 
        "text": [
            "一挂孤篷，两岸清风，弄咿哑绿树阴中。", 
            "春光如许，转眼皆空。", 
            "但对落花，对流水，对归鸿。", 
            "残照收红。", 
            "凉雾初浓。", 
            "叩舷头慢唱江东。", 
            "行装卸处，不见吴侬。", 
            "道有苦情，有愁恨，有离衷。"
        ], 
        "title": "行香子 归情", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "斜阳万里，远远君山渺茫里。", 
            "掌上横杯，八面秋窗向水开。", 
            "夜深明月，穿过微云波上歇。", 
            "与子相偎，湖上清风婉婉来。"
        ], 
        "title": "减兰 同前饮湖上望君山、岳阳楼二首2001.9.5 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "桥栏试倚，上下空澄都水洗。", 
            "摇荡金黄，似有潜龙啖月光。", 
            "名楼安在，满眼霓灯辉巨海。", 
            "岂若飞空，虱此浮华鄙俗中。"
        ], 
        "title": "减兰 同前饮湖上望君山、岳阳楼二首2001.9.5 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "冉冉看秋来，远远来无已。", 
            "小病正昏茫，薄与秋蟾似。", 
            "窗外砌梧飘，飘入秋窗里。", 
            "试握古人书，忽觉寒生体。"
        ], 
        "title": "生查子四首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "日日向西风，蝉语犹难已。", 
            "明月出前山，漫过山塘水。", 
            "携酒坐塘沿，擪笛秋声细。", 
            "不识野山禽，入梦都几里。"
        ], 
        "title": "生查子四首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "野水落前溪，荷叶初初坠。", 
            "时复两三萤，彳亍荷塘里。", 
            "昨日菊花开，明日枫将起。", 
            "墙角看藤筇，已得秋山味。"
        ], 
        "title": "生查子四首 其三", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "梦里故人来，梦起故人去。", 
            "来去两微茫，独向楼头伫。", 
            "何岁不相思，去岁始相聚。", 
            "共饮月中舟，醉堕江中水。"
        ], 
        "title": "生查子四首 其四", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "春江鲫上柳条葱，一竹软于风。", 
            "与翁笑指白头翁，坐到春花落后落秋蓬。", 
            "而今陶写酒杯中，梦里尚孩童。", 
            "东山日出北邙红，看看人生朝北水朝东。"
        ], 
        "title": "变虞美人", 
        "type": "词", 
        "yun": "东"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "万里来寻贫窭住，此意深何许。", 
            "感汝无边汝信乎？看取从天到海洞庭湖。", 
            "夜半阳台悬巷畔，对饮双双眼。", 
            "兰言絮语已全忘，记得当时明月似泪光。"
        ], 
        "title": "虞美人 错谱虞美人赠石人兄", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "一胯生的你我他，有些毛病最难抓。", 
            "没当领导人都矮，一见姑娘眼就斜。", 
            "颜子饭，孟婆茶，一齐服用便无差。", 
            "再加点点烧刀酒，保證天天卧路蛇。"
        ], 
        "title": "鹧鸪天　打油", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "或傍皇天上帝门，或挟民主自由神，可怜翻覆是乾坤。", 
            "随唤而来词客泪，如钟之摆世人心，穷山一角自沉吟。"
        ], 
        "title": "浣溪沙　杂感", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "镇日风声细款关，似邀人出就秋残，前溪渐落石埼弯。", 
            "断梗犹存荷景在，枯禾未拾水田乾。", 
            "斜阳愈艳愈生寒。"
        ], 
        "title": "浣溪沙二首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "坐久尻凉与石同，啼禽语语听难通，聊凭杯酒助颜红。", 
            "蝶翅衰馀匍草背，柳条倦不理秋风。", 
            "游云寥落自西东。"
        ], 
        "title": "浣溪沙二首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "大黑茫茫秋种种，正有森寒，著体如锥痛。", 
            "短烛孤摇墙古缝，残萤的的游荒冢。", 
            "皓齿明眸光四涌，一笑嫣然，入骨春潮动。", 
            "携汝温柔如火拥，翩翩来舞坟前空。"
        ], 
        "title": "蝶恋花 秋夜三章 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "地狱熊熊油沸水，冷焰烧天，上帝寒毛猬。", 
            "青面獠牙排地跪，有人狞叫鞭千鬼。", 
            "饱醉沉鼾如死睡，离体生魂，抚体心如毁。", 
            "万感言君君不会，怆然独泣腰支背。"
        ], 
        "title": "蝶恋花 秋夜三章 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我有魂兮离体起，独舞清秋，明月光华里。", 
            "明月为裳光洗洗，江河为奏弦千里。", 
            "地狱天堂皆幻拟，嗟我魂兮，毕竟归何地？", 
            "生死山川长袖底，茫茫明月光无已。"
        ], 
        "title": "蝶恋花 秋夜三章 其三", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "地狱熊熊油沸水，冷焰烧天，上帝寒毛猬。", 
            "青面獠牙排地跪，有人狞叫鞭千鬼。", 
            "巨爪弥天追汝尾，举世奔逃，举世依然毁。", 
            "似有哀嗥消不退，漫山髑骨张其嘴。"
        ], 
        "title": "蝶恋花 前词贴出，观诸友跟贴，觉意未能达，试破次章为二，复恐词色有减 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "万欲潮生奔不悔，不过求生，此外求儿辈。", 
            "饱足沉鼾如死睡，灵魂始得离躯蜕。", 
            "抚此顽躯心毁悴，与汝全同，竟尔全相悖。", 
            "万感言君君不会，怆然独泣腰支背。"
        ], 
        "title": "蝶恋花 前词贴出，观诸友跟贴，觉意未能达，试破次章为二，复恐词色有减 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "万户闭门扉，秋意寒如火。", 
            "携此满天秋，独去阶前坐。", 
            "月色淡如眠，星斗沉将堕。", 
            "渐觉散斯心，漫向乾坤播。"
        ], 
        "title": "生查子 秋夜三章 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "古蟋微其声，大寂如相和。", 
            "有物恍然来，万物之中过。", 
            "对面立青山，似亦无非我。", 
            "宇宙自茫茫，我复居何所。"
        ], 
        "title": "生查子 秋夜三章 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "古亦在吾中，后不后于我。", 
            "问我“汝为谁”？语出千年左。", 
            "漫漫月光流，流转随圆椭。", 
            "饮此月光芒，拥此光芒卧。"
        ], 
        "title": "生查子 秋夜三章 其三", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "残秋万物凋伤里，故国千千里。", 
            "有人病卧掩窗棂，独听窗前繁市过车声。", 
            "车声正向何方去，一刹心如锯。", 
            "扶郎强起倚西风，忆著明朝即别后难同。"
        ], 
        "title": "虞美人　十一月二十日慰石人病", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "阳光泛泛如初夏，病起腰盈把。", 
            "临街小桌对持杯，暗数如斯相对几回回。", 
            "飞机翼转车轮动，缩地今非梦。", 
            "谁人更可缩时间，定住此时此刻到终天。"
        ], 
        "title": "虞美人　十一月二十一日饯别石人，小店饮中作", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "此物真堪狎。", 
            "既使人、忘情忘世，中怀都惬；", 
            "又使中怀磅礴起，铁锁钢枷难押。", 
            "只要肯、杯酬口答。", 
            "醉死便埋无不可，但醉中颠倒无章法，屡忘唤、随身锸。", 
            "少年与汝盟相歃。", 
            "近中年、心将木朽，衣将僧衲。", 
            "少日得君如起死，今日视君閒杂。", 
            "请从此、毋来吾榼。", 
            "烹狗藏弓吾自愧，任老兄怒起批吾颊。", 
            "送君别，鞋已趿。"
        ], 
        "title": "贺新郎　苦酒，将止之", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "一水盈盈隔。", 
            "有伊人、登高慕望，立乎日出。", 
            "脉脉此情安可忍，跨海舶船如织。", 
            "乍相见、心如炭炽。", 
            "助汝文明和律令，更假名汉字二而一。", 
            "长执手，感而泣。", 
            "依然一水盈盈隔。", 
            "尚依然、登高长望，立乎日出。", 
            "依然此情不可忍，跨海船来如织。", 
            "来屠我、人民与国。", 
            "屠此文明坍天尽，剩狰狞巨笑荡天末。", 
            "剩不下，当年泣。"
        ], 
        "title": "贺新郎 和嘘堂兄南京大屠杀二首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "笑抚长刀吷。", 
            "笑一挥、头三十万，不堪一割。", 
            "笑数囊中原子弹，掷向长崎一粒。", 
            "再笑展、地图闲阅。", 
            "科索沃好世贸好？", 
            "阿富汗似亦值一瞥。", 
            "刀入鞘，笑未歇。", 
            "史书信手翻一页。", 
            "陡书中、浩然泻出，奔天狂血。", 
            "大地苍苍淹不见，今古茫茫不别。", 
            "听血里、幽箫呜咽：似诉和平与博爱，诉此言未尽倏已绝。", 
            "倏已被、血淹灭。"
        ], 
        "title": "贺新郎 和嘘堂兄南京大屠杀二首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "六合春风逼。", 
            "破鸿濛、星团云海，层层吹入。", 
            "万物摧衰如死卧，吹得蹶然欲立。", 
            "更吹上、满车笑色。", 
            "独倚车窗袖遮眼，是谁家归去飘零客？", 
            "袖底下，背人泣。", 
            "荒坟岁岁谁相惜？", 
            "但孤贞、坟头白草，不随春碧。", 
            "生不床前侍汤药，死不坟前一揖；", 
            "算产子、翁乎何必。", 
            "一恸一杯扶墓跪，到今朝、悔痛如潮击。", 
            "捏不起，三寸笔。"
        ], 
        "title": "贺新郎　归乡省墓作。予已数年不事此矣", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "浅浅溪流漱石苔，雏禽语语未能谐，如莺如燕费疑猜。", 
            "田里新秧和水绿，山中馀瓣背人开。", 
            "春风欲去复时回。"
        ], 
        "title": "浣溪沙二首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "野蔓缘墙入院中，泡桐花坠出墙红，夜来微雨润窗栊。", 
            "偶过前山逢故客，亦因无事访春风，开樽随坐小溪东。"
        ], 
        "title": "浣溪沙二首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "略不推延熟路车，年年岁至等归家。", 
            "人间冬服层层减，山上春光日日加。", 
            "频中酒，且呼茶，消磨生日即生涯。", 
            "偶然忆及中肠事，正握杯时手一斜。"
        ], 
        "title": "鹧鸪天　三月十四", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "略不推延熟路车，年年岁至等归家。", 
            "人间冬服层层减，山上春光日日加。", 
            "红袖手，紫罗纱。", 
            "游尘陌上竞喧哗。", 
            "谁家冷背新林坐，独握空杯到日斜。"
        ], 
        "title": "鹧鸪天 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "断梦飘零不自持，今年浑似昔年时。", 
            "秋风未到心先冷，沧海曾经味已知。", 
            "歌沸耳，酒盈卮。", 
            "消磨生日即生涯。", 
            "偶然忆及中肠事，正握杯时手一迟。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "盘箸已全收，博陆声相引。", 
            "独挈残杯出小廊，倚著栏杆饮。", 
            "何处起清歌，顿觉酡颜醒。", 
            "一曲能回少日心，曲尽青衫冷。"
        ], 
        "title": "卜算子　同学相聚，醉馀独听旧歌", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "独守山中屋一巢，长沙岂隔洞庭遥，湘江已涨十年潮。", 
            "春雨连朝成夏雨，神交执手到身交。", 
            "扶杯有味是清聊。"
        ], 
        "title": "浣溪沙　共长沙诸网友饮，席中随书。予不至长沙，盖已十年矣，是日正立夏", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "山摇涛涌，月泻明如汞。", 
            "奇夜无人横笛共，独倚天风嘘梦。", 
            "苍茫驾得灵槎，迷蒙簌簌飞花。", 
            "阒寂中流云乱，一声叱起龙蛇。"
        ], 
        "title": "清平乐   夜宿中庙", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "繁车灯火，初著凭栏我。", 
            "梦里春花千万朵，梦起几番花堕。", 
            "去来看了匆匆，生涯处处泥鸿。", 
            "何日白头蓑笠，湖山一棹清风。"
        ], 
        "title": "清平乐  合肥客居偶成", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "亭林犹在，柳乱青无奈。", 
            "猛忆春宵花似海，愁绝孤槎天外。", 
            "人间弦断声终，当时燕子西东。", 
            "剩有斜阳几度，湖山飞絮濛濛。"
        ], 
        "title": "清平乐  壬辰暮春过中科大", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "去去翻飞落叶愁，风中还顾旧沙洲。", 
            "湖山翼影纷成阵，草木霜痕各自秋。", 
            "天欲暮，梦难留。", 
            "夕阳吹堕水悠悠。", 
            "数声渐渺寒云起，谁折芦花伫白头。"
        ], 
        "title": "鹧鸪天 秋雁", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "苦转空栏更忆谁，风前影冷颤霜枝。", 
            "独飘落叶如云处，不认繁花似锦时。", 
            "香黯澹，梦迷离。", 
            "湖山看到夕阳西。", 
            "秋深还扑烟波碎，一片荒寒渺渺飞。"
        ], 
        "title": "鹧鸪天 秋蝶", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "记吸吟樽夜未阑，珊珊仙影老梅边。", 
            "梦温石外成千朵，香酝枝头共一栏。", 
            "秋叶散，暮云连。", 
            "沉冥人海激冰弦。", 
            "孤帆天末知何处，疏雨江湖作意寒。"
        ], 
        "title": "鹧鸪天   甫至成都，偕王蛰公，吴金水、邱登成、张青云、高凉、梅疏影、吴文洁诸友宴集川大何峥先生十二梅花吟馆，约别后共赋此调", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "踽踽苍茫照鬓丝，三生梦绕石边谁。", 
            "转经人遇林间笑，落日歌驮马背飞。", 
            "云哈达，水琉璃。", 
            "巉岩积雪插天低。", 
            "格桑花只高寒发，不惜风尘迹更西。"
        ], 
        "title": "鹧鸪天  西藏旅中", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "只汝情痴唤去魂，湖山暗谱几秋痕。", 
            "平生无梦栖花底，一夜将愁泣草根。", 
            "欢易灭，誓空存。", 
            "当时哪信散如云。", 
            "声酸缕缕残宵织，不系香车渐远人。"
        ], 
        "title": "鹧鸪天  秋蛩", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "杨柳夭斜鬓影香，冰弦才动顾周郎。", 
            "雁来短梦惊秋露，人在长门锁夕阳。", 
            "云黯澹，水苍茫。", 
            "湖山满目入新凉。", 
            "三千珠履风流歇，只忆瑶池醉一场。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "病羽惊寒迹已遥，高台曾点百花娇。", 
            "更翻云雨成新局，谁惜风霜覆旧巢。", 
            "今古事，去来潮。", 
            "湖山一笛付渔樵。", 
            "春深梦短烟波外，漫忆斜斜碧柳梢。"
        ], 
        "title": "鹧鸪天    秋燕", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "一椽留梦沧桑影，堪怜梦还吹去。", 
            "草积虚栏，苔斑颓壁，谁认花深前路。", 
            "秋虫最苦。", 
            "正篱角微霜，海天重诉。", 
            "泪洒春帆，断魂雪浪更何处。", 
            "烟寒翠篁漫倚，对荒檐瑟瑟，能几风雨。", 
            "燕别庭空，星垂木老，剩拾愁痕无数。", 
            "残天未补。", 
            "甚寂寞枯坪，恨馀今古。", 
            "夜气沉沉，乱云嘘暗浦。"
        ], 
        "title": "台城路     过柘皋北闸老街，李鸿章当铺故屋圮于风雨矣", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "人天劫坏，剩拾香痕零墨在。", 
            "楚佩谁留，只影沙寒雪满头。", 
            "摩缣涕下，一棹沉冥堪老也。", 
            "禹迹苍茫，更与何人问海桑。"
        ], 
        "title": "减兰     云鹤兄属题兰花画册", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "缁尘溷久，深负天涯师与友。", 
            "梦里来迎，石磴云嘘太古青。", 
            "斜阳竹洒，林壑何年归去也。", 
            "夜起楼头，雨隔江湖冷似秋。"
        ], 
        "title": "减兰   蕲春雅集，以事未践约，心颇怏怏，乃赋梦游山中以寄", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "峭崖积铁，兀出苍茫千尺雪。", 
            "拍岸涛腥，犹作英雄歌哭声。", 
            "云腾似火，孤塔难支天欲堕。", 
            "如此山川，风雨飘摇付倚栏。"
        ], 
        "title": "减兰   偕晦窗、颖庐二先生登姥山，淮军旧地也", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "湖山依旧，寂寂苔墙垂古柳。", 
            "深巷当年，剑气书声共此栏。", 
            "几番花堕，照影深潭非昔我。", 
            "梦觉迢遥，疏雨孤吟过石桥。"
        ], 
        "title": "减兰  重到宏村，余全班同学毕业实习故地也", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "故园藤石笙箫寂，匆匆梦归何地。", 
            "抱树红残，穿帘碧瘦，春梦轻痕谁记。", 
            "危阑漫倚。", 
            "怕孤雁千山，数声天际。", 
            "又唤当时，一桴魂泣海崖起。", 
            "云深踏来见否，几番风雨下，销尽英气。", 
            "木老荒亭，苔斑废碣，剩睹江山如此。", 
            "烟波万里。", 
            "叹解佩樽前，落花风底。", 
            "伫向天涯，白头斜照里。"
        ], 
        "title": "台城路  牯岭", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "一片离愁江水瘦。", 
            "江北江南，秋色年年有。", 
            "黄叶孤车驮梦久，长桥斜日人回首。", 
            "小阁深杯曾执手。", 
            "月冷千山，还到朱栏否？", 
            "细熨愁心从别后，照颜只怕溪波皱。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "远树留云，平沙去雁，一棹来泛秋湖。", 
            "野汀风落，飞雪到芦蒲。", 
            "残柳荒寒一抹，渺数点，白鹭堪呼。", 
            "泥鸿散，酒阑独伫，吹鬓影萧疏。", 
            "嗟余。", 
            "空负此，吟衫踽踽，泛梗流凫。", 
            "向天地何方，暂结诗庐。", 
            "今古山河万劫，总梦里，归去莼鲈。", 
            "行行远，苍茫前路，斜日小车孤。"
        ], 
        "title": "满庭芳    秋日过泰州，张贻柏，周进二公为雇舟同游溱湖，别后皆用鹿潭先生韵寄赠，勉次韵为答", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "去雁沙寒，牵藤石老，我来秋色堪伤。", 
            "瑟瑟西风，蒹葭吹恨微霜。", 
            "行人莫向桥头倚，倚桥头，怕认沧桑。", 
            "最销魂，抚遍阑干，立尽斜阳。", 
            "歌弦十里扬州梦，记珠帘灯火，雾鬓衣香。", 
            "零落风流，烟波空付茫茫。", 
            "清箫何处天涯杳，剩年年，愁结垂杨。", 
            "更黄昏，一种迷离，千古凄凉。"
        ], 
        "title": "高阳台  过扬州二十四桥", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "古柳围津，疏英倚石，萧萧暮雨阑干。", 
            "一片伤心，迷蒙剩水残山。", 
            "朱楼莫恨笙歌杳，便笙歌，不是当年。", 
            "黯销凝，几度西风，一舸秋烟。", 
            "繁华梦里匆匆散，认亭林岑寂，巷陌荒寒。", 
            "扇底飘零，流红今到谁边。", 
            "沈沈天海无情隔，任徘徊，望断人间。", 
            "莫重来，万缕清霜，吟鬓苍斑。"
        ], 
        "title": "高阳台   秦淮雨中登媚香楼", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "法住香江，十五载、因缘殊胜。", 
            "继学脉、石头路滑，唐门风正。", 
            "花果飘零休怅望，灵根遍植凭精进。", 
            "计年年、嘉会蔚人文，群英奋。", 
            "娑婆界，须堪忍。", 
            "路曲折，愿无尽。", 
            "喜慧业传灯，菩提心证。", 
            "红雨纷飞摩诘笑，白莲净远濂溪韵。", 
            "盼明朝、粤海宝珠还，欢歌庆。"
        ], 
        "title": "满江红·丁丑夏，正值香港回归日，又逢佛教法住学会创建十五周年，心花一朵，遥致贺忱", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "鼠去牛来，乾坤转、又迎新岁。", 
            "蓦回首、百年前事，斑斑血泪。", 
            "蓟地宝刀徒抱恨，虎门烈焰翻成罪。", 
            "莽乾坤、星火怒燎原，焚魑魅。", 
            "路曲折，人无悔。", 
            "遮不住，东流水。", 
            "喜改革腾飞，扶摇万里。", 
            "南海珠还蜃雾散，北辰星灿宏图美。", 
            "盼和风、甘雨润郊原，山花媚。"
        ], 
        "title": "满江红·丁丑元日发笔", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "史慧园圈参透，诗情缱绻升华。", 
            "虎滩鸥彰美难夸。", 
            "花雨飞天漫洒。", 
            "莫对秋林弹雀，且忘荒寺听蛙。", 
            "孤山雪里隐红芽。", 
            "岂向凤姨论嫁。"
        ], 
        "title": "西江月·和锦全", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "羁旅京华，倦登临、悄迎新岁。", 
            "牵情处、楚弓易觅，杞忧难讳。", 
            "国步艰辛民有信，变风怨悱谁之罪。", 
            "念当年、热血浇鲜花，情无极。", 
            "农足食，田园美。", 
            "鱼相忘，江湖水。", 
            "任采珠异域，果能心会。", 
            "一席香槟狐步舞，百年鞭扑英雄泪。", 
            "待何时、风雨霁神州，朝霞媚。"
        ], 
        "title": "满江红·言犹未尽，再叠前韵", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "总角同窗，春游结伴。", 
            "嘉州琴韵峨山恋。", 
            "灵签鸥梦证仙缘，双飞鸿英人争羡。", 
            "海外偎依，青城缱绻。", 
            "深情远寄罗兰卷。", 
            "相呼蜜语话当年，那堪电讣来天半。"
        ], 
        "title": "踏莎行·一九九七年十月，忽得日英电告，克正以肺癌弃世，不胜震悼，哀吟当哭", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "忍泪呼权子。", 
            "怎匆匆、骑鲸入海，翛然长逝。", 
            "虹影跫音银桂月，听雁追萤往事。", 
            "忆别后、涉江兰芷。", 
            "蒿目时艰重聚首，感秋词、意蕴深如此。", 
            "宋徐我，赓相拟。", 
            "迎来新国齐更始。", 
            "纵征途、几多曲折，几番朱紫。", 
            "白眼鸡虫诗骨硬，浩荡风骚微旨。", 
            "记寒夜、凤歌难继。", 
            "海内知交独再和，唤迅翁、慷慨同心史。", 
            "魂归欤，泪难止。"
        ], 
        "title": "金缕曲·哭悼吉权1999.2", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "秋肃春温八十年。", 
            "黉门学脉赖薪传。", 
            "火中鸣凤更翩翩。", 
            "质测通几齐愤悱，道心诗梦共婵娟。", 
            "相期同着祖生鞭。"
        ], 
        "title": "浣溪沙·贺武大校报创刊八十周年", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "寂寂常关内。", 
            "有娇儿、懵懵莽莽，呱呱坠地。", 
            "七九流年如逝水，不觉垂垂老矣。", 
            "漫回首、此生无悔。", 
            "锦里琴书岷峨雪，酿就诗魂莹粹。", 
            "墨池畔、虹飞飙起。", 
            "慷慨燃心春雷颂，更纵横、稷下多英气。", 
            "罗浮梦，青城美。", 
            "凯歌欢舞迎新纪。", 
            "谁料得、征途曲折，抑朱扬紫。", 
            "踏过劫波风骨健，默指天心梅蕊。", 
            "拼余热、泞耕不止。", 
            "毕竟知交多处士，竹林下、煅灶犹堪睡。", 
            "虎溪笑，谁能会。"
        ], 
        "title": "金缕曲·壬午除夕，七九自省", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "父母乾坤，予兹藐、安能绝物。", 
            "怅回顾、蓬山路邈，江湖浪阔。", 
            "幸有芳情吟桔颂，偶存卮酒邀明月。", 
            "笑吹沙、躄躠印泥涂，飘华发。", 
            "苌弘血，真成碧。", 
            "嵇康灶，果堪息。", 
            "感清晖恒照，砺我诗骨。", 
            "涓子琴心公独理，淮南桂树谁攀折。", 
            "问姜斋、何事最关怀，立人极。"
        ], 
        "title": "满江红·奉得饶公电传隽词，奖誉有加，感愧莫名。谨步原韵，敬和一阕", 
        "type": "词", 
        "yun": null
    }, 
    {
        "author": "萧萐父", 
        "era": "当代", 
        "subtype": null, 
        "text": [
            "耄耋休言寿。", 
            "怅平生、韶光半掷，愧酬师友。", 
            "蓬岛迷茫泥路滑，自择何须搔首。", 
            "幸葆此、童心无垢。", 
            "桃李芬芳腾巨浪，更峥嵘、笔剑冲牛斗。", 
            "少年游，诗情茂。", 
            "星穹德律萦怀久。", 
            "解连环、螺旋结构，乐章合奏。", 
            "平等智观儒佛道，偏赏蕾芽新秀。", 
            "伫桥头、承前启后。", 
            "历史洄流多激漩，弄潮儿、争作擒龙手。", 
            "丹柯炬，燃心授。"
        ], 
        "title": "金缕曲·癸未岁杪，八十自省", 
        "type": "词", 
        "yun": null
    }, 
    {
        "author": "潘元福", 
        "era": "当代", 
        "subtype": "七言律诗", 
        "text": [
            "灵光乍耀已无前，始信人间造化先。", 
            "放眼从知天似墨，回头一望地成圆。", 
            "身如飞絮人疑泛，指点行星火欲燃。", 
            "此去何曾愁远道，与君还会鹊桥边。"
        ], 
        "title": "光子火箭约永正同赋", 
        "type": "律诗", 
        "yun": "先"
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "花坛古井。", 
            "井边碧树离离影。", 
            "年时应是神仙境。", 
            "满院秋光，更显甘斋静。", 
            "画人行脚如萍梗。", 
            "五湖四海常驰骋。", 
            "名山历尽诗怀鲠。", 
            "四首故园，莫道吴江冷。"
        ], 
        "title": "醉落魄 题刘汝醴《井边》粉画", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "灼灼横斜影照天。", 
            "根头顽石伴真仙。", 
            "缘何咫尺隔关山。", 
            "天气严寒思旧国，晴朗爽快忆南园。", 
            "岭南更有荔枝湾。"
        ], 
        "title": "浣溪沙 咏关山月赠叶子、忠祥梅石图，即赠山月", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "雨湿瓜棚，莎莎骤到。", 
            "这回应不空奔跑。", 
            "茯苓夹饼送殷情，西湖今日真真姣。", 
            "去岁初逢，莎莎还小。", 
            "今儿忽而嘻嘻笑。", 
            "吐谈举止阿娘姿，聪明冰雪戈家调。"
        ], 
        "title": "赠莎莎侄女 其一 踏沙行", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "游人都道西湖好。", 
            "竟引莎莎到。", 
            "尺幅苦瓜棚，乱乱糟糟，好教莎莎笑。", 
            "去年初见莎莎小。", 
            "一岁高多少。", 
            "薄冰厚人情，冰雪聪明，全是戈家调。"
        ], 
        "title": "赠莎莎侄女 其二 醉花阴", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "小词情切钦星海。钱家瞻仰遗孀采。", 
            "陋卷雨低回。楼头笑语时。", 
            "老人年九二。不与寻春比。", 
            "夙愿偿今宵。一面慰多娇。"
        ], 
        "title": "赠莎莎侄女 其三 菩萨蛮", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "今朝花港。", 
            "邀几个青年，同游共赏。", 
            "冒雨观鱼，几盘小菜，且为老夫添量。", 
            "七一到头未老，算只是年方壮。", 
            "饭量大，小诗胡涂点，有些痴样。", 
            "无状。", 
            "思想影响乱弹琴，知否教人惘。", 
            "辜负年华，空悲逝水，好在四肢无恙。", 
            "艺苑怪风奇浪，气势似高千丈。", 
            "问君等，谁是中流砥，力能抵挡。"
        ], 
        "title": "喜迁莺 七一自寿兼赠诸同志", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "苦瓜棚下。", 
            "天上采云，缤纷如雨。", 
            "满纸琳琅，词坛老手，才见情殷韵雅。", 
            "七五载真不老，四十年知音者。", 
            "而今是，两地相称寿，遥持金斝。", 
            "佳话。", 
            "汤显祖歌唱采茶，剧苑标无价。", 
            "志敏奇男，可华异女，赣水长流细泻。", 
            "举目众芳芜秽，赖子肆于时夏。", 
            "公知否，百岁人时见，鹤凌岱华。"
        ], 
        "title": "喜迁莺", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "也是横圹一俊英。", 
            "白衣翠盖碧亭亭。", 
            "初秋丽日静无声。", 
            "天上移云何处是，水中飞影最关情。", 
            "此时难得是新晴。"
        ], 
        "title": "浣溪沙 咏池荷", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "今夕争称百岁人。", 
            "声喧酒满闹纷纷。", 
            "花香灯耀玉堂春。", 
            "自是德高多福寿，也缘时会足精神。", 
            "更兼新秀有儿孙。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "申江秋老。", 
            "闻道潘郎耄。", 
            "当年景，多喧闹。", 
            "新疆传气象，歌舞真真妙。", 
            "四十余年了。", 
            "战斗精神饱。", 
            "望百岁，非难到。", 
            "大家齐祝寿，莫惜金樽倒。", 
            "长篇大论多多报。"
        ], 
        "title": "千秋岁 寿潘念之老人八秩", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "歇浦秋深，正潘郎八秩，合称潘老。", 
            "回首三塘，忧患不知多少。", 
            "每事当头呼号。", 
            "大伙随声同调。", 
            "公须记、持节归传，新疆歌舞真妙。", 
            "月儿爬到，姑娘梳妆台儿上，半面偷照。", 
            "四十年来，总是精神充饱。", 
            "百岁更能矫矫。", 
            "今宵莫惜金樽倒。", 
            "齐祝愿、寿宴常开，长篇大作频报。"
        ], 
        "title": "万年欢 寿潘念之老人八秩", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "佳节随冬至。", 
            "喜今宵、唐叔周姬，结成连理。", 
            "自小青梅跟竹马，何用寻媒问字。", 
            "见说道、新型婚礼。", 
            "薄酒三台遵节约，二粒糖、郑重娱宾意。", 
            "只有我，一张纸。", 
            "那管荒村鸡犬吠。", 
            "洞房中、青灯泛暖，暗香时起。", 
            "才子佳人浑似醉，戏演画眉故事。", 
            "更莫问、油盐柴米。", 
            "知否文章无高价，纵千篇、难抵房租费。", 
            "君子谊，淡如水。"
        ], 
        "title": "贺新郎 为唐宗良、周颖催妆", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "颜夫子。", 
            "九十过也期颐，手勤无已。", 
            "仙椿中外同钦，色妍笔健，丘奇壑媚。", 
            "请君记。", 
            "吴越有沧浪，更有西湖水。", 
            "还添异域风光，火膏继晷，培桃育李。", 
            "烟雨频年辛苦，寻幽探隐，归趋如实。", 
            "师法自然心源，方见真美。", 
            "厨房肉店，充满闾阎气。", 
            "这才叫、当今画史，丹青神理。", 
            "的是人文瑞。", 
            "当年取誉巴黎远迩，真可朝朝醉。", 
            "欣此际、春回东风吹起。", 
            "纵横奥论，启人覃思。"
        ], 
        "title": "瑞龙吟 题颜文梁艺术纵横谈", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "梦上危墙探九星。", 
            "牛郎织女笑相迎。", 
            "银河滚滚似长鲸。", 
            "墙动天摇真欲坠，觉来觅句可怜生。", 
            "岂知好梦未曾醒。"
        ], 
        "title": "浣溪沙 梦中得句，醒而足成", 
        "type": "词", 
        "yun": null
    }, 
    {
        "author": "卢鸿基", 
        "era": "当代", 
        "subtype": null, 
        "text": [
            "天遣春温到海涯。", 
            "天边隐约是侬家。", 
            "望中一片木棉花。", 
            "丽日轻烟迷碧树，清宵好梦食番瓜。", 
            "故人新赏咖啡茶。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "有山秋斑斓，有潭卧深碧。", 
            "有塔万木颠，下泻孤影白。", 
            "林深招提幽，红栏出藤石。", 
            "法师坐清言，淡茗二三客。", 
            "为我指山楼，已置读书席。", 
            "举世方滔滔，万劫剩一隙。", 
            "我乞龙象蹴，更挽天地坼。", 
            "松风流磬起，人海散如掷。", 
            "何年一局罢，再停风尘舄。", 
            "回首斜照里，钟鼓白云隔。"
        ], 
        "title": "崇州白塔寺谒果平法师", 
        "type": "古风", 
        "yun": "陌"
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "万仞拄天西，雄瑰百岳仰。", 
            "石老嘘雾冷，飞泉万壑响。", 
            "烟湿裹瘦筇，忽出层云上。", 
            "触天石峨峨，拍石云作浪。", 
            "下视惟一气，八表白瀁漭。", 
            "如巨桴泛海，宙合失所向。", 
            "桑海岂足嗟，但嗟道久丧。", 
            "萧条百劫后，戮力誓吾党。", 
            "杲杲佛不语，绝顶风浩荡。"
        ], 
        "title": "持社成立大会登峨眉金顶", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "有妖浮海舟，魅影舞彻夜。", 
            "佩环步生莲，雾鬓华灯射。", 
            "香风管弦急，婀娜斗淫冶。", 
            "招手来戏亵，登台衣半卸。", 
            "流光幻软媚，不得辨真假。", 
            "遂惑衣冠客，拥渡争上下。", 
            "一曲态狂迷，閧席万钱洒。", 
            "汝亦谁家子？椰林遮茅舍。", 
            "汝身父母授，发肤忍此化？", 
            "天地为独客，飘零度春夏。", 
            "生为娱人具，死即抛于野。", 
            "物种惟人类，罄竹罪难写。", 
            "众中长不乐，百孽孰赎者？", 
            "冷泪滴海碧，夜色芭堤雅。"
        ], 
        "title": "芭堤雅海湾登东方公主号观人妖表演", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "水拍石碛冷，来客信已寡。", 
            "独有吊古人，拾级出林罅。", 
            "苍苔积古锈，大石滴青赭。", 
            "上立塔嶙峋，独支乱云下。", 
            "浩淼水无涯，天际落日泻。", 
            "中涌豪杰士，身冲万矢射。", 
            "杀贼复拒夷，血肉掷四野。", 
            "一椽历劫存，衰草覆颓瓦。", 
            "门闭秋风里，寂寞谁奠者？", 
            "剩摩残字在，临风泪盈把。"
        ], 
        "title": "余屡至姥山，例随游人自北船塘登岸，庚寅秋取道南船塘，途中见萧瑟老院，闭门无人迹，询之竟淮军昭忠祠也", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "奇崛涪翁句，奥衍散原叟。", 
            "郁郁乎文哉，平生追江右。", 
            "扶筇秋风里，来访匡庐瘦。", 
            "危磴百折悬，涧深石怒走。", 
            "有石如披雪，有石盘骨皱。", 
            "苍崖奔如铁，两峰如相斗。", 
            "林转出一峰，孤峭兀不偶。", 
            "万尺天如泻，飞瀑日夜吼。", 
            "奔突万马腾，石列如拒寇。", 
            "壮哉造化力，句法山水授。", 
            "诗者无雄奇，俗笔终在手。", 
            "嵚嵜但一吐，何论句妍丑。", 
            "斜日一潭碧，万古贮深秀。", 
            "群山对无言，松风相看久。"
        ], 
        "title": "登庐山", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "倚槛天寥阔，孤塔万松顶。", 
            "我来岩壑间，独立秋山静。", 
            "烟萝带钟疏，木杪出湖影。", 
            "遥望群楼翳，中遮万喧竞。", 
            "我身久托此，朝夕泛萍梗。", 
            "偶逃非非想，心物两寂定。", 
            "鸟归霜叶落，僧踏夕阳冷。", 
            "此间看不足，歌与暮云听。"
        ], 
        "title": "秋日登鼓山寺塔", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "层叠高楼间，日出市人夥。", 
            "蹒跚者老丑，华衣者婀娜。", 
            "汹涌竞奔走，长街相挟裹。", 
            "刹那万啼笑，旦夕生福祸。", 
            "激荡沸如海，中掷懵懂我。", 
            "似有人缈缈，空花信一朵。", 
            "乃奋身一叶，世味尝坎坷。", 
            "肝肠何所盘，一冰复一火。", 
            "宿昔江湖风，闲云无不可。", 
            "而我归不得，斯须怅然坐。"
        ], 
        "title": "街边偶坐", 
        "type": "古风", 
        "yun": "哿"
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "抱琴送客舟，寒云吐万壑。", 
            "何限伤心人，画此气萧索。", 
            "知音何寥寥，大雅更不作。", 
            "从此山水渺，天涯几处泊。", 
            "举世竟谁侣，使我泪双落。", 
            "我亦好古者，自分守寂寞。", 
            "披卷长伫立，江天共漠漠。"
        ], 
        "title": "苏州徐云鹤兄属题《虞山访友图》长卷", 
        "type": "古风", 
        "yun": "药"
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "抚迹成久恸，燃萁局未终。", 
            "谁驱良家子，血溅一旗红。", 
            "可怜山之阿，年年自茏葱。", 
            "听松思今昔，倚日辨沙虫。", 
            "独立春山乱，悲鸣万壑风。"
        ], 
        "title": "过无为县山中新四军七师旧址", 
        "type": "古风", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "天狂莫如龙，地狂莫如虎。", 
            "独行天地间，纵横不可阻。", 
            "人中孰狂者？涕下难能数。", 
            "不闻斧斤声，丁丁斫大树。", 
            "举目何所见？喑然伏鸡鼠。", 
            "绝矣嵇康琴，悲哉祢生鼓。", 
            "君子浮扁舟，渔歌入深浦。", 
            "明月何娟娟，可以来相顾。"
        ], 
        "title": "感怀", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "云滃白日昏，汪洋奔恣肆。", 
            "大泽何浩荡，蛟鼍潜窥伺。", 
            "以我一芥舟，身抛八百里。", 
            "四顾莽无涯，我心叠如水。", 
            "一波复一波，我心不能止。", 
            "来者犹滔滔，去者倏已逝。", 
            "风涛挟沉浮，吾生何所寄？", 
            "举目见孤鸿，盘桓落无地。", 
            "水阔羽翼短，凄凄向人唳。", 
            "相望不能援，日暮横流涕。", 
            "孤帆兼鸿影，各各泯天际。"
        ], 
        "title": "大泽叹", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "疏雨逼岁杪，风花瘦成诗。", 
            "流红千浪里，天地胡不慈。", 
            "菊老委别浦，霜泥泣旧枝。", 
            "百岁怀此恨，谁云各所宜。", 
            "冥蒙绝鸿羽，我生久羁縻。", 
            "美人云海隔，无以护暖饥。", 
            "片霎重遇地，即是别君时。", 
            "独立沧江暮，汍澜竟何之。"
        ], 
        "title": "江上感怀次金乐堂问讯诗韵", 
        "type": "古风", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "霜染仙坞色，晴催梅蕊动。", 
            "飞阁凭苍翠，湖山几前供。", 
            "平生久鞿鞅，片刻为脱纵。", 
            "舟车各万里，坐此深杯共。", 
            "琴箫出水堧，啭玉翩如凤。", 
            "叹我久蹭蹬，所学百不用。", 
            "犹欣二三子，相惜复相重。", 
            "醉别荻花白，斜阳照如梦。", 
            "去去隔人海，怊怅莫相送。"
        ], 
        "title": "杭州茅家埠与静凤姐、云芳、雷雷、金水、书玉诸友宴集，时听静凤姐昆曲，分韵得动字", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "天马横空至，不羁风雷动。", 
            "英多飒爽气，不合腐儒供。", 
            "先生亦健者，奇思天所纵。", 
            "立马昆仑巅，心与冰雪共。", 
            "煮茗待我来，青眼几麟凤。", 
            "吁嗟堕尘海，鞿鞅不得用。", 
            "一灯风雨夕，殷殷此情重。", 
            "良会叹匆匆，三宿倏如梦。", 
            "片帆转江海，永怀一纸送。"
        ], 
        "title": "夜车晚点，至杭州西湖国宾馆，熊东遨先生不眠候至深夜，并赠骏马图感而自叠前韵", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "高楼坐岑寂，岁阑雨雪动。", 
            "思访梅花去，堪插古瓶供。", 
            "出门灯影魅，歌酒方酣纵。", 
            "闻我访梅者，哄笑无一共。", 
            "君子生此世，濩落必饥凤。", 
            "我幸致薄业，诗书焉寸用。", 
            "嗟彼社鼠辈，腾嚣世所重。", 
            "幽香满城绝，空归难入梦。", 
            "何处素心人，一枝飞鸿送？"
        ], 
        "title": "雪夜城中感怀四叠前韵", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "夜坐一灯白，风雪街衢动。", 
            "梅老横窗瘦，数枝冰玉供。", 
            "人海三年伏，一椽养疏纵。", 
            "壁上古焦琴，欲抚堪谁共。", 
            "喈喈楚江碛，声出焚香凤。", 
            "竹实以为餐，霞露以为用。", 
            "寒雀群呶呶，肯为彼曹重。", 
            "独有知音人，听此难入梦。", 
            "披衣江湖望，五弦为挥送。"
        ], 
        "title": "雪夜简无为县马春五叠前韵", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "仓皇未及辞，雨逼车轮动。", 
            "如斯佳林亭，真合词人供。", 
            "斫轮老弥厚，怜我性跳纵。", 
            "沽上青眼久，携我琴樽共。", 
            "我本接舆流，长歌泣麟凤。", 
            "悲夫和之璞，嗟彼匠不用。", 
            "郁郁自为吐，敢期大儒重？", 
            "三日以身诲，历历如昨梦。", 
            "万里隔天海，殷殷语频送。"
        ], 
        "title": "数接王蛰堪先生短信，语多厚望勉励，乃追忆杭州之别，感愧而六叠前韵以呈", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "招汝饥魂兮，未歌泪已动。", 
            "粮蔬以为祭，酒浆以为供。", 
            "来食来食兮，新岁正欢纵。", 
            "浩劫举世忘，奠汝竟谁共！", 
            "泱泱衣冠邦，迷堕喧楚凤。", 
            "汝生不如蚁，廉耻弃何用。", 
            "抛妻食子者，猛虎孽何重！", 
            "何辜之种族，地狱之噩梦。", 
            "诘天天不答，暴雪倏降送。"
        ], 
        "title": "庚子大饥荒四十八年祭八叠前韵", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "创业何艰哉，百战缁尘动。", 
            "四壁诗与书，岑寂失所供。", 
            "肯置百僚底，精爽羁不纵。", 
            "吁嗟世家子，溷与贩夫共。", 
            "焉见王子乔，云中传鸣凤。", 
            "亭亭佩古玉，被褐有不用。", 
            "十五志于学，许身癫何重。", 
            "君看冢累累，百岁同一梦。", 
            "胡不呼美酒，醉招红袖送。"
        ], 
        "title": "新年醉后感怀九叠前韵", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "独立危堤上，忽然双泪动。", 
            "江山何寂寞，苍茫为谁供。", 
            "嗟嗟天如穹，久庇竖子纵。", 
            "古之伟烈士，我生不与共。", 
            "投之万劫火，安见涅磐凤？", 
            "自嗤莫长呼，长呼亦何用。", 
            "仰天天漠漠，玄云如磐重。", 
            "下视水滔滔，狂澜碎残梦。", 
            "胡不乘桴逝，岁月渔歌送。"
        ], 
        "title": "新春酒后独步湖滨十叠前韵", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": "五言绝句", 
        "text": [
            "雨湿林崖色，洇然绿到船。", 
            "人歌惊白羽，飞破楚山烟。"
        ], 
        "title": "雨中过西陵峡舟中口号三首 其一", 
        "type": "绝句", 
        "yun": "先"
    }, 
    {
        "author": "潘乐乐", 
        "era": "当代", 
        "subtype": "五言绝句", 
        "text": [
            "千山泼如墨，苍崖断水湄。", 
            "绿蓑风雨里，独网一舱诗。"
        ], 
        "title": "雨中过西陵峡舟中口号三首 其二", 
        "type": "绝句", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "五言绝句", 
        "text": [
            "瀑流飞石罅，万绿插云中。", 
            "一径盘山仄，时行小轿红。"
        ], 
        "title": "雨中过西陵峡舟中口号三首 其三", 
        "type": "绝句", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "雨风料峭几番春，蹈海沉冥不帝秦。", 
            "水涸山荒吾亦老，瘗花留付后来人。"
        ], 
        "title": "挽歌次暮阑阁主人韵", 
        "type": "绝句", 
        "yun": "真"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "平沙独立雪萧萧，石寂云寒万木凋。", 
            "来听蛰龙声未绝，犹嘘天海作春潮。"
        ], 
        "title": "舟山岛听海作", 
        "type": "绝句", 
        "yun": "萧"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "山河荒寂雾重重，浪拍车孤冰雪冲。", 
            "要破深宵灯十万，倚天照海起长龙。"
        ], 
        "title": "元日夜车过杭州湾跨海大桥口号", 
        "type": "绝句", 
        "yun": "冬"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "诸天神力旧斑斓，金粉楼台照水寒。", 
            "高树斜阳白云寂，剩将王气壁间看。"
        ], 
        "title": "罗布林卡口占", 
        "type": "绝句", 
        "yun": "寒"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "负暄茶澹啜春山，花影摇眸岁又删。", 
            "皱面观河还一笑，居然名突贩佣间。"
        ], 
        "title": "口占", 
        "type": "绝句", 
        "yun": "删"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "一襟霜冷入秋风，夕照崖山馀恨同。", 
            "八百年间天地坼，更无片语祭诗翁。"
        ], 
        "title": "将入蜀赴陆放翁逝世八百周年纪念会口占二首 其一", 
        "type": "绝句", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "铁马冰河入梦频，铜驼荆棘泪痕新。", 
            "可怜月色犹无恙，照尽槎枒袖手人。"
        ], 
        "title": "将入蜀赴陆放翁逝世八百周年纪念会口占二首 其二", 
        "type": "绝句", 
        "yun": "真"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "海天吹暖踏圆沙，白塔蕉林出晚霞。", 
            "小立茅亭椰子剖，迎风鬓点两三花。"
        ], 
        "title": "暹逻纪行诗五首 其一", 
        "type": "绝句", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "丛林铁轨出嶕峣，血色蛮烟万骨销。", 
            "小筏数声歌去也，夕阳如水满长桥。"
        ], 
        "title": "暹逻纪行诗五首 其二", 
        "type": "绝句", 
        "yun": "萧"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "披荆百战汉家旗，孤寨藤茅结水湄。", 
            "草木飘零魂北向，瘴山落日满残碑。"
        ], 
        "title": "暹逻纪行诗五首 其三", 
        "type": "绝句", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "蹈刃青春跨海舟，深闺梦里骨成丘。", 
            "我来犹怯碑前伫，还剩河山不自由。"
        ], 
        "title": "暹逻纪行诗五首 其四", 
        "type": "绝句", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "华风久矣被南荒，塔立崚嶒云水黄。", 
            "故事虬髯磨洗尽，一舟斜日倚茫茫。"
        ], 
        "title": "暹逻纪行诗五首 其五", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "未必群嚣恕不狂，安心何处竟他乡。", 
            "桐阴深巷无人识，茗坐摊书到夕阳。"
        ], 
        "title": "湖村口占", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "力能识字即牢骚，久断知音泣二毛。", 
            "天马腾骁谁可遏，一空世上九方皋。"
        ], 
        "title": "余国松世叔短信示所著《马辩》文，深肯其说，读毕戏成一首", 
        "type": "绝句", 
        "yun": "豪"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "丹青劫火久寥寥，剪纸川原不可招。", 
            "记得江湖逢对泣，白头灯影说前朝。"
        ], 
        "title": "归车过阜师院大门怀赵景庵丈，景丈美术教授，先太祖弟子。吾幼时，丈尝寻访家父，述太祖事迹甚详，今殁久矣", 
        "type": "绝句", 
        "yun": "萧"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "处乎材与不材间，偷得林亭半日闲。", 
            "歧路生涯亦何悔，一车随意入名山。"
        ], 
        "title": "其一 自合肥归巢误入合宁高速，即驱车之滁州琅琊山，得诗三首", 
        "type": "绝句", 
        "yun": "删"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "危楼独立石嶕峣，只恨生迟来寂寥。", 
            "一啸松风斜照里，群峰奔到怒如潮。"
        ], 
        "title": "自合肥归巢误入合宁高速，即驱车之滁州琅琊山，得诗三首 其二 独登琅琊山顶会峰阁", 
        "type": "绝句", 
        "yun": "萧"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "剩对残碑苔迹青，醉翁操绝更谁听。", 
            "数声啼鸟游人散，落日苍茫坐古亭。"
        ], 
        "title": "自合肥归巢误入合宁高速，即驱车之滁州琅琊山，得诗三首 其三 醉翁亭", 
        "type": "绝句", 
        "yun": "青"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "去去车孤麦地黄，桑榆一线渐迷茫。", 
            "平原莽荡愁无著，解送愁人只夕阳。"
        ], 
        "title": "辞故乡", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "豕突狼嗥破我门，天荒海涸灭无痕。", 
            "孤车驮梦归谁识，剩倚残阳剔断垣。"
        ], 
        "title": "入寨", 
        "type": "绝句", 
        "yun": "元"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "一冢深眠麦地黄，无声弃我任他乡。", 
            "燕归椽坏栖何处，梦里乘肩红薯糖。"
        ], 
        "title": "归鲖城拜祖父墓", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "识字功成摇笔忙，侏儒跳跃正披猖。", 
            "街边童子前身是，帝岂衣哉吾岂狂。"
        ], 
        "title": "戏成", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "我来披雪塔峥嵘，我去山深乱木横。", 
            "伴我去来孤月照，车前花堕两三声。"
        ], 
        "title": "口占", 
        "type": "绝句", 
        "yun": "庚"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "长街阒寂夕阳斜，簌簌飞红到一车。", 
            "动我奇愁言不得，数声涕泣总天涯。"
        ], 
        "title": "口占", 
        "type": "绝句", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "梦倚湖山第几楼，春寒桥上记前游。", 
            "絮飞红乱今无主，归去斜阳燕子愁。"
        ], 
        "title": "无题", 
        "type": "绝句", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "华年如此指间轻，独往苍茫百感成。", 
            "天末故人如梦我，一车梅堕雪无声。"
        ], 
        "title": "大雪车中吸烟作", 
        "type": "绝句", 
        "yun": "庚"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "云林人寂后，曲涧出红栏。", 
            "壁暗苔痕古，梅横石气寒。", 
            "微尘犹可托，新岁暂成欢。", 
            "道浅停难久，斜阳恋伫看。"
        ], 
        "title": "天台国清寺", 
        "type": "律诗", 
        "yun": "寒"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "岁残深闭户，无地辨夷华。", 
            "天病轩乘鹤，蚌胎珠泣沙。", 
            "人言聊洗耳，世味但知茶。", 
            "剩对虬枝冷，疏疏绽雪花。"
        ], 
        "title": "深闭五叠前韵", 
        "type": "律诗", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "远世耽书癖，灯前逝梦华。", 
            "喧狂仍楚凤，眊聩并恒沙。", 
            "病骨寒侵雪，诗怀涩照茶。", 
            "犹堪倚长夜，独味忍冬花。"
        ], 
        "title": "岁阑夜坐四叠前韵", 
        "type": "律诗", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "联床复今夕，相对拾朝华。", 
            "截竹轻骑马，攻城细筑沙。", 
            "书声灯下梦，鬓影雪前茶。", 
            "百岁差能慰，乘肩靥似花。"
        ], 
        "title": "弟容容自合肥雪夜驱车携妻子来晤三叠前韵", 
        "type": "律诗", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "夜坐痴顽癖，匆匆掷岁华。", 
            "空怜蛇赴壑，久任蜮含沙。", 
            "灯黯排愁句，沤浮破睡茶。", 
            "犹馀二三子，冲雪寄梅花。"
        ], 
        "title": "西历元旦夜坐再叠前韵", 
        "type": "律诗", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "枯枰到无语，忽忽换年华。", 
            "梦悸灯前泪，心荒劫后沙。", 
            "横窗仍雨雪，阅世剩烟茶。", 
            "风疾何曾惜，留看未瘗花。"
        ], 
        "title": "西历岁杪夜叠前韵", 
        "type": "律诗", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "可惜屠龙手，哦诗到鬓华。", 
            "夕阳残此局，举国散成沙。", 
            "肱曲眠长戟，舌瘖浇苦茶。", 
            "河山谁伫望，涕泪逐空花。"
        ], 
        "title": "州与放翁公祭大典忽枨触予怀次陈沚斋先生韵", 
        "type": "律诗", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "小筑青崖上，闲云自卷舒。", 
            "雨微花覆径，窗寂竹翻书。", 
            "天地才何益，林泉世已疏。", 
            "安心随处好，高枕即吾庐。"
        ], 
        "title": "山中偶得", 
        "type": "律诗", 
        "yun": "鱼"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "幽林遮古寺，曲径入空濛。", 
            "竹露围潭碧，梅英堕石红。", 
            "摊经窥野雀，落日挂髡桐。", 
            "到此诸尘净，烟霞或可终。"
        ], 
        "title": "游无为县迎山寺", 
        "type": "律诗", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "湖山春雨霁，晨咏倚疏篁。", 
            "时见梅花堕，远浮村水香。", 
            "阴晴人久倦，樗栎世将忘。", 
            "乃羡天随子，渔歌岁月长。"
        ], 
        "title": "湖村小住", 
        "type": "律诗", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "幽径盘山细，斜阳傍客行。", 
            "花深穿雀影，石皱枕泉声。", 
            "晞发看云淡，烹茶入句清。", 
            "何年尘鞅脱，沮溺得归耕。"
        ], 
        "title": "春日郊行怀友人", 
        "type": "律诗", 
        "yun": "庚"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "倦倚危楼望，松风万壑哀。", 
            "兴因中岁减，秋泛大江来。", 
            "独雁过萧寺，斜阳漏古苔。", 
            "渺哉欧冶子，抚迹一低徊。"
        ], 
        "title": "秋日登冶父山望江楼", 
        "type": "律诗", 
        "yun": "灰"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "风雨迎吾党，峡江何壮哉。", 
            "云烟千嶂迭，诗酒一舟来。", 
            "笔纵龙蛇遁，心雄丘壑开。", 
            "吟鞭同指处，壁立更崔巍。"
        ], 
        "title": "三峡诗会舟中呈熊先生东遨", 
        "type": "律诗", 
        "yun": "灰"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "杳杳孤鸿迹，萧萧落叶楼。", 
            "何人残月夜，起顾四山秋。", 
            "天地身安托，风霜劫未休。", 
            "苍茫回首处，一棹逐江流。"
        ], 
        "title": "夜起", 
        "type": "律诗", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "闭户书空夜，江湖断雁翰。", 
            "生涯舟不系，积雪岁将阑。", 
            "梅老横窗瘦，灯疏映酒寒。", 
            "吾庐堪一醉，欹卧自成欢。"
        ], 
        "title": "冬夜奇冷，独饮简倪君", 
        "type": "律诗", 
        "yun": "寒"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "危磴林崖转，来从野寺游。", 
            "竹围僧榻静，蝉语涧声幽。", 
            "眠石禽高下，倚栏云去留。", 
            "疏钟何处起，斜日伴清讴。"
        ], 
        "title": "山寺", 
        "type": "律诗", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "五言律诗", 
        "text": [
            "白石村溪畔，荷风送晚香。", 
            "一舟横野渡，数鸟语斜阳。", 
            "地僻云山侣，心闲去住忘。", 
            "终焉志如许，结屋倚疏篁。"
        ], 
        "title": "村行", 
        "type": "律诗", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "巉岩突兀高原出，还踞金甍更上层。", 
            "鼻喘渐难身是赘，足牵只赖梦如绳。", 
            "攀台日杲通天地，倚石云荒感废兴。", 
            "举目河山秋色莽，劫灰几度问胡僧。"
        ], 
        "title": "登布达拉宫", 
        "type": "律诗", 
        "yun": "蒸"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "人间履迹最高层，来俯荒寒万感增。", 
            "一径穿云风莽荡，数峰戴雪石崚嶒。", 
            "病怀更觉身将老，猛志空嗟力未能。", 
            "今古浑茫俱不见，经幡猎猎捲苍鹰。"
        ], 
        "title": "过米拉山口", 
        "type": "律诗", 
        "yun": "蒸"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "龙沙澶漫孤城兀，捲入秋风衰草黄。", 
            "阁倚江声喧乱石，鹰盘山影带斜阳。", 
            "嗜书心只悲今古，放迹目难穷海桑。", 
            "起灭兵戈更谁问，川原回首剩茫茫。"
        ], 
        "title": "松潘", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "题诗今已满江湖，高适此年有句无。", 
            "天下文章几人好，桂林山水一峰孤。", 
            "惯将新酒旧瓶意，画出沧江红日图。", 
            "自捋虎须嗟弱小，谁云大事不糊涂。"
        ], 
        "title": "迩冬五十", 
        "type": "律诗", 
        "yun": "虞"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "岂是江东日暮云，文教盲瞀辨疵醇。", 
            "逢兹百炼千锤句，愧我南腔北调人。", 
            "王者生头难价值，士之存舌合僵皴。", 
            "题完恐有阿私意，手把篇章一再巡。"
        ], 
        "title": "题迩冬诗卷", 
        "type": "律诗", 
        "yun": "真"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "欠伸撞屋非关屋，未饱刮锅岂圣锅。", 
            "手执钢刀九十九，迫教朽木歌复歌。", 
            "猎归一兔千年讲，整到三风两手搓。", 
            "不共蛮妮开画展，展他不过好瞧么？"
        ], 
        "title": "赠永玉", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "小姐香江百分百，先生昏事拖复拖。", 
            "月明林下梅花好，艳遇宵深意味多。", 
            "高旅名篇果奇特，珊瑚玉树交枝柯。", 
            "请人写字知何故，恰写长绳紧紧搓。"
        ], 
        "title": "请祖光为慎之写一字幅不意竟写拙作《搓草绳调王子夫妇》一首以赠慎之恰合其时复成此诗并寄", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "武侠传奇本禁区，梁兄祝酒又茶余。", 
            "昆仑泰岱山高矮，红线黄衫事有无？", 
            "酒不醉人人怎醉，书诚愚我我原愚。", 
            "尊书只许真人赏，机器人前莫出书。"
        ], 
        "title": "赠梁羽生", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "雅淡长谈复短谈，手谈于我更狼贪。", 
            "都能粲舌三般若，除却弯腰七不堪。", 
            "两屋煤炉蒸小暑，一窗霜月照微酣。", 
            "读书五十年何少，自浴悬河每此渐。"
        ], 
        "title": "无题", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "平生高洁董冰如，老至双栖水果湖。", 
            "门对珞珈山不远，人携辩证法同居。", 
            "国风译好诗情重，血压防高菜味殊。", 
            "有客叨烟兼扰酒，黄昏双送上街车。"
        ], 
        "title": "赠董冰如高启夫妇武昌", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "臣居北海君南海，岂少中浮万里槎。", 
            "却将秋心托明月，化为诗意寄天涯。", 
            "拍拖有女英皇道，艳福今年处士家。", 
            "蛮语谈情何不可，多谈几句顶瓜瓜。"
        ], 
        "title": "六三元旦柬慎之", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "瓢箪陋巷异颜回，俯仰乾坤尚此杯。", 
            "纵骂鄙夫分肉好，倘逢淑女以诗怀。", 
            "世人欲杀吾知罪，大道未闻小有才。", 
            "何日兴高重一读，红楼梦与金瓶梅。"
        ], 
        "title": "自咏答与可与可赠诗有谀泛处，自咏答之", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "一哭千红万艳悲，城西夜有鬼风吹。", 
            "将雏挈妇鹑衣薄，啜粥著书斗室卑。", 
            "往事凄凉天又黑，秋灯暗淡笔初挥。", 
            "何人不读石头记，道作者痴今尚谁。"
        ], 
        "title": "题《雪芹著书图》", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "客不催租亦败吟，出门始解早春深。", 
            "兼旬走笔足红意，半晌坐花心绿阴。", 
            "山鸟可呼杯底语，我书恨待卷中寻。", 
            "不知榆叶梅谁似，漫拟迎探薛史林。"
        ], 
        "title": "春日撰红文未竟偶携（新证）登香山置酒对榆叶梅读之用雪芹郊行韵寄汝昌诗兄", 
        "type": "律诗", 
        "yun": "侵"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "被两百年隔古今，乱风吹草杳人琴。", 
            "悼红轩在知何似，脂砚斋堪共此心。", 
            "短命奇才骨黄土，长篇大著字千金。", 
            "西郊道有曹君墓，日落榛荒不可寻。"
        ], 
        "title": "同剑文觅曹雪芹墓不得", 
        "type": "律诗", 
        "yun": "侵"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "家庭底事有烦忧，天壤何因少自由。", 
            "不做夫妻便生死，翻教骨肉判恩仇。", 
            "潇湘梦歇珠魂杳，木石盟虚衲影秋。", 
            "一角红楼千片瓦，压低历史老人头。"
        ], 
        "title": "红楼梦人物七首 其一 宝玉与黛玉（1961年作）", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "削肩纤爪水蛇腰，命贱何妨气性剽。", 
            "往日千金难一笑，从来谣诼痛离骚。", 
            "脱红绫袄心真碎，补雀金裘力早抛。", 
            "以被蒙头君且去，人天自此路迢遥。"
        ], 
        "title": "红楼梦人物七首 其二 晴雯", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "秋悲春困困潇湘，我在佳人锦瑟旁。", 
            "爱海珠荒全是泪，情炉铁冷怎成钢。", 
            "亦闻蜚语传金锁，故撰危词耸玉郎。", 
            "绣口锦心参至计，侍儿肝胆照姑娘。"
        ], 
        "title": "红楼梦人物七首 其三 紫鹃", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "南山有鸟北山罗，罗作老奴小老婆。", 
            "此日鸳鸯冲铁网，一天星斗乱银河。", 
            "三军夺帅情何迫，匹女忘威事可歌。", 
            "便作夫人谁更往，斯言绝决胜投梭。"
        ], 
        "title": "红楼梦人物七首 其四 鸳鸯", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "一夕叱羊皆化石，五年插柳未成阴。", 
            "全倾种种衷肠话，只获悠悠道路心。", 
            "尤物尤人情激越，巫山巫峡气萧森。", 
            "寒光闪处青锋血，恨比晴颦似更深。"
        ], 
        "title": "红楼梦人物七首 其五 尤三姐", 
        "type": "律诗", 
        "yun": "侵"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "木鱼清磬伴弥陀，栊翠庵中恨几多。", 
            "天上玉人离玉府，人间天女遇天魔。", 
            "谁堪白璧青蝇玷，其奈红颜薄命何。", 
            "寄语惜春休继躅，无尘埃处有风波。"
        ], 
        "title": "红楼梦人物七首 其六 妙玉", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "何处飞来一绣囊，满园雏婢尽倾箱。", 
            "三姑娘手快天下，王善保家尝耳光。", 
            "之子与人家国事，颠风休动女儿裳。", 
            "大妈不悦吾何恐，拼嫁荒山抑远洋。"
        ], 
        "title": "红楼梦人物七首 其七 探春", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "窈窕临风林黛玉，猖狂痛哭贾长沙。", 
            "痴男怨女此心死，碧海青天何处家。", 
            "若问渠侬多少恨，数完庭树堕飘花。", 
            "一声你好香消后，别院笙箫月影斜。"
        ], 
        "title": "红楼梦人物 其一 黛玉", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "绝世深情林黛玉，终身痛哭贾长沙。", 
            "痴男怨女此心死，碧海青天何处家。", 
            "枕上姑娘刚掩泪，帘前鹦鹉便呼茶。", 
            "一声你好谁听得，惨透才人笔底花。"
        ], 
        "title": "红楼梦人物 其二 又咏林黛玉", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "深沉豁达又温文，腼腆凝妆作替人。", 
            "儿女闺中归荡子，英雄天下老陪臣。", 
            "飞来赤帜登时计，呕尽春心永夜魂。", 
            "是我误他人误我，更将何以对痴颦。"
        ], 
        "title": "红楼梦人物 其三 薛宝钗", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "我禁斯园惟串戏，鸟能串戏亦拘笼。", 
            "分明讥我笼中鸟，岂是人非肚里虫。", 
            "蔷字划多衣被雨，情天气大口生风。", 
            "本来相得还相骂，更有谁何在眼中。"
        ], 
        "title": "红楼梦人物 其四 龄官", 
        "type": "律诗", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "肉雨屠门奋老拳，五台落发不参禅。", 
            "姻缘说破销金帐，游戏闹翻碧柳天。", 
            "有我深林无冤鬼，送君明月满山川。", 
            "惺惺只顾惜惺惺，天地古今孰此贤。"
        ], 
        "title": "水浒人物鲁智深三首 其一", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "何处何人有祸灾，洒家未肯挺身来？", 
            "独撑一杖巡天下，只为三拳上五台。", 
            "匹妇匹夫仇不复，行云行雨泪谁揩。", 
            "桃花村自师经后，岁岁桃花烂漫开。"
        ], 
        "title": "水浒人物鲁智深三首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "横身截挡人祸灾，截得人灾已上头。", 
            "打罢三拳游代北，飞来一杖到沧州。", 
            "佛灯狗肉几馋死，村夜桃花为嫁羞。", 
            "欲访吾师何处所，海潮声里衲衣秋。"
        ], 
        "title": "水浒人物鲁智深三首 其三", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "家有姣妻匹夫死，世无好友百身戕。", 
            "男儿脸刻黄金印，一笑心轻白虎堂。", 
            "高太尉头耿魂梦，酒葫芦颈系花枪。", 
            "天寒岁暮归何处，涌血成诗喷土墙。"
        ], 
        "title": "水浒人物之林冲题壁", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "考玉羞谈高与荆，他人串戏我观灯。", 
            "封神上将龙须虎，水浒外臣天酒星。", 
            "死所何方春水皱，生还遂了泰山轻。", 
            "此书十几年前著，不得其平剑尚鸣。"
        ], 
        "title": "以《天亮了》赠肖力见赠韵", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "一生守口口难瓶，九死形骸长颈䓨。", 
            "曾有信来诗满牍，相期病好酒千觥。", 
            "汉江日夜东流水，你我乾坤无尽情。", 
            "端午前当能出院，欲披明月武昌行。"
        ], 
        "title": "闻伍禾入院就医", 
        "type": "律诗", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "此生还可几盘棋，此语宁真老至悲。", 
            "天下斯人乃斯疾，人间心病要心医。", 
            "相逢每想千年聚，持赠恨无万首诗。", 
            "你我平生何所信，列宁主义马恩斯。"
        ], 
        "title": "赠伍禾二首 其一", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "香山山道有高林，假我荒谈一树阴。", 
            "天下谁人龙虎狗，口边沫喷去来今。", 
            "跋坡玉女光长腿，问路青年抱大琴。", 
            "都道谈风清四壑，戏邀啼鸟也披襟。"
        ], 
        "title": "即事同王向", 
        "type": "律诗", 
        "yun": "侵"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "平丘如覆碗，杂树相掩映。", 
            "竹隙出村墙，烟形荡空旷。", 
            "春阴态沉潜，禽声独酣放。", 
            "未识山中花，新蕾几时上。"
        ], 
        "title": "正月文桥姑母家阳台偶望", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我有网上友，颇如脱网鱼。", 
            "渺渺不得见，枨触予中区。", 
            "佳阳回地暖，春风正舒徐。", 
            "云溪溪久涸，亦复涨有馀。", 
            "我日推百事，来守溪之隅。", 
            "岂为濯其足，更非利其渔；", 
            "此溪终入海，能过故人居。"
        ], 
        "title": "欲往上海访学俭兄而不得其假，因赋寄二首 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我有网上友，颇如脱网鱼。", 
            "渺渺不得见，枨触予中区。", 
            "枨触勿枨触，枨触一何愚。", 
            "共此江湖水，相忘即相濡。"
        ], 
        "title": "欲往上海访学俭兄而不得其假，因赋寄二首 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "登彼西山兮采其薇矣。", 
            "抚袂而歌兮惘然悲矣。", 
            "悄啼猿夫幽篁兮日将西矣。", 
            "恍冉冉而谁来，闻微泣兮陨其衣矣。", 
            "父不父兮朽墓下之尸矣。", 
            "子不子兮莽鬓边之于思矣。", 
            "子胡为而来和此，掷予骨于油镬兮炙予心之膏脂矣。", 
            "魂不能留兮独往乎髫龀之时矣。", 
            "弃走肉之躯于此间兮将安适归矣。"
        ], 
        "title": "登彼西山", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "江南可采莲，莲叶何田田。", 
            "湖里小舟能曲折，岸头郎马能蹁跹。", 
            "住舟一曲郎已去，菱歌绕水空清妍。", 
            "江南且采莲，莲叶空田田。", 
            "看郎去马去如箭，待郎归马缓垂鞭。", 
            "不知同行去已尽，湖光黯黯暮如烟。"
        ], 
        "title": "采莲曲2001.5", 
        "type": "古风", 
        "yun": "先"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "江南可采莲，莲叶何田田。", 
            "上池荷正美，不得往其间；", 
            "东家同龄女，巧笑会所欢。", 
            "下池荷正美，不得往其间；", 
            "西家新嫁妇，正与夫缠绵。", 
            "江南可采莲，莲叶何田田。", 
            "满湖采莲去，独自转回船。"
        ], 
        "title": "采莲曲2001.5", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "相逢乐，相逢苦。", 
            "相逢北郭和南浦，相逢一瞥飘然去。", 
            "譬明月之逢流云，怅不能交语兮而已惊奔。", 
            "譬朝露之逢旭日，为一瞬之微温兮遂已倾毁其身。", 
            "不为相逢乐，乐此相逢苦。", 
            "苟不能相逢于巨痛兮，将登昆仑而永望，独泣乎终古。"
        ], 
        "title": "相逢行", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "子为车，我为鞅；", 
            "子为舟，我为桨；", 
            "子为马，我为掌；", 
            "子为水，我为浪。", 
            "子欲歌，我为嗓；", 
            "子欲泪，我为眶；", 
            "子欲憩，憩我膀。", 
            "梦生而为树，荫子之窗台；", 
            "死则斫而为棺，抱子之残骸。", 
            "死生荡簸，万劫轮回，司命徒酷，终不能劫子于予怀。", 
            "此梦不谐，此心如丧，执子之手，泣子之裳上。", 
            "明日别，各相忘。"
        ], 
        "title": "相逢行2001.6.2", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "少读采莲歌，似与莲花语；", 
            "今读采莲歌，似与莲花语。", 
            "少读采莲歌，语如两相悦；", 
            "今读采莲歌，语如相决绝。"
        ], 
        "title": "六月九夜至天涯，见有人贴西洲曲并莲花图，读之不禁，随手记于跟贴中 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "相悦复相决，荷莲无一语。", 
            "只有年年花，漠漠香如许。"
        ], 
        "title": "六月九夜至天涯，见有人贴西洲曲并莲花图，读之不禁，随手记于跟贴中 其二", 
        "type": "古风", 
        "yun": "语"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "少年闻莲来，中年望莲泣。", 
            "不知明日老，莲叶向谁碧。"
        ], 
        "title": "六月九夜至天涯，见有人贴西洲曲并莲花图，读之不禁，随手记于跟贴中 其三", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "网上江湖水，中有美人鱼。", 
            "盈盈掉长尾，悠悠自卷舒。", 
            "行行忽惊诧，对面者谁欤？", 
            "背甲厚成尺，匍地行崎岖；", 
            "跛泳借四足，欹侧其身躯。", 
            "相逢亦不易，通姓问何如。", 
            "一曰安徒生，一曰庄周徒。", 
            "一居晶宫里，贝阙耸云衢；", 
            "临窗偶顾盼，鳞介尽疯愚。", 
            "一居水陆隙，曳尾在泥涂；", 
            "兽既视我异，鳞亦与我疏；", 
            "孤行不自惜，日与影相娱。", 
            "鱼曰“子无伤，与子行相俱；", 
            "我复有佳友，子或尝闻诸；", 
            "其名为鲛人，其人态甚姝；", 
            "惜哉隔千里，不得共驰驱”。", 
            "行行各别去，异日来邮舆；", 
            "开缄鲛人泪，化为掌上珠；", 
            "剖珠何所得，得此奇人书。", 
            "嗟二美人鱼，情好何殊殊；", 
            "龟究何物尔，亦得分其馀。", 
            "寄诗远相谢，诗者碰壁居。"
        ], 
        "title": "一日，安徒生之美人鱼遇漆园吏之曳尾龟，乃相与谈。其言鱼嚏鳖咳，盖不能悉。鱼陋龟之无文也，诺为之寄书，而请其友鲛人代购之。鲛人者，中文版之美人鱼也。龟得书，欲以诗相谢，而自顾龟爪短拙，不能捉笔，转请诸碰壁斋。碰壁斋才尽，然感二鱼之义，且与龟同出庄子之门，于是强头咬牙，硬拼蛮做，终焉成章。龟受而读之，摇头摆尾，团团自转，不胜其雀跃云。诗曰", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "卖瓜卖瓜，吾瓜至大。", 
            "吾瓜吾书记所命种，孰谓吾书记之位不大？", 
            "卖瓜卖瓜，吾瓜如吾书记之腹大。", 
            "剖瓜之腹，其红突突。", 
            "勺而尝之，其香馥馥。", 
            "剖吾瓜之腹，吾瓜无毒，慎无剖吾书记之腹，吾不知其中何物。", 
            "卖瓜卖瓜，吾瓜既甜且廉。", 
            "吾书记命刬吾禾田，种为此瓜，吾瓜胡得而不甜。", 
            "吾书记命尽刬吾村社之禾田，悉种此瓜，吾瓜价胡得而不廉。", 
            "吾瓜甜廉而且鲜。", 
            "三口漉漉，未明出屋；", 
            "摘瓜于田，汗下如渎；", 
            "担之市肆，日始出乎山麓。", 
            "胡谓吾瓜不鲜？", 
            "请视吾瓜蒂之色颜。", 
            "人瓜十钱，吾瓜三钱；", 
            "吾瓜可以疗饥，人瓜只止乎口涎。", 
            "盍不视吾三口，弃鱼肉之馔，而以吾瓜为吾家之中餐。", 
            "卖瓜卖瓜，吾瓜天下之至廉。", 
            "子不买吾瓜，将陷吾书记于为官不廉。", 
            "既陷吾书记，遂陷吾党焉。", 
            "今夕复何夕？", 
            "七一才过，倏尔数日。", 
            "卖瓜卖瓜，吾瓜至大。", 
            "书记亨亨，将升迁者。", 
            "孰谓吾瓜不大？", 
            "吾瓜明年将与吾书记之腹同大者。", 
            "至吾贱命，则至小者。", 
            "卖瓜卖瓜，子不买吾瓜，吾无以为命，吾无以为家。"
        ], 
        "title": "卖瓜词", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "黄蜂何飞飞，飞飞振其羽。", 
            "迁自山中木，栖我衡门柱。", 
            "托身虽微巢，匪力不能举。", 
            "一日来三四，再聚二十许。", 
            "自旦及乎暮，经营一何苦。", 
            "主人夫何人，山中老贫窭。", 
            "差能足衣食，未能起屋宇；", 
            "公家借我居，欹侧亦可住。", 
            "旭出将佣工，启门招蜂怒。", 
            "追逐过三舍，螫我肩与肚。", 
            "痒痛自难当，丑肿人亦恶。", 
            "前日螫其一，昨日螫三五。", 
            "今日吾有谋，预置水一釜；", 
            "泼水透门纱，群蜂四奔沮。", 
            "挟势遽尔出，其捷如饿虎。", 
            "回头笑问蜂：“此计颇佳否”？", 
            "邻居指予言：“子果一迂腐。", 
            "只消灭蚊剂，或者火一炬；", 
            "安必穷心力，与虫折樽俎”？", 
            "自顾亦自失，呼蜂相告语：“岂力不能屠，抚心有愧怖。", 
            "与汝实相同，造物所哺乳。", 
            "求食求其居，亦不异我汝。", 
            "我欲乞我食，门遂不能堵；", 
            "子欲安子居，遂必堵我户。", 
            "二难莫可析，惭予私自护。", 
            "请子更重迁，何处无嘉树？", 
            "大运自茫茫，聚散古无据；", 
            "子愿为吾邻，我感子肺腑；", 
            "子别吾高飞，亦莫忘此遇”。"
        ], 
        "title": "数日来有蜂止予门框之隙，似欲据以筑巢者，予出入为其所螫，盖已三数，搔痒不置，戏作以解。越二三日，蜂乃徙去", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "浅睡如浮凫，半没半露水。", 
            "兀兀心难安，出入梦境里。", 
            "狂雷突飞来，泻雨若天坠。", 
            "荡簸吾窗梁，蹶然身已起。", 
            "启门无天地，恍如居水底。", 
            "邻儿等游鱼，冲波一瞬逝。", 
            "归室寻古书，坐我竹椅子。", 
            "身心与书意，两两游千里。", 
            "忽忽一举头，雨止已久矣。"
        ], 
        "title": "夏雨作", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "魂兮归来。", 
            "及予之生兮，肆游走于诸方。", 
            "迨予之灭兮，怅馀怀之未忘。", 
            "弃予狼犺之躯于山阿，曳予魂兮飘飘而回翔。", 
            "役深秋之幽风兮以为予导，秉不昧之一灵兮以为吾缰。", 
            "昼荒渺之长夜，烛冷萤之微光，杳予归兮恍茫茫而归乎故乡。", 
            "魂兮归来。", 
            "昔予之生兮，徒驰驱而迷乎南北。", 
            "今予既亡兮，犹此痛之未息。", 
            "曰予归兮归予之旧国，悲来拾兮拾予平生之行迹。", 
            "魂兮归来。", 
            "开我旧闼，立我床隈。", 
            "此予呱泣，拥母之怀。", 
            "口莫能语，足莫能抬。", 
            "眷哉予母，始启予步。", 
            "握予之足，导予以语。", 
            "维右维左，颠仆坎坷。", 
            "迨予成行，摇曳如跛。", 
            "槛不为限，篱不为锁。", 
            "出庭院而寻乎村邻，结同侪而为夥。", 
            "攀道树之鸟巢，戏争斗以阵彼我。", 
            "嗟来拾兮何足迹之琳琅，揣予怀兮犹馀温之未殇。", 
            "量以目兮其形不及指长，亲以嗅兮味乳臭之前香。", 
            "此予生之初兮行之始张，迁以往兮遂履不归之穷航。", 
            "魂兮归来。", 
            "归乎东阿之麓兮，倚乎桑侧。", 
            "昔予所欢兮，会乎桑北。", 
            "蝉鬓绿兮盈桑之色，跂而待兮其心之炽，纷其迹兮胡零乱而惶急。", 
            "归乎南陌之畴兮，风翼其苗。", 
            "此予之耕兮，共蹇牛之劳，食妻子兮谁复能逃。", 
            "犹扬臂兮欲斥，怅空手兮无鞭梢，泪忽作兮泻予旧迹之深槽。", 
            "归乎西山之颠兮，怆予心骨。", 
            "此予送兮，儿女之远别。", 
            "羽之丰兮必远飏，待不来兮望不绝。", 
            "日空陟兮日空下，劳往返兮予骎骎而至于耄耋。", 
            "魂兮归来。", 
            "归乎北邙之丘兮迟迟其行，履予旧迹兮缅予旧生。", 
            "生之已兮既从此征，征而往兮大黑之蒙冥。", 
            "谓行世兮如行夜山，潜百险兮无一安。", 
            "人各有私兮私其私，罟与蜮兮孰予怜。", 
            "错讦谤兮交讥讪，日相逐兮如影缠。", 
            "莫予惜兮亦莫予识，徒撄其锋兮溷嚣杂。", 
            "胡为夫遗迹于其间，生为辱兮死复为其践踏。", 
            "爱予生兮惜予之迹，拾而归兮日与魂相狎。", 
            "魂兮归来。", 
            "归于南北东西之外，归乎六合九垓；", 
            "时空之所届兮，莫非予之昔来。", 
            "三步一壑兮五步一歧，迷所向兮惑其裁。", 
            "凡所至者靡不悔，凡所欲往靡不乖。", 
            "左可探兮右复诱，进既陷兮退亦摧。", 
            "有所觅兮卒不得，时既久兮予亦不知欲何为。", 
            "虽有足兮无异缚，跋涉予百年兮实飘荡而无归。", 
            "拾此伤痛之迹兮予乃今始得真归，决将往兮矢不重回。", 
            "魂兮归来。", 
            "临归而反顾，瞻旧迹之无馀。", 
            "诧新迹又丛生，纷漫漫于来衢。", 
            "拾迹终焉留迹，何循转而如轮驱。", 
            "欲拾将安所拾，欲归将安所归乎。", 
            "抱旧迹以恸哭，立终古之迷涂。"
        ], 
        "title": "魂拾迹", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "日本瑞龙槛，嗜酒颇如我。", 
            "每岁春初来，其颐遂欲朵。", 
            "圃者掘十窟，注酒百斤夥。", 
            "苟无此酒加，枝柯颓然亸；", 
            "苟有此酒滋，神魄旺如火。", 
            "厥龄三百五，干强足不跛。", 
            "来日知无穷，造物安能锁。", 
            "嗟予日千化，须鬓随时堕。", 
            "一槎傥能浮，结庐树之左。", 
            "旦夕共挥杯，醉醒无不可。", 
            "国境争纷纭，朝代屡迁播；", 
            "当时如生死，迨后寒灰垛；", 
            "徒使同胞民，兵戈相折挫。", 
            "吾与树夫子，泯然造物卵。", 
            "看此一瞬间，杯底犹未裸。"
        ], 
        "title": "班中观《自然探索》，中多有趣之物，被酒作二章 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "泱泱黄蜂来，逐逐雄蜂媚。", 
            "肆此一瞬欢，丧此百年体。", 
            "蜂王硕如山，蜂雄渺如米。", 
            "小大虽不同，同此继族类。", 
            "死亦何所悲，生亦何所喜。", 
            "于中有大欢，生死所不抵。", 
            "飞飞蜂王来，翼翼雄蜂比。", 
            "造物随其后，渺渺鸿蒙里。"
        ], 
        "title": "班中观《自然探索》，中多有趣之物，被酒作二章 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "微蚊微蚊游空中，飏飏其羽如无踪。", 
            "吹之以息逝万里，捺之以指存微红。", 
            "飘飘来吻摩天厦，砉然巨火啖天下。", 
            "如盘古之斧所开辟，乾坤崩坼海水立。", 
            "微蚊微蚊聚楼中，摩其肩踵声其嗡。", 
            "经营计画无作息，为口之食衣之缝。", 
            "兀然霹雳，巨厦坍跌。", 
            "天裂而倾泻，地沉而不接。", 
            "山岳群飞，击我肉骨；", 
            "声音转而为唳嗥，肩踵喷而为沫血。", 
            "魂魄割斫，散为齑末，欲招安能，请视此茫茫无尽之瓦砾。", 
            "微蚊微蚊腾空中，蔽日为夜天如蒙。", 
            "呼啸而往驰狂龙，往汝之土汝领空，觅汝之族类汝儿童。", 
            "上携死神百万宗，逢土即掷逢人攻。", 
            "微蚊微蚊居地中，仰天而泣心如疯。", 
            "维地可载天可覆，何处地上非天穹。", 
            "身不羽兮手不翼，嗟汝微蚊之民欲何去而何从。", 
            "微蚊微蚊汝无游乎空中。", 
            "此蚊才西彼蚊东，彼此循转安有穷。", 
            "东西彼此虽不同，同虱此地球而为其虫，岂必蛮触不相容。", 
            "况地球亦不过一蚊蠓，怵惕孤危兮飘荡于宇宙元气之鸿濛。", 
            "天上之蚊兮不灭，将此地球之灭兮旦夕。"
        ], 
        "title": "世贸三歌 其一 微蚊歌（时美已遣兵阿富汗）", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "瞠彼西方兮，飞其机矣。", 
            "以暴逗暴兮，自古之规矣。", 
            "神农虞夏日自吹兮，世果安归矣。", 
            "于嗟徂兮，文明之衰矣。"
        ], 
        "title": "世贸三歌 其二 飞机歌", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "于嗟乎此死士。", 
            "死士昂藏躯七尺，盘盘大颡髯如戟。", 
            "平时温驯如牛羊，猝然暴起举世栗。", 
            "手提民航百万吨，掷向大厦云霄碧。", 
            "于嗟手提民命五千馀，随手掷入万劫不复之地狱隙。", 
            "于嗟乎此死士。", 
            "死士来自阿拉伯，青袍窸地头巾白。", 
            "伊斯兰教根其心，黄沙野漠为其宅。", 
            "此土昔居犹太民，罗马溃之沦飘泊。", 
            "二千年后复来归，西方有仁联合国；", 
            "五洲四海奔如流，分士之土与生息。", 
            "士父士祖怒而起，结邦而攻力不克。", 
            "愈战愈强以色列，嗟民向弱心向激。", 
            "争以自戕为戕人，死士死士攘臂出。", 
            "于嗟乎此死士。", 
            "死士死士有古敌，欧洲大陆雄无匹。", 
            "基督之教古未驯，治内则残外亦贼。", 
            "挟其宗教与文明，更挟贪欲征东急。", 
            "凡八而往二百年，屠城掠地战未息。", 
            "大地汤汤漂红流，此血彼血不可析。", 
            "士祖累代亡其身，士族累代存其忆。", 
            "死士死士有今仇，基督世界如飞舟；", 
            "资本工业为龙骨，为其风力为舵头。", 
            "日进千里势万里，举世孰不蒙其羞，呜呼孰不瞻其马首随其流。", 
            "死士之国昔贫瘠，造物有物閟为留。", 
            "一旦掘发喷万丈，随井所凿皆石油。", 
            "西方经济命脉在，蛇之七寸人之眸；", 
            "政治文化来旗帜，外交军事纷貔貅，诏曰民主与自由。", 
            "死士今仇有千百，美利坚国数第一。", 
            "苏维埃溃如山崩，美利坚卓如山立；", 
            "经济一体地球村，村长咳唾无不及；", 
            "百万兵屯屯海湾，航空母舰摩岸壁；", 
            "西方文明大复大，为其代表首其席。", 
            "富国愈富贫愈贫，文明愈弱心愈逼：或如风草从其强，或如弹簧抗愈亟。", 
            "此状中外无古今，原教旨兴不可抑。", 
            "欲坚旧垒守旧教，逐西人势竭其力。", 
            "死士死士当其时，以美为敌亦势迫；", 
            "死士死士弱如婴，除恐怖外复何术？", 
            "死士死士结队来，来向世贸大楼侧。", 
            "于嗟乎此死士。", 
            "此非死士谁死士，戕人自存心自耻。", 
            "与敌相拥相共死，死此五千生与齿。", 
            "于嗟乎此非死士谁死士，死此五千犹不止。", 
            "阿富汗更死民子，不知明日谁继此。", 
            "于嗟乎此死士。"
        ], 
        "title": "世贸三歌 其三 死士歌", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "临水构一室，陋若鸟巢居。", 
            "户牖洞而贯，六面皆空诸。", 
            "老人来沅江，貌古如顽愚。", 
            "乡中有老技，颇能为庖厨。", 
            "见我意即喜，岂为吾囊驱。", 
            "坐我小板凳，身矮等盘趺。", 
            "拂我案头尘，撚我颔下须。", 
            "置我手中酒，上我盘中鱼。", 
            "问我更何欲？得此已有馀。", 
            "夕阳满江海，清风过海徐。", 
            "滩头泊船艇，与水摇相娱。", 
            "摇摇不得止，似欲来招予。", 
            "船汝无庸招，我意久踟躇。", 
            "托身纷攘里，剥蚀吾灵躯。", 
            "骸骨随时化，此心安可拘。", 
            "只待尽此酒，共子海天虚。"
        ], 
        "title": "南岳坡洞庭湖侧有店，极陋而小；曰店，曰店耳。是予之所喜，共石人兄饮焉", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "归车如流时，可去不可惜。", 
            "愁见婉婉来，惊看去如掷。", 
            "车中隔窗人，举手遂可及；", 
            "渐转侧其庞，忽若残烛熄。", 
            "苍苍暮色来，道旁犹久立。", 
            "送者各分散，相呼归卧夕。", 
            "彳亍尚能行，微茫意已失。", 
            "落日团红云，黯黯天之侧。"
        ], 
        "title": "送石人兄归途作 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "故人乘车去，我亦乘车归。", 
            "南北虽异辙，同向暮中飞。", 
            "来自天之末，归向天之陲。", 
            "暮色各独看，同此中心悲。", 
            "同此中心悲，相隔亦何违。", 
            "虽有此日别，来日未为非。"
        ], 
        "title": "送石人兄归途作 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "故人万里来，为欢但十日。", 
            "冥然契素心，相与忘朝夕。", 
            "明月下洞庭，微波跃碎璧。", 
            "君山斑竹枝，一行一回立。", 
            "回立亦何为，聚散终有极。", 
            "依依落日沉，隐隐萤光出。", 
            "短歌聊欲寄，中心寒忽逼。"
        ], 
        "title": "送石人兄归途作 其三", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "卢子坐船头，夕阳坐船尾。", 
            "泛泛不系舟，悠悠无根水。", 
            "任流而随往，舵楫弃以毁。", 
            "岸山迎予前，亦复撇予退；", 
            "来自无何乡，退入不归里。", 
            "看看流光飞，夕阳忽已萎。"
        ], 
        "title": "梦得“卢子坐船头，夕阳坐船尾”句，醒因足成，以记梦中景", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我日握扳手，巡穿泵塔隙。", 
            "塔高与云齐，塔基植地脉。", 
            "鹑衣等乞丐，貌若钟馗黑。", 
            "奋此微躯功，自晨至昏夕。", 
            "偶憩手足瘫，欲起腰已失。", 
            "维予自少年，十年从此役。", 
            "时光殆眩技，一瞬万变疾。", 
            "绿鬓盈光华，忽尔髯成尺。", 
            "举世烦相讥，我心有素力。", 
            "四遭青山青，霭霄升炊迹。", 
            "秋意潜潜来，著体如相惜。", 
            "呼与同事归，共此杯中液。"
        ], 
        "title": "九月二十六日加班至晚八点，坐憩抽烟，心中随作。移时同事呼饮店中，归而记之", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "荷盖童童如屋大，携手坐予荷盖下。", 
            "轰天黑雨倾天泻，四围森绝苍横夜。", 
            "拽予拽予归去起，掉首掉首哑不理。", 
            "岸上回头如万里，看予冷踞幽如鬼。", 
            "看予冷踞幽如鬼，泣数行下双眼萎。"
        ], 
        "title": "石人兄读予《荷塘集》，得一奇梦，梦曰：大夜弥天，唯荷塘恍有黑光。荷盖大可覆人，予趺坐盖底，胸以下皆没乎水。石人谓碰壁已亡，此必其魂也。有顷，亦下入水，与予并坐荷下，隔梗而顾之。时巨雨如泻，荷盖震颤不已。久之，拉予返，而予冷然不理。石人归，及岸回首，见予趺坐如故，乃为之泣下。予故为赋此 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": "五言排律", 
        "text": [
            "摩挲双瘦颊，渐有一痕髭。", 
            "拈叶秋都老，看山事未迟。", 
            "长居埋剑阁，不近蛰龙池。", 
            "爱只舟寻戴，情多世骂祢。", 
            "陶公久莫见，后子嗟空迷。"
        ], 
        "title": "摩挲", 
        "type": "排律", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "古黛苍苍横，落月茫茫冱。", 
            "系缆枯树根，独辟荒崖住。"
        ], 
        "title": "三梦 其一", 
        "type": "绝句", 
        "yun": "遇"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "未觉秋风来，已觉夏意往。", 
            "淩明试开窗，疏雨满庭响。"
        ], 
        "title": "偶书", 
        "type": "绝句", 
        "yun": "养"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "行坐如不觉，空山寂无涯。", 
            "偶然抬首听，始知满处蛙。"
        ], 
        "title": "2002.3.17听蛙", 
        "type": "绝句", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "失径过山池，池边浣濯女。", 
            "欲问浣纱人，若耶在何许。"
        ], 
        "title": "肖言得一佳溪，邀予出游。继而迷所向。塘边适有女浣衣，肖使予问之。予曰：溪何名？肖笑曰：彼既浣纱，子问若耶可矣。因记其语", 
        "type": "绝句", 
        "yun": "语"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "山隅屋之奥，修竹扶影立。", 
            "似亦识人嚣，结林向幽僻。"
        ], 
        "title": "同前古乐宫后得竹林少许，上荫炎日，竹叶满地，聊为小憩 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "在枝青其光，在泥黄其色。", 
            "鸟声堕地来，时复惊一叶。"
        ], 
        "title": "同前古乐宫后得竹林少许，上荫炎日，竹叶满地，聊为小憩 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "森森寒绿间，憩我一欹石。", 
            "来亦不相迎，去亦不相惜。"
        ], 
        "title": "同前古乐宫后得竹林少许，上荫炎日，竹叶满地，聊为小憩 其三", 
        "type": "绝句", 
        "yun": "陌"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "清风傥然来，偶与水相遇；", 
            "君看微波生，是风与水语。"
        ], 
        "title": "清风2003.7.1", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "山间饶露意，天中明众星。", 
            "夜深犬愈警，隔坳已先鸣。"
        ], 
        "title": "山中", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "我来沱江边，逢人呼翠翠。", 
            "此声无人应，堕向东流水。"
        ], 
        "title": "凤凰", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "五采生奇石，为榜先生灵。", 
            "灵前沱江水，终古何青青。"
        ], 
        "title": "沈从文墓前作", 
        "type": "绝句", 
        "yun": "青"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "中夜醉吹箫，有声无调曲。", 
            "此是自家心，本不要人读。"
        ], 
        "title": "杂诗", 
        "type": "绝句", 
        "yun": "屋"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "岚影时开合，依稀径可寻。", 
            "林间初过雨，蛩响润如春。"
        ], 
        "title": "酒病稍愈，离院向山，往瑞峰寺涂中五首 其五", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "山寺已无钟，四壁空如荡。", 
            "且灭床头灯，好听秋虫响。"
        ], 
        "title": "独宿瑞峰寺三首 其一", 
        "type": "绝句", 
        "yun": "养"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "古寂漫空山，蛩螀堕渺莽。", 
            "偶尔鸣一声，似作秋心痒。"
        ], 
        "title": "独宿瑞峰寺三首 其二", 
        "type": "绝句", 
        "yun": "养"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "远听犬声吠，启门弥天雾。", 
            "微风洒然来，竹露下如雨。"
        ], 
        "title": "独宿瑞峰寺三首 其三", 
        "type": "绝句", 
        "yun": "遇"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "我携满天秋，来与先生对。", 
            "古今都不存，唯有虚无在。"
        ], 
        "title": "百草园鲁迅故居也，壁间镌《从百草园到三味书屋》手稿。园中复多著散石，选刻文中桑椹诸语，置诸桑椹树下。其景愈在目，其语愈在耳，则愈形其人之不再。予自义乌来游，雨中独立，弥心所漫，只此四句", 
        "type": "绝句", 
        "yun": "队"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "荷花间红白，啼鸟声高下。", 
            "不谓北来尘，得此江南夏。"
        ], 
        "title": "西安大唐芙蓉园曲水池畔独寻 其二", 
        "type": "绝句", 
        "yun": "马"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "佳节近天涯，更无酒与花。", 
            "可怜霓管好，细审似年华。"
        ], 
        "title": "元旦学校庆祝，各处饰以霓虹灯，忽明忽灭", 
        "type": "绝句", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "空山归晚钓，流水自川回。", 
            "有竹闻相访，红窗带影来。"
        ], 
        "title": "忆旧二首 其一", 
        "type": "绝句", 
        "yun": "灰"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "月惊寒水动，人入夜香行。", 
            "凉露归来处，卧秋村犬沉。"
        ], 
        "title": "忆旧二首 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "孤烟凝幽漠，衰草歇吟弹。", 
            "独立黄昏里，心神入水寒。"
        ], 
        "title": "小塘二首 其一", 
        "type": "绝句", 
        "yun": "寒"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "华城鸣远炮，寒树耸孤洲。", 
            "寂寞清凉地，人塘两对酬。"
        ], 
        "title": "小塘二首 其二", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "高尘平旧牍，冷壁对空池。", 
            "故人如相忆，寄与落花诗。"
        ], 
        "title": "无题", 
        "type": "绝句", 
        "yun": "支"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "枝远横过水，风巨欲招天。", 
            "天纸洞庭墨，诗与兆人观。"
        ], 
        "title": "慈氏塔顶有树。塔在洞庭湖侧", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "高枝鸣好鸟，草坎系闲牛。", 
            "春色何须问？乾坤一酒壶。"
        ], 
        "title": "春行作", 
        "type": "绝句", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "池台乱后知何许，丛石馀青。", 
            "满眼新亭。", 
            "看尽芳菲逐蒂零。", 
            "旧山皋泽还佳否。", 
            "斜日苇汀。", 
            "叶澹风棂。", 
            "留取冰肌照独醒。"
        ], 
        "title": "采桑子   故山园丁以所植水仙饷予", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "支床谁复问，但弦拨、夜冷冷。", 
            "算排遣居诸，消磨豹鼠，蠹简犹青。", 
            "飘零。", 
            "白头去国，泣苍山、落日故人情。", 
            "见说归神太素，湖江遽失鳣鲸。", 
            "望京。", 
            "草色上荒亭。", 
            "沧海倘扬灵。", 
            "甚凋残诗雅，难传巧历，徒附中经。", 
            "沉冥。", 
            "山河邈若，怆知音、踟蹰更吞声。", 
            "虫篆如今莫继，尘笺空想平生。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "人生到处如敷采。苕华谢去春仍在。", 
            "流水自朝朝。关心上下潮。", 
            "清愁和泪煮。欲共兰成语。", 
            "午梦试重温。黄鹂又叩门。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "人间冰雪为谁热。新词恰似鹃啼血。", 
            "血也不成书。眼枯泪欲无。", 
            "风鬟连雨鬓。偏是来无准。", 
            "吹梦到如今。有情海样深。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "客路清愁比水长。", 
            "行歌欲谱醉吟商。", 
            "湖江情味似吾乡。", 
            "听鼓惊秋先在耳，引杯供泪与回肠。", 
            "人间哀乐岂寻常。"
        ], 
        "title": "浣溪沙    缅甸孟德拉观舞", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "春到乡心似茁芽。", 
            "飞来燕子尚无家。", 
            "正须浊酒送生涯。", 
            "丛菊自消他日泪，寒梅偏放去年花。", 
            "东风送暖上窗纱。"
        ], 
        "title": "浣溪沙    甲辰春日", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "咽风邻笛起，蓦回首、变凄清。", 
            "叹隙驷难留，尘笺宛在，休话朱明。", 
            "花塍。", 
            "胜流莫继，算呕心、千载有馀情。", 
            "牢落关河隔世，故山猿鹤堪惊。", 
            "飘零。", 
            "江国正冥冥。", 
            "荒服戴盆行。", 
            "剩紫霞凄抱，独摅孤愤，强忍伶俜。", 
            "沧溟。", 
            "短窗破梦，听寥天、哀雁不成声。", 
            "望断南云万里，一杯还荐芳馨。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "御沟直。", 
            "漠漠寒山乱碧。", 
            "浮云外、初日帝居，几见青松郁葱色。", 
            "层城表海国。", 
            "谁识。", 
            "文园远客。", 
            "难忘处、残月晓风，相送情深抵千尺。", 
            "蓬飘忆行迹。", 
            "似水泛萍根，花坠茵席。", 
            "沉沉钟鼓催朝食。", 
            "听换叠裈脱，遏云莺啭，回头箫吹满凤驿。", 
            "曲高混南北。", 
            "哀恻。", 
            "旅怀积。", 
            "忽入破悲秋，林际歌寂。", 
            "凝思往事情何极。", 
            "念玉尘清话，紫城闻笛。", 
            "夜阑烧烛，替泪眼，带恨滴。"
        ], 
        "title": "兰陵王", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "冰弦漫谱衡阳雁，西风野日萧索。", 
            "草衰塞外，霜飞陇上，两三边角。", 
            "江波又恶。", 
            "况憔悴征衫渐薄。", 
            "似声声、黄云莽莽，嘶马度沙漠。", 
            "遥想京城里，裂帛当歌，索铃行乐。", 
            "云烟过眼，算而今、轸催髹落。", 
            "漫有知音，隔千载、重为护著。", 
            "寄悲哀、万壑竞响许梦约。"
        ], 
        "title": "凄凉犯", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "罗袜尘生芳意动。", 
            "几幅鲛绡，织就愁无缝。", 
            "吹蝶空枝馀一梦。", 
            "人间恩怨曾千种。", 
            "欲谱新声纾旧痛。", 
            "苑柳宫槐，残月生西弄。", 
            "叶叶花笺劳远送。", 
            "羁情那比春情重。"
        ], 
        "title": "蝶恋花  为余少帆题秦淮八美图", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "秃柳残云秋又尽。", 
            "回雁惊寒，远浦飞成阵。", 
            "酒病还欺歌力困。", 
            "长条镇是牵离恨。", 
            "故国重归难细问。", 
            "借酒量愁，望断南来信。", 
            "烛泪啼红添寸寸。", 
            "晚花分付佳期近。"
        ], 
        "title": "蝶恋花    和小山", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "万山积雪。", 
            "掩映筼筜折。", 
            "崩石谁怜瘦硬，冰斫就、玉莹澈。", 
            "凄绝。", 
            "况伤别。", 
            "孤舟独载月。", 
            "且看征鸿过尽，只宜共、北风说。"
        ], 
        "title": "霜天晓角   自题雪江图，次萧小山梅韵", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "小别经年，暂游千里，离披碧水苍葭。", 
            "折柳江头，吟商怯赋无家。", 
            "年时相见终疑梦，寄相思、一霎云遮。", 
            "只断肠、劳燕东飞，寒日西斜。", 
            "记曾载酒尊明阁，有香留带草，韵坠平沙。", 
            "古怨今愁，多君摅尽才华。", 
            "滔滔流水空叹逝，更何堪、弦索天涯。", 
            "忍消他、三叠阳关，三弄梅花。"
        ], 
        "title": "高阳台", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "五湖在眼，万玉动林扉。", 
            "碧黏落蕊，红湿浅空，秋上罗帏。", 
            "寒袖宽，昔梦远，墨花影里。", 
            "一襟幽事谁知。", 
            "蓦凄其。", 
            "湘妃坠泪凝斑。", 
            "依依恨染春期。", 
            "欲约窗前络纬，唱彻家山，织就新辞。", 
            "风满纸，客路渺、星河雁又稀。"
        ], 
        "title": "四园竹 题所绘丛筱次清真韵", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "江山经雨洗，疏桐蟾挂。", 
            "谁与兰香，借取秋云帕。", 
            "垂蕊银灯，休惊梦短，斜坠芳钿，弹泪彩笺虚榭。", 
            "悄悄人归，苒苒流苏沉麝。", 
            "千金片刻，换足五花马。", 
            "含笑指，春禽骂。", 
            "好风轻扯。", 
            "珍护红心，步入碧桃花下。"
        ], 
        "title": "怨春闺", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "漾空明，柳风偏搅离魂。", 
            "可奈别馆愔愔，千念集晨昏。", 
            "试欲折花归去，恐簪花人老，不当芳春。", 
            "但野烟恨水，清泠万里，情往思存。", 
            "沧桑一角，悲生极浦，垂涕雍门。", 
            "独抚危弦，还仿佛、满湖青草，寒浸湘云。", 
            "江南梦远，怕此时、都种愁根。", 
            "剩伴我、有飞鸢点点，芦边雁影，天上星痕。"
        ], 
        "title": "湘春夜月", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "才报春回，只寻常风物，不见金幡。", 
            "做愁花外嫩草，怎敌严寒。", 
            "浓阴似许，纵无人、自发东园。", 
            "频欲问、春回甚处，剧怜齑菜堆盘。", 
            "便遣东风无计，但幽草万感，消受萧闲。", 
            "望中楚山越水，洗尽霜颜。", 
            "鸣禽乍变，燕归来、已上钗环。", 
            "凭记取、黄柑青韭，年年逐梦飞还。"
        ], 
        "title": "汉宫春    芳洲社课立春和稼轩", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "漫道家山春梦里。", 
            "楚些歌残，埋恨深深地。", 
            "旧时月色今憔悴。", 
            "冷风吹梦翻成泪。", 
            "空有鸣蜩知此意。", 
            "墨袖尘笺，寂寞千秋事。", 
            "绮语空中传雁字。", 
            "碧天愁影魂归未。"
        ], 
        "title": "鹊踏枝   蒙夫以四印斋制石墨匜见贶，倚此报之", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "远松递碧，曳暗浦春深，斫阴庭午。", 
            "熨魂薄雨。", 
            "任鹧鸪唤客，岸花自语。", 
            "沽酒年光，写向琴丝味苦。", 
            "断肠处、共冷日倚栏，千柳迟伫。", 
            "飘蕊依燕舞。", 
            "更坠梦飐流，砌愁成路。", 
            "舣舟枉渚。", 
            "对斜风乱苇，暮江横素。", 
            "去国情怀，缓却宫腰练组。", 
            "渺烟缕。", 
            "带残阳、倦鸦伤绪。"
        ], 
        "title": "扫花游    和夏叔美", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "涧里萦沙，溪边聚叶，古洞时变阴晴。", 
            "萧条林际，废殿枕寒英。", 
            "湖水平分旷渚，朱栏外、绿共波平。", 
            "人家远、空山切响，渐急泻银筝。", 
            "芳情。", 
            "鸥戏岸、马嘶峻路，花泛兰缨。", 
            "渐云滋岫复，树老沧瀛。", 
            "坐觉愁生白露，更饥鼠、啼夜堪惊。", 
            "野风急、芸黄腓草，瘦日下荒城。"
        ], 
        "title": "满庭芳    吴哥窟忆旧和淮海", 
        "type": "词", 
        "yun": "庚"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "腰脚中年在，何须用短筇。", 
            "人来春水畔，花在夕阳中。", 
            "坐卧成心赏，行歌向古风。", 
            "苍禽惊复住，鸣和木之东。"
        ], 
        "title": "记旧日同游事柬肖健并诸子三首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "略彴欹斜外，芒鞋坐石丛。", 
            "儿童争我钓，荇藻护鱼踪。", 
            "试汲清溪水，来炊小竹筒。", 
            "人归寒自至，淡月起空濛。"
        ], 
        "title": "记旧日同游事柬肖健并诸子三首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "日日长松下，清醪趁冷泉。", 
            "微风骑竹末，红叶坐人肩。", 
            "此是空山事，长携瘴海边。", 
            "劳君披石罅，觅我旧诗笺。"
        ], 
        "title": "记旧日同游事柬肖健并诸子三首 其三", 
        "type": "律诗", 
        "yun": "先"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "胡也时无敌，飘然睡不群。", 
            "鼻落惊风雨，鼾成泣鬼神。", 
            "渭北春残树，江东日堕云。", 
            "何时一樽酒，重与细相闻。"
        ], 
        "title": "具沤、军持、碰壁会于浙江乌伤，及将寝，以军持善鼾，共逐之别室。越二日，碰壁午饮，醉忆胡僧尤鼾之尤善者，乃恭集杜公怀太白之句，以识思想之诚焉。惜向年咏其鼾之作久佚矣", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "吴歈并楚咻，齐物论谁由。", 
            "智者春秋在，盲人黑白休。", 
            "徒挥三寸舌，且饮二锅头。", 
            "颓倚孤松下，微风过九州。"
        ], 
        "title": "打油", 
        "type": "律诗", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "秋阴结层幕，偶见出云时。", 
            "鸟醒枝微动，露垂草愈持。", 
            "漓江洄冉冉，家国去迟迟。", 
            "一盏为君举，故人知不知。"
        ], 
        "title": "中秋夜桂林阴中略雨，月时隐现，予出行玩。次夜醉中乃为记，时宿康林故家", 
        "type": "律诗", 
        "yun": "支"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "板荡时风下，东南一柱标。", 
            "几头泰山砚，门外浙江潮。", 
            "梅气苍然古，兰风翛尔超。", 
            "嗟予龌龊子，低首色蓬蒿。"
        ], 
        "title": "呈金鉴才老师", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "冠盖京华满，风流孰与闻。", 
            "佳哉驴博士，来对狗诗人。", 
            "如哭兼如骂，有患因有身：君看磨坊侧，聂政值横陈。"
        ], 
        "title": "重五京中晤胡僧，归来戏寄", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "故人面久隔，使我心茫然。", 
            "深院初梧落，新秋早雁还。", 
            "山居人似石，几隐雾为帘。", 
            "却想繁华地，共谁歌吹妍？"
        ], 
        "title": "为彭作", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "君门凡几扣，归去满衣风。", 
            "楼不深如海，人难觅似鸿。", 
            "欲窥心下事，未见雨边虹。", 
            "为问山中雾，何时一吐峰？"
        ], 
        "title": "岳阳归寄彭", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "文桥天外月，横铺枕边魂。", 
            "客梦三更晓，寒霜四载明。", 
            "桥横新石起，花是旧年生。", 
            "还得昏鸦识，低枝三两声。"
        ], 
        "title": "文桥作", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "桃枝斜瘦肘，举步夕阳松。", 
            "野蔓悬崖古，斜蹊绕石重。", 
            "人惊上岭兔，鸟带下山风。", 
            "溪畔欣然止，怀壶卧竹丛。"
        ], 
        "title": "春日作", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "向晚尽馀盅，醺然出小栊。", 
            "萤光贪月竹，桥影动江风。", 
            "微屐疑山醒，深枝怕鸟恫。", 
            "荆榛犹莫惹，或有兔巢通。"
        ], 
        "title": "向晚", 
        "type": "律诗", 
        "yun": "东"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "独眺珞珈山，襟收大块宽。", 
            "东湖吞远雾，浑镜驻平帆。", 
            "坐塔迷峰影，飞机过柏栏。", 
            "疏林藏啭鸟，似欲唤吾谈。"
        ], 
        "title": "武汉珞珈山作 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "独步暮风时，纡途碍叶枝。", 
            "佳林宜著酒，陌地好寻诗。", 
            "鸟比斯人瘦，花从野棘滋。", 
            "深阴盘坐久，抚臂空淩迟。"
        ], 
        "title": "武汉珞珈山作 其二", 
        "type": "律诗", 
        "yun": "支"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "又得遂微愿，闲中使看山。", 
            "莺声沉涧石，草色上松烟。", 
            "蟹占苔阴歇，风从竹隙喧。", 
            "青光疑染颊，不敢洗尘颜。"
        ], 
        "title": "看山", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "渺漠荒芜地，溪开一尺明。", 
            "陈苔昏野石，淡水隐纤鳞。", 
            "雨下消红果，云深寂绿筠。", 
            "断无纡路出，何以接幽人。"
        ], 
        "title": "无题三首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "惘惘开茫眼，岩岩众石嵬。", 
            "罗敷寓桑角，嫫母入屏帷。", 
            "庭树雀乌集，涧松岁暮摧。", 
            "终将淩昊翼，搏兔下秋坯。"
        ], 
        "title": "无题三首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "夜阑申独坐，寂落听枝风。", 
            "壑下无猿泣，书边有鬼同。", 
            "沉埋老干莫，摇簌旧沙虫。", 
            "但喜泠泠月，温盈下野栊。"
        ], 
        "title": "无题三首 其三", 
        "type": "律诗", 
        "yun": "东"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "尊罍且收罢，登此望天穹。", 
            "冷块无边雨，荒畴不住风。", 
            "苍烟凝素洑，古叶下深丛。", 
            "偃蹇聆孤鸟，啾啾落暮松。"
        ], 
        "title": "五律二首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "薄石浮岚绿，垂天掩幕云。", 
            "寒村馀一二，野岭漫千寻。", 
            "压暮枫初暗，留塘鹜未惊。", 
            "枝前仍著雨，似有复无音。"
        ], 
        "title": "五律二首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "向暮依枝立，云溪冷淡春。", 
            "青生过阪雨，黑冻睡山云。", 
            "暗树粘天远，愁乌缩杪嶙。", 
            "迟归一双燕，不辨入巢门。"
        ], 
        "title": "向暮", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "故国能无望？孤槐守旧门。", 
            "归途隔生死，客世泛沉沦。", 
            "渺渺江南雨，茫茫岭上坟。", 
            "谁从两间梦，认取四年心。"
        ], 
        "title": "三月二日作二首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "梗泛荒江渡，凄凄已四年。", 
            "逢颜知有日，举目不同天。", 
            "梦记冥间路，寻存冢上烟。", 
            "如何乌鹊计，不架九泉渊。"
        ], 
        "title": "三月二日作二首 其二", 
        "type": "律诗", 
        "yun": "先"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "驾言荒郊外，春在只萧条。", 
            "绿自山移雾，红携雨入桃。", 
            "江形浮远宇，鸟迹混低蒿。", 
            "万里风将暝，茫然立小舠。"
        ], 
        "title": "出行", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "夭夭夏树阴，簌簌暗风熏。", 
            "难饱应羞露，易烦怕近人。", 
            "求高多障叶，欲下奈罹尘。", 
            "老坠秋涂畔，馀怀报踵根。"
        ], 
        "title": "咏蝉", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "大笑危峰立，头低直碰天。", 
            "江流驱水浊，时节值秋阑。", 
            "嫌盅取亏月，剖肺为朝餐。", 
            "醉罢袖山去，云中卧不还。"
        ], 
        "title": "大笑二首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "暮景横天下，钻空去只鸿。", 
            "江宽山欲让，陇窄月难容。", 
            "枕峭孤城苦，摊枝古木松。", 
            "盘林穿一路，莫到九重宫。"
        ], 
        "title": "大笑二首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "婉婉行来心陡倦，随坐泥中，不问谁家店。", 
            "对面霓灯光炫炫，驰车南北和尘捲。", 
            "与汝从来无一面，过往行人，一瞥眸随转。", 
            "笑语衣香留不断，看君随近还随远。"
        ], 
        "title": "蝶恋花　独行二工区，忽感虚空来袭，手脚皆软，隳坐人行道", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "日日沉酣无略空，不道春残，花色红如痛。", 
            "流水流尘都种种，不能流去花魂重。", 
            "记得少年花下恸，抵死留春，万稿埋成冢。", 
            "冢上而今荒草拥，茫茫花片飘如梦。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "忽忽春来如火炬，一瞬燎原，万里无遗处。", 
            "百草千花从众取，我来独倚枯株树。", 
            "夕照消残明月举，散落衣香，陌上游人去。", 
            "与汝相偎无我汝，夜深漙露寒如许。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "徒行数里无佳处，转过林冈住。", 
            "莲花凋雨叶凋霜，剩下残荷半亩衬残阳。", 
            "欹斜两足沉如许，醉共谁归去？", 
            "不如随卧草涂旁，靠著枫光一树梦春光。"
        ], 
        "title": "虞美人　野饮作", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "龟壳支床真隐几，病与年光，两两争吾体。", 
            "世界惊涛飞不已，蓬门自守终朝闭。", 
            "犹有小筇清可倚，独坐深秋，斜日疏凉里。", 
            "一点微心浮不起，昏茫暮色来天地。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "蛛网风中颠复坠，暮日昏光，照著青灰被。", 
            "又是醒来从烂醉，茫然味著思量味。", 
            "事事追寻无不背，一霎欢然，过后无边悔。", 
            "似此浮生千万辈，忧伤长过生年岁。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "和丝和竹随风袅，谁作此声声缥缈。", 
            "歌从当日尚青春，当日听歌人渐老。", 
            "南湖夜月巴陵道，绿鬓佳朋三五俏。", 
            "当时听处只欢然，那计今朝愁满抱。"
        ], 
        "title": "木兰花 听旧歌二首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "踏青语笑喧侪辈，十七年前十七岁。", 
            "婆娑玉臂万裙红，摇荡君山千顷苇。", 
            "宫商满耳如潮沸，少日谁知歌里味。", 
            "人生尽是听歌人，解得歌时心已萎。"
        ], 
        "title": "木兰花 听旧歌二首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "首尾皆潜罢。", 
            "此苍龙、嬉调鲛客，朋侪海马。", 
            "偶尔峥嵘露一角，耸破海天长夜。", 
            "听独语、涛奔潢泻。", 
            "岸上惊呼声未定，早喃喃隐入沧波下。", 
            "知再睹，何时者。", 
            "熊熊有美真无价。", 
            "在自然、在人事么，在胸臆也。", 
            "幻变倏然形不定，肆汝羿弓一射。", 
            "笑哙等、目盲口哑。", 
            "我辈春秋花一季，美依然、终古无凋谢。", 
            "且破誓，为之斝。"
        ], 
        "title": "贺新郎　沙子石子兄极少上网，每一显身，爱其诗者辄为雀跃。近于碰壁书斋贴新作，予草翻一过，即去午食，酒中赋此以赠", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "龙死残骸卧。", 
            "尚逶迤、盘山矗岭，地球界破。", 
            "血溅头飞都已尽，满眼游人成夥。", 
            "觅满堵、箭瘢堆垛。", 
            "刀马南来封不住，况长枪巨炮西来舸。", 
            "谁念此，足不跺。", 
            "嬴秦一炬阿房播。", 
            "不能燔、铜浇铁铸，汝躯嵯峨。", 
            "文物典章随已定，此事福邪抑祸？", 
            "呵天问、天喉如剁。", 
            "玛雅灰飞遗塔在，看形容与汝差印可。", 
            "嗟汝目，已重锁。"
        ], 
        "title": "贺新郎 将赴京，思一往长城，为赋此。及至，不果往 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "龙死残骸卧。", 
            "记洪吟、浮空过海，乾坤荡簸。", 
            "维我文明五千载，自汝胎其奇果。", 
            "亦随汝、一而再堕。", 
            "地下想逢狮身兽，识文明随涨随摧挫，汝心果、不锥破？", 
            "隔洋骄浪推狂舵。", 
            "指长旗、望风披靡，寰球累卵。", 
            "汉帜摇摇何处也，蹩躠愈行愈跛。", 
            "谁为诵、满天楚些？", 
            "不识苍天怜汝否，五百年、赐浴凤皇火。", 
            "昏冥夜，独立我。"
        ], 
        "title": "贺新郎 将赴京，思一往长城，为赋此。及至，不果往 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "微雪飘飖下。", 
            "正弥天、深寒作作，满平安夜。", 
            "似有谁家无限祝，欲寄无堪寄者；", 
            "把琼笔、淩空独写。", 
            "更倩长风吹满处，尽谁人拾得归谁罢。", 
            "我亦得，两三话。", 
            "荒坟柏死茅枯谢。", 
            "向空山、一年望我，归来车马。", 
            "我纵能归归何益？", 
            "两对心尤如炙。", 
            "倩此雪、替予归罢。", 
            "为我层层笼墓拥，报今年我亦平安也，报我亦、平安也。"
        ], 
        "title": "贺新郎　平安夜室外监火，俄而雪至，独立雪中赋", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "二月盈盈豆蔻梢，春风随地播琼瑶，谁能到此不魂消。", 
            "明月入溪光炯炯，柳花吹影梦迢迢，有人正倚谢家桥。"
        ], 
        "title": "浣溪沙 孟依依拍词三首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "小伞江南一角殊，断桥还似旧时无？", 
            "从来烟雨是西湖。", 
            "溪上西施砧尚在，门前苏小水难枯，迟君他世再来居。"
        ], 
        "title": "浣溪沙 孟依依拍词三首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "短艇清歌绕水徐，采莲人过莫愁湖，少年见此意何如。", 
            "今梦茫茫连古梦，昔吾看看到今吾，读君愈觉白髭须。"
        ], 
        "title": "浣溪沙 孟依依拍词三首 其三", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "一叠行囊尘与土。", 
            "年少穷寻，那识中年遽。", 
            "人詈人嘲声屡屡，我侬自视知何许。", 
            "大黑包天蒙地处，莫漫惊惶，此是归家路。", 
            "挈得茫然同我住，而今更挈茫然去。"
        ], 
        "title": "蝶恋花 去住词三首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "又是沧波弥断浦。", 
            "暮日平林，独向船头伫。", 
            "罾网收回烟火竖，纷纷宿鸟归栖树。", 
            "短烛幽箫和影语，一刹痴迷，明日帆仍举。", 
            "但识惊风风不住，不知风向何方去。"
        ], 
        "title": "蝶恋花 去住词三首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "徒往徒来生已误。", 
            "谁惜流光？", 
            "得酒休推拒。", 
            "不向今朝醺此旅，明朝毕竟醺他处。", 
            "道上栖栖连似缕，岂便无人，结个同行侣？", 
            "与汝同行行复住，终焉掉首分途去。"
        ], 
        "title": "蝶恋花 去住词三首 其三", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "脱叶如盔卸。", 
            "祼苍枝、残筋断骨，任昌风打。", 
            "大肉肥鱼争货市，岁暮满街车驾。", 
            "先生亦、施施来也。", 
            "身外人流如蛆密，冥独行、不异行荒野。", 
            "偶四顾，神一诧。", 
            "飞光真不将人赦。", 
            "细思量、平生长物，髯髭成把。", 
            "旧梦前尘荷不起，掷向盘边杯罅。", 
            "算犹剩、一豪在马。", 
            "短艇长蓑箫一具，向湖边筑个茅庐舍。", 
            "伴荷雨，过春夏。"
        ], 
        "title": "贺新郎  行市", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "街上飞尘弥屋缝，对面犹疑，执手还如梦。", 
            "毛发吹开寻面孔，怜他消瘦和臃肿。", 
            "各有流年千百种，依旧相逢，响笑连唇送。", 
            "笑意当年先笑动，而今纵笑何空洞。"
        ], 
        "title": "蝶恋花　会诸同学作", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "剥啄声喑哑。", 
            "试开关、支离有客，倚廊檐罅。", 
            "仰鼻宽唇森露齿，行似时钟摆打。", 
            "问汝客，来何为者。", 
            "蓬勃毛髯淹颊颧，是山中逸出猿公也。", 
            "尚能语，亦可罢。", 
            "温茶小案清而雅。", 
            "正商量、庄文屈赋，唐春宋夏。", 
            "一瞬精魂驰万古，裳羽飘飘来下。", 
            "听舌底、奔腾阵马。", 
            "拾取唾馀囊一裹，向归来、惆怅无朝夜。", 
            "欲长侍，听公骂。"
        ], 
        "title": "贺新郎　寄呈尚永亮、王兆鹏二先生", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "东厢立，西厢立，孤立谁相惜。", 
            "荷雨打匆匆，泻水如人泣。", 
            "涂间南北迹，书上横斜笔。", 
            "两间各读之，各自头趋白。"
        ], 
        "title": "醉花间四首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "斜阳落，斜月落，升落无忧乐。", 
            "不见倚阑人，一刹躯如削。", 
            "雪摧梅上萼，风断秋千索。", 
            "饶他万物伤，不似情怀恶。"
        ], 
        "title": "醉花间四首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "留何苦，去何苦，惆怅人间路。", 
            "窗外碧桃花，既长还辞树。", 
            "华胥千百度，起枕无堪语。", 
            "不知起枕人，即在梦之许。"
        ], 
        "title": "醉花间四首 其三", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "今为客，昔为客，为客情非一。", 
            "昔客有其之，今客徒飘泊。", 
            "依然连路迹，行过千村陌。", 
            "依然满路人，问我家何国。"
        ], 
        "title": "醉花间四首 其四", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "有瓮大如屋。", 
            "有刘伶、解衣盘礴，居瓮之渎。", 
            "有酒涛波声浩荡，没过刘伶之腹。", 
            "有挂壁、一双酒斛。", 
            "有位佳人担此瓮，担那头、垒以粗鱼肉。", 
            "有何事，较此酷？", 
            "有天与地载而覆。", 
            "便从今、荡然飘去，天涯海陆。", 
            "人世腾翻吾倦矣，今古不堪一瞩。", 
            "择行路、最须幽独。", 
            "委蜕成尘旦暮耳，想佳人、犹应青丝绿。", 
            "更为我，掘一窟。"
        ], 
        "title": "贺新郎　孟依依赠词，中有“若许同居江城上，当为常担酒菜”之句，予陋其担小，赋此以答", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "四海徒行又一涯，软红尘土到京华，夜阑最惜雪中花。", 
            "半岁摧残真有限，一生惆怅在无家，明年孤席向谁斜。"
        ], 
        "title": "浣溪沙 茶馆孤坐醉中随作四首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "指顾长天万顷湖，巴陵犹忆旧狂夫，长瓶烂醉过街衢。", 
            "十八年来须种种，三千劫外梦蘧蘧，可能梦到少年无。"
        ], 
        "title": "浣溪沙 茶馆孤坐醉中随作四首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "孤焰将残有剩光，孤蛾帘外百彷徨，便思投火亦无方。", 
            "生死自随天反覆，古今谁见此摧伤，举杯又搁意茫茫。"
        ], 
        "title": "浣溪沙 茶馆孤坐醉中随作四首 其三", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "可笑长裘拥火窠，儿童雪橇疾如梭，有人天外更骑鹅。", 
            "似此晶莹童话境，奈他颓丧老人何，且笼双袖看银河。"
        ], 
        "title": "浣溪沙 茶馆孤坐醉中随作四首 其四", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "一电忽来传，小问平安。", 
            "长年短梦两凋残。", 
            "除却寒暄何语好，不触肠肝。", 
            "又到洞庭船，谁共清欢。", 
            "长歌烂醉记曾谙。", 
            "尚有清狂如少日，老却春衫。"
        ], 
        "title": "浪淘沙　王江华到巴陵，来电约一会，竟未果", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "幽绝水之湄，细共徘徊。", 
            "我尝醉堕大江开。", 
            "想见故人长伫此，长夜难回。", 
            "人世两推排，凹尽双腮。", 
            "更将何物慰深怀？", 
            "归去劳君传一语，报导秋来。"
        ], 
        "title": "浪淘沙　同前托代问薛为宏", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "雾锁蓬莱杳不还，谁通消息到尘寰。", 
            "当时离合最堪怜。", 
            "摇曳春深花作雨，凄迷梦断夜如年。", 
            "浮槎人隔海漫漫。"
        ], 
        "title": "浣溪沙    咏史效涉江体", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "几番花月芳樽尽，匆匆又怜春暮。", 
            "巷锁苔深，窗摇碧暗，谁听江湖残雨。", 
            "天涯倦旅。", 
            "更烟隔星槎，草迷荒渚。", 
            "一梦堪惊，乱山空渺楚云去。", 
            "飘零海天客久，汜人回盼地，陈迹重抚。", 
            "解佩怀空，吹香笛老，愁结蔷薇深处。", 
            "飞红细数。", 
            "算只有青衫，验痕如许。", 
            "莫近沧波，鬓霜添万缕。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "倚楼人独立，小桥断浦，细雨隔疏栏。", 
            "片云迷树杪，楚水萦回，一抹渺群山。", 
            "声声杜宇，算也应，碧老梁园。", 
            "如唤起，那时春梦，触忤到樽边。", 
            "堪怜。", 
            "幽香一缕，旧恨千枝，怅花飞人远。", 
            "谁更觉，风催白发，泪裛红笺。", 
            "明朝一棹亭林杳，舣几处，荒碛村滩。", 
            "凝伫久，愁生漠漠轻烟。"
        ], 
        "title": "三犯渡江云", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "小亭野渡，正愔愔风雨，更添凄丽。", 
            "簌簌飞花惊客梦，梦伫此身何地。", 
            "暗碧蒙笼，断红潮汐，负尽平生意。", 
            "数声啼鴂，一舟如叶天际。", 
            "长忆露饮名园，浅嚬低笑，月照颓云髻。", 
            "漠漠空香何处认，旧约蔷薇花底。", 
            "明灭云涛，徘徊班草，去去人千里。", 
            "哪堪孤影，渐流春梦东逝。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "小舟重到，上危亭独坐，半规凉月。", 
            "几点星寒风瑟瑟，吹起蒹葭如雪。", 
            "草树迷濛，汀洲岑寂，万里云山叠。", 
            "玉人何处，倚栏凝伫天末。", 
            "旧迹遗钿难寻，冷香一缕，指撚烟明灭。", 
            "翠袖娉婷初遇处，飞落萧萧红叶。", 
            "谁解幽怀，暗惊流水，顾影霜堪镊。", 
            "雁啼南浦，声声秋老江阔。"
        ], 
        "title": "酹江月", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "疏竹烟低，空亭叶乱，小舟摇过蒹葭。", 
            "巷陌愔愔，夕阳深锁卢家。", 
            "旧题难觅荒苔里，挂粉墙，几点青花。", 
            "又秋风，冷翠凋红，去雁翻鸦。", 
            "当时双桨人如玉，正莲馨美盼，杏靥夭斜。", 
            "一曲阳关，望中山阻云遮。", 
            "明朝醉泊知何处？", 
            "叹孤蓬、各转天涯。", 
            "莫回眸，依旧涛声，鬓影苍华。"
        ], 
        "title": "高阳台", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "沧江一棹，算匆匆醉过，几番秋色。", 
            "醉起扶栏孤月冷，曾照江南江北。", 
            "雁去疏林，星摇别浦，一带芦花白。", 
            "今宵何处，小楼红袖吹笛。", 
            "遥记杜曲花深，梁园蝶戏，短梦无留迹。", 
            "目断云山身各杳，天地飘零行客。", 
            "蕉鹿难寻，鱼鸿不到，烟水愁无极。", 
            "岁阑人倚，楚山修竹幽碧。"
        ], 
        "title": "酹江月", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "觅到泥鸿水石边，旧台疏碧裹深寒。", 
            "为谁桥上伫无眠。", 
            "一种迷离浑似梦，三生缱绻祇堪怜。", 
            "朱楹亭畔雪如烟。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "一笛萧萧数落梅，迷蒙烟水旧亭台。", 
            "那年无语劝离杯。", 
            "重倚幽栏如梦到，谁遮红伞似伊来。", 
            "小桥风雪久徘徊。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "潘乐乐", 
        "era": "当代", 
        "subtype": null, 
        "text": [
            "山光接仍断，牙琴隔微雨。", 
            "中有流水音，声声江之浦。", 
            "静若幽谷云，纷若散花舞。", 
            "氤氲来天地，营魄忘吾汝。", 
            "奈何四车轮，转如驴磨苦。", 
            "三年百过此，生涯悭一聚。", 
            "缁尘溷我为？姑射不得睹。", 
            "单车羁我为？咫尺不得语。", 
            "侘傺数回首，碧溪围花坞。", 
            "松萝护幽径，点点见鸥侣。", 
            "湖山到处好，何日归倦羽。", 
            "行行曲已终，知君凭栏伫。"
        ], 
        "title": "数过江浦欲访李静凤女史，因公务不得，车中短信分韵得浦字", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "林奔山黑冻云遮，若有人兮江海涯。", 
            "一段奇愁销不得，街灯如雪扑孤车。"
        ], 
        "title": "冬夜独奔合芜高速，下半汤道中口号", 
        "type": "绝句", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "人海栖栖构一楼，残阳欲堕暮云稠。", 
            "中年身手销将尽，倚槛湖山浩荡秋。"
        ], 
        "title": "青柠檬酒店工地口号", 
        "type": "绝句", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "此去风埃千万山，一车踽踽暮云斑。", 
            "重来旧侣知多少，记取沙鸥夕照间。"
        ], 
        "title": "青柠檬酒店工程日急，归城道中口占", 
        "type": "绝句", 
        "yun": "删"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "剩有沙鸥数点飞，石栏桥畔昔人稀。", 
            "柳阴撑出孤舟小，白发斜阳缓缓归。"
        ], 
        "title": "口占", 
        "type": "绝句", 
        "yun": "微"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "粉墙丛竹淡无埃，一角朱栏出古槐。", 
            "疏雨门前白荷动，隔篱邻叟送鱼来。"
        ], 
        "title": "偶成", 
        "type": "绝句", 
        "yun": "灰"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "人海曾经更不群，孤车驮梦散如云。", 
            "归来坐对湖山寂，一任残天劫火焚。"
        ], 
        "title": "夏日偶成", 
        "type": "绝句", 
        "yun": "文"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "一溪绿荫护前滩，著个村翁坐竹栏。", 
            "藤几清茶啜长日，哪知人海有风澜。"
        ], 
        "title": "湖村即景", 
        "type": "绝句", 
        "yun": "寒"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "颓瓦欹梁落日边，一车水畔梦如烟。", 
            "村头老吏迎无语，赌酒当时各少年。"
        ], 
        "title": "抵南湾海事所", 
        "type": "绝句", 
        "yun": "先"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "夕阳此去即天涯，归我馀生付野槎。", 
            "遁世学禅都不是，涛惊石怒见孤车。"
        ], 
        "title": "请辞市局职获准，即驱车赴南湾道中口占", 
        "type": "绝句", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "水莽山荒我复来，停车野店坐风埃。", 
            "廿年江海成春梦，却恨斜阳到酒杯。"
        ], 
        "title": "南湾", 
        "type": "绝句", 
        "yun": "灰"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "独坐云寒未晓天，更谁歌泣动冰弦。", 
            "罡风一夕春红乱，寂寞河山五百年。"
        ], 
        "title": "岁末口占", 
        "type": "绝句", 
        "yun": "先"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "斜日昏黄灼鬓前，盘胸冰炭百年煎。", 
            "生涯啼笑瞢腾里，寄转微埃大地圆。"
        ], 
        "title": "偶成次暮阑阁主人韵", 
        "type": "绝句", 
        "yun": "先"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "残局撑持挺此儒，我来雨迸冢边孤。", 
            "河山血火前朝事，能祭忠臣只逆胡。"
        ], 
        "title": "扬州奠史阁部祠", 
        "type": "绝句", 
        "yun": "虞"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "天末云垂孤塔支，乱松斜日照深悲。", 
            "横流将尽飞涛白，坐记蓬莱清浅时。"
        ], 
        "title": "登狼山支云塔", 
        "type": "绝句", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "菰蒲吹恨水云清，一样吟衫冷似冰。", 
            "漂泊死生长寂寞，人间漫说谷成陵。"
        ], 
        "title": "泰州访水云楼次张公贻柏韵", 
        "type": "绝句", 
        "yun": "蒸"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "孤怀举世竟谁论，来向弥天暮色昏。", 
            "呼起龙蛇惊大泽，一车风带乱云奔。"
        ], 
        "title": "车中口占简无为县马春", 
        "type": "绝句", 
        "yun": "元"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "雷奔电白天如泻，赤膊昂藏立此身。", 
            "风雨一肩担荷走，茫茫诗史比何人。"
        ], 
        "title": "戊子夏，巢湖暴雨不止，衢市积潦，深三四尺，几成泽国，至有溺毙者。余一店亦被灾，乃赤膊跣足，与众工肩扛背负，涉水转运仓储货物，一时汗雨莫辨，感而口号", 
        "type": "绝句", 
        "yun": "真"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "玉箫愁倚百年歌？", 
            "怕向天涯舒倦眼。"
        ], 
        "title": "感怀集清后诸家句 其一", 
        "type": "绝句", 
        "yun": "歌"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "瞑抛经卷偃胡床。", 
            "独自听钟兼听水。"
        ], 
        "title": "感怀集清后诸家句 其二", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "风叶秋深各自知。", 
            "残宵谁待东方白。"
        ], 
        "title": "感怀集清后诸家句 其三", 
        "type": "绝句", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "混迹流随举世波。", 
            "痴儿只有伤春泪。"
        ], 
        "title": "感怀集清后诸家句 其四", 
        "type": "绝句", 
        "yun": "歌"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "青山如旧叶皆秋。", 
            "十一年来春梦冷。"
        ], 
        "title": "感怀集清后诸家句 其五", 
        "type": "绝句", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "细雨疏华自掩门。", 
            "人生过处惟存悔。"
        ], 
        "title": "感怀集清后诸家句 其六", 
        "type": "绝句", 
        "yun": "元"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "海天梦寐作春寒，寂寞枯枰付倚栏。", 
            "焚我心尘香一缕，微茫来破夜如磐。"
        ], 
        "title": "春夜吸烟口号", 
        "type": "绝句", 
        "yun": "寒"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "旧曲杳闻空际悬，蕉窗绿滴到眉边。", 
            "榴花疏雨深深巷，一伞红摇似去年。"
        ], 
        "title": "江镇坐雨次刘雄韵", 
        "type": "绝句", 
        "yun": "先"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "独支皮骨轮囷起，虽万千人奋鲁戈。", 
            "一代雄奇化泥偶，九州风雨剩悲歌。", 
            "呕心难挽天犹病，衔木终哀海不波。", 
            "大野沉沉孰呼者，斜阳倚槛泪滂沱。"
        ], 
        "title": "绍兴谒鲁迅纪念馆至先生塑像前泪下不能禁", 
        "type": "律诗", 
        "yun": "歌"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "梦摇石滑簸孤车，历历泥鸿付叹嗟。", 
            "仄径冰封天黯黮，荒山雪扑木槎枒。", 
            "呕心歌哭人终倦，缩手江湖鬓已华。", 
            "兀兀流年成老丑，只堪冷淡送生涯。"
        ], 
        "title": "岁杪风雪经项山、银屏山道返城", 
        "type": "律诗", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "云荒山寂风萧瑟，踽踽冰泥涩铁轮。", 
            "废塔霾烟波漭瀁，髡枝出雪石嶙峋。", 
            "生兼傲拙天应弃，梦杂悲欢岁又新。", 
            "惘惘去来成底事，虚声浪迹尔何人。"
        ], 
        "title": "大雪后赴南湾经散兵、西港道中", 
        "type": "律诗", 
        "yun": "真"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "却从客舍容归梦，梦湿飞窗片影红。", 
            "听雨楼孤春料峭，倚灯茗涩夜迷蒙。", 
            "心围百阵悲欢集，眼阖诸天变灭空。", 
            "今昔茫茫身老大，数声催去隔街钟。"
        ], 
        "title": "归乡雨宿县中酒店", 
        "type": "律诗", 
        "yun": null
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "酒边冷暖鬓边尘，落日枯坪局未新。", 
            "呵壁久忘前度事，瘗花还待后来人。", 
            "虫沙历历三千劫，天海沉沉二十春。", 
            "秋气江山谁浩叹，剩看孤塔立嶙峋。"
        ], 
        "title": "己丑秋日酒后偶成", 
        "type": "律诗", 
        "yun": "真"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "苍茫一棹簸瞢腾，世法谁传蹻可乘。", 
            "大泽星云摇万劫，深宵歌泣集孤灯。", 
            "烟长灼骨愁难灭，书渐填胸岁并增。", 
            "照我无涯惟片月，观心怒涌浪层层。"
        ], 
        "title": "湖夜", 
        "type": "律诗", 
        "yun": "蒸"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "车孤山转风萧瑟，天地诗怀总异乡。", 
            "乱石奔崩出残雪，疏林高下恋斜阳。", 
            "悲欢自造谁能记，毁誉人逃世可忘。", 
            "前指江村数椽在，拥书深闭一灯藏。"
        ], 
        "title": "岁阑赴江镇过银屏、石涧山道中", 
        "type": "律诗", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "向壁唏嘘成咄咄，云昏山冷记飘茵。", 
            "支离久倚孤灯夜，歌哭难回万劫春。", 
            "梦瘗岁华空落叶，蓬飞江海剩畸人。", 
            "听钟醒眼冥茫伫，会瞥沧桑待此身。"
        ], 
        "title": "冬夜有忆", 
        "type": "律诗", 
        "yun": "真"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "暮涛飞槛此携凭，天地浮摇认废兴。", 
            "木脱斜阳风莽荡，云盘孤屿塔崚嶒。", 
            "悲欢乍逼歌终歇，喧堕久无桴可乘。", 
            "剩对寥寥岁阑语，深杯长恨照昏灯。"
        ], 
        "title": "岁暮偕启宇、梦芙先生、欧阳女史登巢湖姥山", 
        "type": "律诗", 
        "yun": "蒸"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "轮囷久任群嚣妒，对酒寥寥青眼横。", 
            "岁暮相呼天阒寂，云深乍破月峥嵘。", 
            "偶馀焦尾逃秦火，复此高楼压郑声。", 
            "咳唾栏边奔大泽，滔滔拍夜气难平。"
        ], 
        "title": "冬夜宴集爱琴海酒楼，凡胡小平方习文教授朱鹏信张铁华先生李臣总经理六人", 
        "type": "律诗", 
        "yun": "庚"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "逢此百罹寒彻腹，闭门兀兀拥昏晨。", 
            "药烟作篆轻缠鬓，盆菊开残瘦倚人。", 
            "奋膊拿云空自许，转肠向壁剩微呻。", 
            "强撑皮骨勤珍护，摩眼须留瞥海尘。"
        ], 
        "title": "腹痛", 
        "type": "律诗", 
        "yun": "真"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "山叠云霾夜吐吞，深杯秋老气浑浑。", 
            "横天月脱孤楼迥，匝地风催万叶翻。", 
            "久负狂名成独往，屡延残局到无言。", 
            "一灯醒醉冥茫里，举目江湖记劫痕。"
        ], 
        "title": "夜饮", 
        "type": "律诗", 
        "yun": "元"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "吹集寒沙身似叶，危楼一角坐残阳。", 
            "风埃木脱山新瘦，湖海人归鬓已霜。", 
            "各掷市廛甘碌碌，犹存歌哭向苍苍。", 
            "天涯旧侣知多少，万叠云深俯大荒。"
        ], 
        "title": "友人归偕坐湖楼", 
        "type": "律诗", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "堂坛燕雀更何辞，遥想蜀山苍峭姿。", 
            "著我市廛长缩手，对君风骨可言诗。", 
            "谁忧万劫天方醉，欲抱孤芳计已迟。", 
            "大道陵夷存一脉，沈沈同待夜阑时。"
        ], 
        "title": "夜读登成兄赠诗感次其韵为答", 
        "type": "律诗", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "呓梦方酣各费辞，昏冥万壁绝奇姿。", 
            "托身天地成孤往，瞥眼沧桑即我诗。", 
            "久恸谁能推局罢，将燃不记徙薪迟。", 
            "杞人剩有残宵泪，长洒江湖阒寂时。"
        ], 
        "title": "夜坐漫兴叠前韵", 
        "type": "律诗", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "蹈海披霜百不辞，沈浮苍莽觅雄姿。", 
            "触身世界三千劫，彻骨悲欢一卷诗。", 
            "山迥木荒槎去远，云奔月大雁来迟。", 
            "幽冥坐对波澜寂，正是龙蛇欲动时。"
        ], 
        "title": "夜坐江上感怀再叠登成韵", 
        "type": "律诗", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "剩有残宵咄咄辞，危楼冥想坐枯姿。", 
            "一灯听雨寒侵骨，万木将风瘦到诗。", 
            "谁记江湖呵壁久，已看陵谷烂柯迟。", 
            "苍茫顾盻知何意，正扑孤蛾四寂时。"
        ], 
        "title": "夜雨独坐四叠登成韵", 
        "type": "律诗", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "举世无人堪共语，江天寂寞匿龙蛇。", 
            "沈冥孤棹谁还忆，黯黮层林月又斜。", 
            "涉足昨非今夕水，牵裾犹是去年花。", 
            "沧桑回首增哀乐，独立茫茫问海涯。"
        ], 
        "title": "江边夜坐", 
        "type": "律诗", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "千山杜宇送江流，劫后斜阳独倚楼。", 
            "回首忽惊天地坼，观棋不了古今愁。", 
            "永埋鸿雪曾三宿，久对风云付一瓯。", 
            "狼藉凭谁收拾起，又传烈焰到神州。"
        ], 
        "title": "蜀游方归数日，惊闻大地震，更北川诗社五十余同志集体遇难，恸次杨启宇先生韵", 
        "type": "律诗", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "春老沧江送夕晖，骎骎桑海寄尘微。", 
            "百年身已人间堕，一棹谁曾梦里归。", 
            "扫石松风留鹤宿，浮樽沤影照花飞。", 
            "披蓑欲去怜残局，坐数沙鸥暂息机。"
        ], 
        "title": "利州南渡次温庭筠韵", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "此日荆南几病夫，倘非邛竹倩谁扶。", 
            "偶来打桨水天一，忽觉隔云山月孤。", 
            "我欲乘风回武汉，人当相忘在江湖。", 
            "平生自诩闲愁少，老遇秋怀也喟吁。"
        ], 
        "title": "去日风烟云梦阔，几人涕泗洞庭秋。水中央者谁家子，彼美人兮张顾周秋夜北海怀冰奚禾曙", 
        "type": "律诗", 
        "yun": "虞"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "两亿头颅一手提，诸侯八百排班齐。", 
            "携将热核辉汝镜，嫁与西风作小妻。", 
            "白帝城高隔狞笑，红颜得意故娇啼。", 
            "人天此夜当终古，恨报东方欲晓鸡。"
        ], 
        "title": "无题（又作秋唱）", 
        "type": "律诗", 
        "yun": "齐"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "壈坎无时冯敬通，伊哦有句聂夷中。", 
            "君逢大衍我花甲，人到年衰心日红。", 
            "一笑强邻惊核热，何殊落叶舞西风。", 
            "晋祠山水名天下，曾约相携一览共。"
        ], 
        "title": "亦代兄五十嵩降", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "千锤万斧劈开山，片语单言也费才。", 
            "往论今朝从笔削，先生未死已书埋。", 
            "雄奇文有悲风响，老懒人惟愧汗揩。", 
            "中夜谁知吾意敬，起当窗月一诗裁。"
        ], 
        "title": "读钟三文学理论史近著", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "一钟子期一冯唐，六十四鬓俱苍苍。", 
            "民间文艺久胼胝，太平天国要文章。", 
            "生日不知果何日，端阳过了将重阳。", 
            "我有一言同意否，中秋醵宴为称觞。"
        ], 
        "title": "约仲衡迩冬为雪峰敬文做生日", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "早抛小布方巾去，时有普罗灵感来。", 
            "刚见论争通俗化，忽惊名列索维埃。", 
            "长征五岳皆平地，小饮三江酒一杯。", 
            "回想西湖湖畔社，九天阊阖一齐开。"
        ], 
        "title": "雪峰六十 其一", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "小帽短衣傲一时，灵山献颂见襟期。", 
            "头颅险在上饶砍，名姓岂惟中国知。", 
            "杨州明月茅台酒，鲁迅文章画室诗。", 
            "他人有此或非乐，我是老乡将不辞。"
        ], 
        "title": "雪峰六十 其二", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "荒原霭霭雪霜中，每与人谈冯雪峰。", 
            "天下寓言能几手，酒边危语亦孤忠。", 
            "鬓临秋水千波雪，诗掷空山万壑风。", 
            "言下挺胸复昂首，自家仿佛即冯翁。"
        ], 
        "title": "雪峰六十 其三", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "举酒邀花花面酡，以花挝马马欢歌。", 
            "隔年风雪都晴了，如此江山奈老何。", 
            "津惜渔人归一棹，弈嗟樵子烂千柯。", 
            "太平天国多才杰，臣力犹堪施与罗。"
        ], 
        "title": "雪峰六十 其四", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "晚熏马列翻天地，早乳豺狼噬祖先。", 
            "有字皆从人着想，无时不与战为缘。", 
            "斗牛光焰宵深冷，魑魅影形鼎上残。", 
            "我手曾摊三百日，人书定寿五千年。"
        ], 
        "title": "为鲁迅先生百岁诞辰而歌 其一 题鲁迅全集", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "野草浅根花不繁，朝遭践踏暮芟删。", 
            "我将狂笑我将哭，哭始欣然笑惨然。", 
            "明暗死生来去际，友仇人兽爱憎间。", 
            "实时沉默空开口，天地有如此夜寒。"
        ], 
        "title": "为鲁迅先生百岁诞辰而歌 其二 题辞", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "梦中微细小红花，有瘦诗人泪灌他。", 
            "道是冬随秋去后，行看蜂与蝶争哗。", 
            "夜游恶鸟刚飞过，䀹眼鬼天快亮吗。", 
            "火引青灯虫破入，刺天枣树尽丫杈。"
        ], 
        "title": "为鲁迅先生百岁诞辰而歌 其三 秋夜", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "落拓依人没主张，何如分手各徜徉？", 
            "虚空占否心灵罅，黑暗消于日月光。", 
            "不愿随君归地狱，还愁带我上天堂。", 
            "吾今事事惟孤往，影也来为告别忙。"
        ], 
        "title": "为鲁迅先生百岁诞辰而歌 其四 影的告别", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "梦自冰山堕冰谷，忽逢死火似珊瑚。", 
            "体温终竟惊醒了，冰冻里真睡熟无。", 
            "出谷烧完留谷死，白天用少黑天需。", 
            "我终被碾车轮下，及见荒寒又噬渠。"
        ], 
        "title": "为鲁迅先生百岁诞辰而歌 其五 死火（鲁迅先生忌日得）", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "我心孤寂欠安平，无乐有哀少色声。", 
            "今日毒仇刀血火，何时星月蝶鹃莺？", 
            "青春此世如乌有，迟暮于人亦等零。", 
            "绝望之虚似希望，茫然回首望东明。"
        ], 
        "title": "希望", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "柳下青青一丈红，种由村女抑村童？", 
            "花开影落清池里，妆就人窥宝镜中。", 
            "天送白云来作伴，鱼游绿藻每相逢。", 
            "我方凝视惊奇美，何处飞来一石咚！"
        ], 
        "title": "好的故事", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "狂热酷歌中中寒，复于天上见深渊。", 
            "以心糊口情何恻，将齿咬唇意岂安。", 
            "我到成尘定微笑，君方入梦有初欢。", 
            "谁人暮碣刊斯语，瞥见其腔少肺肝。"
        ], 
        "title": "暮碣文", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "苦酒微温酌与人，非醒非醉但微醺。", 
            "废墟上矗新荒冢，草里中留淡血痕。", 
            "谁是地天间勇士，这般造物主良民。", 
            "方生未死将生者，倘不全苏定永沦。"
        ], 
        "title": "淡淡的血痕中", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "地狱越荒鬼越肥，井然秩序转堪悲。", 
            "鬼魂应悔轻翻手，人类自欣强插旗。", 
            "马面牛头高奉草，刀山剑树旧呻嘶。", 
            "一经整饬容全改，槛外孤花已顿萎。"
        ], 
        "title": "失掉的好地狱", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "虽邻柳巷岂花街，不为借书死不来。", 
            "枯对半天无鸟事，凑齐四角且桥牌。", 
            "江山间气因诗见，今古人才带酒杯。", 
            "便是斯情何易说，偶因尊句一诙谐。"
        ], 
        "title": "即事用雷父韵", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "每以出差为壮游，归程万里死兰州。", 
            "得年半百多三岁，入党四旬少几秋。", 
            "法电风云曾叱咤，绝边林垦正筹谋。", 
            "一生肝胆人间照，余力犹承为我猷。"
        ], 
        "title": "挽高树颐二首 其一", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "从今不见亦何伤，人道斯人已竟亡。", 
            "三十几年老朋友，百千万事与商量。", 
            "初交乍脱中央社，晚岁欣逢北大荒。", 
            "于我都成终古恨，仰天搔首意茫茫。"
        ], 
        "title": "挽高树颐二首 其二", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "比年元旦例吟诗，首寄香江杜牧之。", 
            "祖国灾荒曾去日，先生包裹尚今时。", 
            "笔逢秋姊有诗写，命犯孤鸾无药医。", 
            "多少世间豪富客，名驹肯借窭人骑。"
        ], 
        "title": "元日寄高旅", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "倘非香港大公报，看尔悠然能遂初。", 
            "饮酒愁心挂肠胃，著书明月满江湖。", 
            "行如小说龙须虎，居号长安凤尾鱼。", 
            "今岁甲辰始花甲，生辰还要寿诗无？"
        ], 
        "title": "赠悠然次顾韵", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "手提缘笔向山川，细检王图入简编。", 
            "草泽狐鸣惊大宝，鹑衣虎吼奋金田。", 
            "风流人物何今古，水浒文章与后先。", 
            "我欲随行携一帚，为君纸上拂尘烟。"
        ], 
        "title": "雪峰寻洪杨遗迹四首 其一", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "不有雄心与霸才，怎描今古烈风雷。", 
            "定知山水喁喁望，始见先生得得来。", 
            "两粤狂潮吞日月，三江战骨掩蒿莱。", 
            "流风胜迹花千朵，都待冯郎梦笔开。"
        ], 
        "title": "雪峰寻洪杨遗迹四首 其二", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "天下兴亡几匹夫，沉沉胜广痛须臾。", 
            "平分土地奴欺主，还我河山汉逐胡。", 
            "大事何因终偾了，百年谁有一言乎？", 
            "知君此去胸襟阔，不仅雄风入画图。"
        ], 
        "title": "雪峰寻洪杨遗迹四首 其三", 
        "type": "律诗", 
        "yun": "虞"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "千山俯首万山低，草地行军百鸟啼。", 
            "倾酒濯缨茅镇北，哦诗叱马夜郎西。", 
            "曾经龙虎风云会，最解天朝始末题。", 
            "此日江南烟景好，风衣雨伞不须携。"
        ], 
        "title": "雪峰寻洪杨遗迹四首 其四", 
        "type": "律诗", 
        "yun": "齐"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "前面山高后面低，杜鹃啼罢鹧鸪啼。", 
            "桃花雨堕春将暮，人影竿长日已西。", 
            "谁把老残游记续，但欣雷父饯诗题。", 
            "君能从我情知好，骑个驴儿一伞携。"
        ], 
        "title": "南行别雷父用其钱行韵", 
        "type": "律诗", 
        "yun": "齐"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "三流出口成章地，一客低头认罪时。", 
            "休学灌夫多使酒，若逢西子莫题诗。", 
            "爽今宵约真无赖，望海珠桥有所思。", 
            "独对蓝天人不识，夜阑不寐自神驰。"
        ], 
        "title": "广州调三流", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "匍匐灵山玉女峰，暮春微雨吊萧红。", 
            "遗容不似坟疑错，碑字大书墨尚浓。", 
            "生死场剽起时懦，英雄树挺有君风。", 
            "西京旧影翩翩在，侧帽单衫鬓小蓬。"
        ], 
        "title": "再扫萧红墓四首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "流离东北兵戈际，转徙西南炮火中。", 
            "天下文章几儿女，一生争战与初终。", 
            "狼牙啮敌诗心蛊，虎胆修书剑气虹。", 
            "蒋败降倭均未见，恨君生死太匆匆。"
        ], 
        "title": "再扫萧红墓四首 其二", 
        "type": "律诗", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "奇才末世例奇穷，小病因循秋复冬。", 
            "光线无钱窥子外，文章增命到红中。", 
            "太平洋战轩窗震，香港人逃碗甑空。", 
            "天地古今此遥夜，一星黯落海嵎东。"
        ], 
        "title": "再扫萧红墓四首 其三", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "闻近弥留絮语中，一刊期与故人同。", 
            "悠悠此恨诚终古，渺渺予怀忽廿冬。", 
            "浅水湾头千顷浪，五羊城外四山风。", 
            "年年虎吼龙吟处，似以新篇傲我侬。"
        ], 
        "title": "再扫萧红墓四首 其四", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "天耶地耶两空濛，洞庭水与东海通。", 
            "海上三山仙人宫，仙人寂寞愁颜容；", 
            "驾山为舟游四极，一座溯长江而上落此洞庭中。", 
            "洞庭此时何所有，狂鼍怪蛟跋浪走。", 
            "弥天恶瘴随涛飞，人民卉畜凋而朽。", 
            "食象之蛇吐腥膻，三千里外闻欲呕。", 
            "自山之来万物来，罗汉方竹生山怀。", 
            "银鱼点睛黑一漆，金龟腹甲双扉开。", 
            "上帝飘飘群姬舞，张乐广野如风雷。", 
            "湘妃纤指切斑竹，相和水底声清哀。", 
            "羿拔长剑青天灰，斫蛇垒骨成丘堆，吾民始桑麻于阡陌之隈。", 
            "仙人仙人久亦死，遁身为石为兰芷。", 
            "不见长髯飘萧萧，但见春秋花红紫。", 
            "从此君山颇寂寥，渔舟偶宿来青蒿。", 
            "潮声夜拍荒崖睡，山猿泽鸟时惊骚。", 
            "明月出光照天水，林中恍惚移幽箫。", 
            "先生长养洞庭边，日望君山不可前；", 
            "同学相携笑相拥，雀跃来游正少年。", 
            "七十二峰争相识，推挤映带相后先。", 
            "归来远蛰云溪下，鸟巢为椽虎为马。", 
            "卧息不出松柏荫，出游但访狐鼠厦。", 
            "十五年间石为躯，想像君山神欲灺。", 
            "故人温温犹我惜，万里来寻崖穴隙。", 
            "相见不语拽我裳，翩然径向君山立。", 
            "远古之君山不可追，少年之昔我不可及，纵得重游亦何益。", 
            "幸有故人相扶持，不然独向流波泣。", 
            "此时与子相彷徨，明日相别天一方；", 
            "此时君山尝见相携乐，明日君山亦相隔而相忘。", 
            "聊作此歌掷之水，流向东海苍复苍。"
        ], 
        "title": "君山歌（同者石人）", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "少年十四五，负笈来岳阳。", 
            "家中遗老父，沉疴在膏肓。", 
            "欲起等拔山，试卧溃山冈。", 
            "岂能送我读，饮食无羹汤。", 
            "出门倚门送，及归伫门框；", 
            "欲出不忍出，恐见门边望；", 
            "欲归不忍归，恐归已死亡。", 
            "巍巍岳阳楼，古立湖之旁。", 
            "飘衣有远思，豁达我眸眶。", 
            "我父家中叹，不得共相将；", 
            "我亦楼头叹，不聆谈锋芒。", 
            "我父向我约，清朗待秋光。", 
            "积病或稍减，共此楼头觞。", 
            "我父向我约，约语未完章。", 
            "戛然声已止，猝然躯已殇。", 
            "惶然驰车归，门侧何空荒。", 
            "不见倚门者，唯见丧夫忙。", 
            "入门呼我父，云在医院藏。", 
            "出门才半道，单架数人扛。", 
            "我父卧其上，我父目不张；", 
            "奔跪抚我父，微温在胸膛；", 
            "微温何炙灼，十载手犹伤；", 
            "从此来十载，不望楼之方。", 
            "嗟汝岳阳楼，千古构煌煌；", 
            "匪构湖之侧，构于予心房；", 
            "匪裂木石构，裂自予肝肠。"
        ], 
        "title": "为先父赋岳阳楼", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "屋冷指都麻，旧卷潮生字侧斜。", 
            "剥琢声微疑复有，谁邪？", 
            "待启门看叶捲沙。", 
            "噩梦苦相加，百计求醒愿总奢。", 
            "又靠床头偎一晌，归家，既是归家便听它。"
        ], 
        "title": "南乡子　2001.10.31零点，予出返料，立而待之。时冷月巡天，孤影在地。记近梦多恶，即今日梦先父，亦苦痛不堪言，因作数句记日间事。语词虽淡，而予为之泣下", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "耸耸面壁背亦壁，壁中有人夹壁隙。", 
            "负壁而游枕壁居，嗟予与壁二而一。", 
            "短爪短爪如断桨，划地而前等波辟；", 
            "长尾长尾何悠哉，曳于泥涂扫于石。", 
            "奔走之疾蜗牛惊，步态之美企鹅嫉。", 
            "曰行曰坐悉皆卧，一生匍匐不能立。", 
            "卑身处秽已大佳，纵欲翻身力不及。", 
            "岢岢有陆洋洋水，邀予往还两不失。", 
            "鲸鲨虎兕固能雄，其如彼此天渊隔。", 
            "昂首掉臂行涂间，倘遇人物避涂侧。", 
            "偶然有敌怒来攻，蒙头一缩如箭疾。", 
            "长爪利齿奈我何，我有二甲厚盈尺。", 
            "难既已矣头始伸，前瞻后顾足复出。", 
            "今日游东明日西，佳山好水略一息。", 
            "天尚能覆地亦载，以此终老何所惜。", 
            "二壁二壁扛复扛，长尾长尾拽复拽。"
        ], 
        "title": "曳尾龟行游歌", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "新书来万里，书页有微馨。", 
            "欲翻先拭手，此是故人心。"
        ], 
        "title": "谢友人寄书", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "前日止酒昨日醉，蒙天匝地一日睡。", 
            "起来神貌两如鬼，匆匆来赴太平会。", 
            "唱歌声烈满灵堂，笑语嬉声萦尸香。", 
            "犹持残酒书诗章，茫然独醉古柏旁。"
        ], 
        "title": "同前夜间醉作", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "唢呐手，坐桌首，双拳突颊十指抖，应鼓而吹声老朽。", 
            "唱歌者，妙龄中，右手击鼓左话筒，音箱卓卓立其东。", 
            "古歌淡涩唱不红，花腔稍杂流行风。", 
            "击钹者，伏案睡，手扶两钹时欲坠，鼓起头与手俱起。", 
            "听隔壁，亦有丧，洋鼓洋号声清扬。", 
            "流行曲锐洞数墙，依依来绕这边梁。", 
            "独坐者，坐两间，秋风作作吹衣衫。", 
            "心向古今生死穿，长天一月正孤悬。"
        ], 
        "title": "同前观唱歌", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "古而又古土而土，此曲人间何处有。", 
            "述人从生至死亡，细情末故纷能详。", 
            "声无喜悦无悲伤，调无怨抑无激昂。", 
            "“时光似箭如流星，进京赶考求功名。", 
            "洞房花烛成了亲，生下一子立家门”。", 
            "如斯之生如斯死，人生万变不出此。", 
            "更消粉饰花红紫，大言媚语闻之耻。", 
            "忆我少日酒颠狂，长歌巨笑长街旁。", 
            "偶遇道侧人家丧，买炮径放趋灵堂。", 
            "坐听此曲心苍茫，不知晨旭移窗光。", 
            "今宵持酒更重尝，为谁双泪下淋浪。"
        ], 
        "title": "同前述其歌", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "鞭炮鸣已过，馀灰犹自燃。", 
            "苍烟肆飘荡，回此山之偏。", 
            "残炮忽一响，身心为簸颠。", 
            "身畔枯茅作，秋风正翩翩。", 
            "蜻蜓欲坐耳，古柏上撑天。", 
            "同人各有事，牌势如奔湍。", 
            "且出堂馆外，漱齿山中泉。"
        ], 
        "title": "十月二十九日再作一章", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "维人有两耳，相距止咫尺。", 
            "作息共开闭，死生不相值。", 
            "嗟嗟予故人，此会足可惜。", 
            "维人有两足，相须二而一。", 
            "行时偶交互，前后终相失。", 
            "嗟嗟予故人，此别会何日。", 
            "唯人有一心，衰飒日以逼。", 
            "在昔活如水，迨今硬如石。", 
            "嗟嗟予故人，此心毋分隔。"
        ], 
        "title": "同班同学会于岳阳作二首 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "此会使予欢，欢此杯中液。", 
            "十五年贮笑，共来喷一室。", 
            "此会使予欢，亦复使予戚。", 
            "君看墓中人，不得共此夕。"
        ], 
        "title": "同班同学会于岳阳作二首 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "势雄势弱公自数，公如粒珠我如雨。", 
            "谁明谁暗公不知，徒向虚空劈巨斧。", 
            "不知公果自知否，第三板斧三通鼓；", 
            "第四知公已鼠奔，抱公之头呼公母。"
        ], 
        "title": "李鬼答李逵词", 
        "type": "古风", 
        "yun": "麌"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "明日即元旦，万物周回步。", 
            "去者旋复来，来者已非故。", 
            "伊余独异之，长向今年住；", 
            "时时皆年尾，心共韶光暮。", 
            "元旦自元旦，岂以我改度？", 
            "岁岁来过我，嗟不与我遇。"
        ], 
        "title": "二零零一年十二月三十一夜 其一", 
        "type": "古风", 
        "yun": "遇"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "山深闭万景，明月光独卓。", 
            "流布自天下，恍如雨之泼。", 
            "水杉空叶枝，并无影可落。", 
            "杂树深蓬蓬，团身睡如著。", 
            "山鸟忽一啼，使人首一愕。"
        ], 
        "title": "二零零一年十二月三十一夜 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "太常一日醉，我有一日醒。", 
            "兀兀不能安，自不知其病。", 
            "忽然伸眉笑，盖以今未饮。", 
            "冬风如春风，著体无稍冷；", 
            "明日即明年，奔来不用请。", 
            "孤坐玩空杯，聊应守岁景。"
        ], 
        "title": "二零零一年十二月三十一夜 其三", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "有蝇飞黑屋，远远见窗光。", 
            "此是趋生路，鼓翼急来翔。", 
            "愈飞光愈白，愈白心愈扬。", 
            "宇宙在咫尺，从此纵冥茫。", 
            "岂谓窗上纸，忽阻如城墙。", 
            "亟钻不得出，铩羽徒悲狂。", 
            "万里岂不远，最后始难防。", 
            "如何一薄纸，断此终生望。", 
            "君看纸外景，万物已端详。"
        ], 
        "title": "二零零零年元月十日零点班中作 其一", 
        "type": "古风", 
        "yun": "阳"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "莸薰置一笼，十年犹有臭。", 
            "岂香不共存？为臭刺汝嗅。", 
            "白玉光莹莹，蝇点价遂渎。", 
            "岂不通体瑜？一瑕怵汝目。", 
            "是汝感官偏，性好剔人恶；", 
            "抑恶有奇性，锋芒较善卓？", 
            "嗟予不能知，善恶日纷络。"
        ], 
        "title": "二零零零年元月十日零点班中作 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "海上有仙山，仙人白如雪。", 
            "少年发奇志，渺想不可接。", 
            "洪涛薄地来，孤舟挂一席。", 
            "中涂失所向，惊风乱吾揖。", 
            "四顾生迷惘，苍天空冷碧。", 
            "将往抑将归？两难互如敌。", 
            "即往安所达，即归安所息？", 
            "太息两痴騃，矛盾值一析？", 
            "归往甚不同，人生本飘泊。"
        ], 
        "title": "二零零零年元月十日零点班中作 其三", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "才尽前朝雪，红日满街除。", 
            "二郎双腿高架，椅背靠墙扶。", 
            "慢烤满天温火，渐欲矇瞳假寐，背痒忽惊吾。", 
            "长爪人人有，岂必待麻姑。", 
            "楚之腹，湘之足，有吾庐。", 
            "长江东海清气，涌此洞庭湖。", 
            "终古江山如此，独笑先生幽蛰，如鼠穴而居。", 
            "安石偶然出，不过曝微躯。"
        ], 
        "title": "水调歌头　负暄戏作", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "此已是中年，不分我与汝。", 
            "哀乐纷来寻，势壮如风虎。", 
            "幼子顽且倔，少妇心时阻。", 
            "老母病相缠，岳母劳相抚。", 
            "百端织如网，中心乱如雨；", 
            "譬如蛛网蚊，愈挣缚愈固。", 
            "我幸犹孤飞，见此岂不苦。", 
            "苦亦何能为，一杯向汝举。"
        ], 
        "title": "2002.2月某夜肖来共饮，所言使予怫怫不欢。夜班零点，出饮小店，桌间随书二首 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "苍苍连云山，半山有一水。", 
            "远从山隙来，盘旋走山里。", 
            "少日行山间，指水有所誓：行世求何求，终老老于此。", 
            "差哉一纪馀，卒不遂此志。", 
            "每醉辄怅想，及醒神如死。", 
            "人生能几何，四十已可止。", 
            "把臂当能来，山水犹我俟。"
        ], 
        "title": "2002.2月某夜肖来共饮，所言使予怫怫不欢。夜班零点，出饮小店，桌间随书二首 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "晃荡何所谓？出门信所之。", 
            "匪人有夙约，匪己有所期。", 
            "或寻山隙径，或过垄中池。", 
            "倦则拂野石，出我囊中卮。", 
            "春秋有明晦，佳好在心知。", 
            "遇胜稍留驻，过亦无馀思。"
        ], 
        "title": "晃荡诗为肖作。是日同晃者肖卢 其一", 
        "type": "古风", 
        "yun": "支"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "时窘辄半日，宽则漫无羁。", 
            "渴寻野水饮，暮寻野人栖。", 
            "徒行忽已远，见车亦不辞。", 
            "山水既爽落，人物无妍媸。", 
            "人固不我识，我亦不致词。", 
            "时立道村侧，看人职其司。"
        ], 
        "title": "晃荡诗为肖作。是日同晃者肖卢 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "吾党二三子，散漫各愚痴。", 
            "一人倡其议，馀者无馀辞。", 
            "前后或左右，相随何施施。", 
            "行行赴丘壑，语少多默时。", 
            "时复交一目，微笑动髯髭。", 
            "横林众鸟起，林末云参差。", 
            "偶遇旧游所，抬手一指之。"
        ], 
        "title": "晃荡诗为肖作。是日同晃者肖卢 其三", 
        "type": "古风", 
        "yun": "支"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "旧街残已久，孑遗未全荡。", 
            "褐木柱为门，雕窗时一掌。", 
            "青砖碧鸳瓦，雨井入天广。", 
            "欹倒难自立，墙隙生草莽。", 
            "新屋茁茁生，脊高户何敞。", 
            "砖色红如火，白瓷假日晃。", 
            "或者补前制，新旧两不让；", 
            "时复红五星，凹凸附门上。", 
            "我来觅故迹，曲折循幽巷；", 
            "十不得一二，抚之生怅惘。", 
            "古谓已去时，今亦向古淌。", 
            "此时犹存者，似觉既已往。", 
            "居人居其居，此外无他想。", 
            "出桌趁佳阳，麻将生静响。", 
            "见我稍讶奇，侧目偶一望。"
        ], 
        "title": "共肖卢晃至聂市，寻旧街并出小河 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "竹排无渡人，闲闲卧波侧。", 
            "夕阳乘微风，入水如火炽。", 
            "启缆持双竿，撑底缓行迹。", 
            "未觉吾身前，看云移水碧。", 
            "此景何悠哉，中心爽如失。", 
            "禾鸡忽惊飞，掠水一线直。"
        ], 
        "title": "共肖卢晃至聂市，寻旧街并出小河 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "司马青衫客，帘内绿绮琴。", 
            "伊人心婉婉，流转入琴音。", 
            "流淌出帘外，满庭怅生春。", 
            "流流不可止，流入司马心。", 
            "两心何洽洽，交舞如环轮；", 
            "亦犹弦与指，呼应无纷纭。", 
            "此指始欲拂，彼音爽已温。", 
            "彼音何所往，遥遥天地愔；", 
            "东西或南北，飘荡如游云。", 
            "彼人何所往，飘逐琴音奔；", 
            "携手两不失，从此飞流尘。", 
            "嵩华峙郁律，沧海浮冥阴。", 
            "辽远岂不劳，饥渴岂不辛；", 
            "彼音苟相失，此生何足存。", 
            "琴音终有止，所止洵清新：左山右流水，山高水自深。", 
            "彼人终有止，止于白发身。", 
            "援琴拂白石，曲奏白头吟。", 
            "此弹彼相和，山水为酣醺。", 
            "一拍一交目，两心何欣欣。", 
            "曲尽七弦折，弦折四目昏。", 
            "遗音绕遗体，三匝穷逡巡；", 
            "逡巡向天宇，迟迟如待人。", 
            "双魂随而至，相逐如童亲。", 
            "乾坤茫渺渺，相逐长循循；", 
            "乾坤终不绝，终焉不能分。"
        ], 
        "title": "网友有名司马绿绮者，予睹其名而忆文君事，因赋《白头吟》。兴感有由，即以赠司马兄", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "窗外有青山，来入山窗里。", 
            "终宵爽气沉积，晨鸟呼随起。", 
            "窗里有人独立，撚著长须五绺，不识何思议。", 
            "山上正春酣，山下溪声细。", 
            "蛛满墙，鼠满地，尘满椅。", 
            "蓬门虽有虚设，日日无人至。", 
            "幸未三旬九食，动辄三旬一醉，生死须谁理？", 
            "醉起更开窗，山色依前似。"
        ], 
        "title": "仄韵水调歌头　山窗", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "远远远远四岁大，小脚小脚大步迈。", 
            "出游山水光浮浮，双眼圆如鸡蛋粗。", 
            "此是何物彼何树？指点雀跃语不住。", 
            "嗟叔腹空黔驴俦，但结其舌搔其头。", 
            "连日雨作路泥湿，时复坑凹泥水积。", 
            "不踏乾者偏水波，我幼亦然岂忍诃。", 
            "空山百舌鸟声起，风忽来吹吹千里。", 
            "翘唇百学似者无，鸟亦相答何故乎。", 
            "久行足软躯亦荡，娇言欲骑叔肩上。", 
            "此议谁复能拒之，双手抱额神驰驰。", 
            "当此春山春正好，万景趋前一目扫。", 
            "少日吾亦有此欢，迨今忆之忘已完。", 
            "他年我老忆此事，汝应不知如我似。"
        ], 
        "title": "2002.3.28夜宵摊头醉作远远出游歌", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "短壁经硝蚀，斜阳在小庭。", 
            "越吟何所属？旧屋有新人。"
        ], 
        "title": "旧居", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "向是残垣草，今过园值开。", 
            "栏边遗旧瓦，寂寞望高台。"
        ], 
        "title": "过儿童乐园", 
        "type": "绝句", 
        "yun": "灰"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "高天何所有？唯我与长风。", 
            "长风本不至，狂夫唤与从。"
        ], 
        "title": "春游登山顶", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "在水寻虾友，在山安鬼邻。", 
            "鬓边拈落叶，还胜对花人。"
        ], 
        "title": "读薛信", 
        "type": "绝句", 
        "yun": "真"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "大江横索漠，孤鸟过秋芦。", 
            "乃在无事者，空然立荒丘。"
        ], 
        "title": "记梦", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "此去几时还，风回白鹭湾。", 
            "儿童不识别，折柳学扬鞭。"
        ], 
        "title": "送别", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "桥南观送别，郁郁草未秋。", 
            "别者犹自可，观者泪双流。"
        ], 
        "title": "观别", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "诗客语天真，还须刻玉心。", 
            "山泉经百转，出瀑始天成。"
        ], 
        "title": "遣兴", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "疏花点涂侧，遒枝占石阴。", 
            "翩来双鸟淡，不是世间禽。"
        ], 
        "title": "武汉珞珈山作 其三", 
        "type": "绝句", 
        "yun": "侵"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "我心似卷葹，抽去还复生；", 
            "君心如去叶，逐水不回程。"
        ], 
        "title": "无题", 
        "type": "绝句", 
        "yun": "庚"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "韶华千战尽，功业万言休。", 
            "系马人何在？空江碧自流。"
        ], 
        "title": "系马桩口号", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "微雪落冬泥，冬泥无所知。", 
            "我心有所慕，如雪随空池。"
        ], 
        "title": "雪作五首 其一", 
        "type": "绝句", 
        "yun": "支"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "袅袅中天雪，盈盈难自持。", 
            "我心岂欲堕，奈此岁寒时。"
        ], 
        "title": "雪作五首 其二", 
        "type": "绝句", 
        "yun": "支"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "细雪何柔弱，我心久憔悴。", 
            "愿君试掬之，化汝掌中泪。"
        ], 
        "title": "雪作五首 其三", 
        "type": "绝句", 
        "yun": "寘"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "朔北雪如铁，江南如水柔。", 
            "我意坚且牢，我心弱欲流。"
        ], 
        "title": "雪作五首 其四", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "雪冷不可触，触雪溶何易。", 
            "请试抚吾心，毋为寒轻避。"
        ], 
        "title": "雪作五首 其五", 
        "type": "绝句", 
        "yun": "寘"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "苍苍穹庐下，立足竟何地？", 
            "心如粟芥舟，簸荡苍海里。"
        ], 
        "title": "三月十七日作", 
        "type": "绝句", 
        "yun": "寘"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "一春喜反覆，四时遍已尝。", 
            "却恐韶光速，青鬓即为霜。"
        ], 
        "title": "春日大寒与肖坐被中三首 其一", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "春阴聚萧窗，窗里幽人卧。", 
            "谁家无花树，忽落去年果。"
        ], 
        "title": "春日大寒与肖坐被中三首 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "梦已如花去，留此青青叶。", 
            "所幸未秋霜，犹堪百日色。"
        ], 
        "title": "春日大寒与肖坐被中三首 其三", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "我年已老大，我心何不老。", 
            "嫩若初春叶，不禁寒风扫。"
        ], 
        "title": "无题二首 其一", 
        "type": "绝句", 
        "yun": "皓"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "洋洋东去水，兀兀岸边石；", 
            "江水去无情，子何伫望极。"
        ], 
        "title": "无题二首 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "清荷欲相唤，未语先红靥。", 
            "独行花边人，敢更相交接？"
        ], 
        "title": "荷花二首 其一", 
        "type": "绝句", 
        "yun": "叶"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "自惭污秽身，忍对莲花色？", 
            "夜半花睡时，清梦来一瞥。"
        ], 
        "title": "荷花二首 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "毋向山边别，使我断望眸；", 
            "毋向水边别，使我泪双流。"
        ], 
        "title": "别诗", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "舟中有莫愁，水中有莫愁；", 
            "嫉煞舟与水，身隔暮江流。"
        ], 
        "title": "莫愁乐三首 其一", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "莫愁来双桨，莲花如人羞。", 
            "莫愁双桨去，莲花自生愁。"
        ], 
        "title": "莫愁乐三首 其二", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "去岁莫愁乐，今岁莫愁老；", 
            "只有长愁心，岁岁来幽抱。"
        ], 
        "title": "莫愁乐三首 其三", 
        "type": "绝句", 
        "yun": "皓"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "瓜藤铺我侧，玉盘托顶恭。", 
            "问子何所献？旷荡有秋风。"
        ], 
        "title": "九月十一卫生所见花似南瓜。黄色，圆平如掌，南瓜如此不？为赋", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "向暮谁堪访？唯肖契素心。", 
            "不知人在否，远远看窗灯。"
        ], 
        "title": "十月二十二夜复出访肖，不遇。归途作二首 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "久扣不开门，来时月满身。", 
            "逢人犹细辨，或恐遇归程。"
        ], 
        "title": "十月二十二夜复出访肖，不遇。归途作二首 其二", 
        "type": "绝句", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "沈郎早作归魂赋。", 
            "荒村不闻人语。", 
            "怯柳弥天，愁荷委地，曾是梵宫深处。", 
            "寒蛩莫诉。", 
            "正洞府高秋，自鸣仙杼。", 
            "似到青穹，夷犹镇日甚情绪。", 
            "灵风尽吹梦雨。", 
            "又疏钟断续，添几残杵。", 
            "雨去何方，风来甚色，楼阁门开无数。", 
            "云根独与。", 
            "便玉树琅玕，谩伤无女。", 
            "露泣冰盘，水澄圆月苦。"
        ], 
        "title": "台城路", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "危亭正擎恨影，对兰阴掩户。", 
            "报秋晓、林叶初黄，分付鸦柳催暮。", 
            "乍离合、沉沉散霭，微波袅袅斜阳树。", 
            "又依稀，雪里残云，错认飞絮。", 
            "门外天涯，换苔乱绿，半销沈峤雾。", 
            "溯千里、人去霜深，汉皋佩结心素。", 
            "看丛梢、晴飘飐萚，出高岫、红生霞缕。", 
            "劝行人，且莫悲秋，但盟鸥鹭。", 
            "时光梦渺，黯极关河，吟思尚客旅。", 
            "念去日、黦衫尘满，岁晏天末，野水添杯，骤风愁雨。", 
            "寒泓落木，零花垂泫，长条攀尽荒山远，唯冷香、共我临津渡。", 
            "生绡一幅，尽教画笔凄迷，信美总异吾土。", 
            "俊游巷陌，往事低徊，早鬓侵几苧。", 
            "试点检、吟笺词句，褪粉梅梢，挈泪伤春，断肠呼舞。", 
            "芳菲一晌，空随流水，西风犹是吹碧瘦，送黄昏、清角移哀柱。", 
            "依依旧梦分明，岸草湖烟，问秋老否。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "山作槛。人比秋云还澹。", 
            "水木清华香冉冉。落红三数点。", 
            "沙际琴音初泛。千里澄波如鉴。", 
            "腴墨中含无限艳。黄花应色减。"
        ], 
        "title": "谒金门", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "湖水无声事已阑。", 
            "馀酸犹染笔毫间。", 
            "九峰三泖重重恨，不堪看。", 
            "容易好天随梦远，尽多宿草泣秋残。", 
            "回首夕阳烟柳外，有栏干。"
        ], 
        "title": "摊破浣溪沙  题杨龙友九峰三泖图", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "目倦斜阳傍幕垂。", 
            "小枝随涨出清池。", 
            "镂冰黄竹少篙儿。", 
            "鸳帐曾沾茸半缕，莺期镇恼梦成悲。", 
            "金塘风暖漾红衣。"
        ], 
        "title": "浣溪沙 新柳吐秀，初日相映，作黄金色，夹路依依可怜。 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "雪霁禽醒梦欲飞。", 
            "春回树树待晴晖。", 
            "彩云花底窃愁归。", 
            "别泪脸边悬露重，离魂山外入霏微。", 
            "可忘移植汉南时。"
        ], 
        "title": "浣溪沙 新柳吐秀，初日相映，作黄金色，夹路依依可怜。 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "尽向画桥踠地垂。", 
            "楼前相望抵天涯。", 
            "春风转绿上丹梯。", 
            "高马香车波似锦，平沙细履路如泥。", 
            "莫教薄雨有鹃啼。"
        ], 
        "title": "浣溪沙 新柳吐秀，初日相映，作黄金色，夹路依依可怜。 其三", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "低蘸平波殢蕊香。", 
            "未经攀折已悲凉。", 
            "软黄几缕袅金光。", 
            "非雾非烟愁作暝，飞花飞絮忆回塘。", 
            "差差流水费思量。"
        ], 
        "title": "浣溪沙 新柳吐秀，初日相映，作黄金色，夹路依依可怜。 其四", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "一望平芜秪目成。", 
            "系人旧感索杯倾。", 
            "分携泪湿短长亭。", 
            "烟水层层将恨隔，关河寸寸奈心惊。", 
            "征衫浣罢雪新晴。"
        ], 
        "title": "浣溪沙 新柳吐秀，初日相映，作黄金色，夹路依依可怜。 其五", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "深院无人月坠空。", 
            "丝丝递麝绣芙蓉。", 
            "晓风柳岸伴惺忪。", 
            "暗忆馀香犹在腕，分明新梦乍生胸。", 
            "海棠枝上泪痕红。"
        ], 
        "title": "浣溪沙 新柳吐秀，初日相映，作黄金色，夹路依依可怜。 其六", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "初放辛夷似浅缯。", 
            "移红刻绿上枯藤。", 
            "特留残照泮层冰。", 
            "水面哀弦调燕语，天边宝瑟失秋声。", 
            "嫩条无力正堪凭。"
        ], 
        "title": "浣溪沙 新柳吐秀，初日相映，作黄金色，夹路依依可怜。 其七", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "唤得春归客意平。", 
            "浇忧端仗海同倾。", 
            "车行忘过二三程。", 
            "旧茁愁根攲复整，新栽露叶乱无名。", 
            "鹅儿肠断绿杨城。"
        ], 
        "title": "浣溪沙 新柳吐秀，初日相映，作黄金色，夹路依依可怜。 其八", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "岂似游丝解驻车。", 
            "休同茵溷只沾襦。", 
            "娉婷正似十三馀。", 
            "月地有声莺语碎，花阴无影玉人扶。", 
            "几曾相见在华胥。"
        ], 
        "title": "浣溪沙 新柳吐秀，初日相映，作黄金色，夹路依依可怜。 其九", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "感激东风逐积寒。", 
            "暂携午梦去长安。", 
            "冶条娇小露初乾。", 
            "雪减一分晴更好，鸦藏千缕地常宽。", 
            "赤栏桥畔系征鞍。"
        ], 
        "title": "浣溪沙 新柳吐秀，初日相映，作黄金色，夹路依依可怜。 其十", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "池面春回，短衫犹湿新寒雨。", 
            "落霞飙举。", 
            "残雪真成絮。", 
            "瘦损眉峰，认取断肠处。", 
            "愁凝伫。", 
            "偈音清苦。", 
            "伴戒钟悲鼓。"
        ], 
        "title": "点绛唇 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "指点征途，云旗正向风中举。", 
            "雪迷前浦。", 
            "烟柳斜阳路。", 
            "朔吹萧条，叶走中原去。", 
            "空回顾。", 
            "练波横素。", 
            "鹘没知何处。"
        ], 
        "title": "点绛唇 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "敲日玻璃，楚山入梦吴山润。", 
            "草间春近。", 
            "雾报番风信。", 
            "杨柳楼头，飞雪还成阵。", 
            "丝牵闷。", 
            "燕趋莺趁。", 
            "织作江南恨。"
        ], 
        "title": "点绛唇 其三", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "谁拨轻云，繁英狼藉销魂地。", 
            "寸心莫寄。", 
            "芳草萋千里。", 
            "悬梦关河，欲觅难通意。", 
            "烟无际。", 
            "露风盈袂。", 
            "犹有沧州泪。"
        ], 
        "title": "点绛唇 其四", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "浣肠昨夕刚抛泪，化作鲛珠谁解意。", 
            "平明雪虐又风颠，逆旅重尝寒况味。", 
            "寄书鱼浪空千里。", 
            "九陌缁尘遮未已。", 
            "好春担阁镇愁人，惆怅断魂盈尺地。"
        ], 
        "title": "玉楼春 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "重门烟锁临官道。", 
            "月睡星稀人倦了。", 
            "去时空盼雁先回，来处莫惊春未到。", 
            "别肠从古如芳草。", 
            "刬尽还生摇嫩葆。", 
            "帐前绿意冷于人，炉里红情温易老。"
        ], 
        "title": "玉楼春 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "啼乌又下西楼了。", 
            "落月游丝空自袅。", 
            "便能赠梦许酬谁，却欲寄愁何处好。", 
            "纤云弄雨施天巧。", 
            "绣得新词如侧帽。", 
            "买丝不必叹无人，自有春风传玉貌。"
        ], 
        "title": "玉楼春 其三", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "枉教望断横波目。", 
            "点点东风芳意足。", 
            "雪飞愁黛聚成阴，风过怨红流几曲。", 
            "坠钗颤处人如玉。", 
            "画舸螺鬟新涨绿。", 
            "问渠能载几多愁，恰似明珠三百斛。"
        ], 
        "title": "玉楼春 其四", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "浮生未合江南住。", 
            "桃梗任飘留梦处。", 
            "回头十载霎时情，合眼一天芳草路。", 
            "烟棂撼雪飞无数。", 
            "帘苇漾风摇翠暮。", 
            "有愁此际转无愁，独卧珠帷听坠絮。"
        ], 
        "title": "玉楼春 其五", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "纤荑一握春生暖。烛比春还短。", 
            "替人伤别总魂销。可念尊前曾唱内家娇。", 
            "残红明日惊糁径。珍重梨花影。", 
            "尺书剪烛夜亲封。临老江关何处送归鸿。"
        ], 
        "title": "虞美人 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "盈盈独倚栏干遍。酒薄香生面。", 
            "鸭头春水绿盈门。一到言愁天亦欲黄昏。", 
            "牵情恁地劳飞絮。寄泪凭谁语。", 
            "谢桥波荡月如云。自踏杨花来觅倚楼人。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "湘帘春闭重堪恋。人近东风远。", 
            "杏衫浅晕上桃腮。扑面朝霞宛似日边来。", 
            "倚阑缠令闲低按。留与归鸿看。", 
            "博山此夕不须煤。莫任相思一寸化成灰。"
        ], 
        "title": "虞美人 其三", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "词娇恰似人痴小。濡梦描清晓。", 
            "尽销羁旅酒卮中。长是好风吹客作飞蓬。", 
            "路旁惆怅曾题堠。有泪浮于酒。", 
            "更深缺月落寒塘。正照孤衾和影自成双。"
        ], 
        "title": "虞美人 其四", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "玉钗落处无声悄。柳变春光晓。", 
            "负春无力是杨花。尚解因人飘荡到天涯。", 
            "霰如坠叶填阶满。四壁虫吟断。", 
            "蛾儿犹自扑残灯。剩伴十分蟾色冷银屏。"
        ], 
        "title": "虞美人 其五", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "素月流空成白昼。", 
            "衰兰不复愁春秀。", 
            "舞蝶轻风闲处斗。", 
            "人归后。", 
            "腰身怯比亭前柳。", 
            "暗水涓涓青始溜。", 
            "云烟变灭携盈袖。", 
            "自倦风埃非病酒。", 
            "凭栏久。", 
            "伤春莫负今时候。"
        ], 
        "title": "渔家傲 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "趁暖单衣犹恻恻。", 
            "抬头万里寒云积。", 
            "怆念平生怀远国。", 
            "行不得。", 
            "新条嫩绿曾相识。", 
            "湖海年年长作客。", 
            "关心露饮西园侧。", 
            "江草江花供枕席。", 
            "人何适。", 
            "明朝疏雨成行滴。"
        ], 
        "title": "渔家傲 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "椰似伞、布绿护长堤。", 
            "新筑横塘沧海北，旧裁细柳碧城西。", 
            "雨过不成泥。"
        ], 
        "title": "望江南 忆南中风物 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "园信美、相侯入桃蹊。", 
            "有约鸧鹒随处啭，无情猿狖向人啼。", 
            "旅梦自凄凄。"
        ], 
        "title": "望江南 忆南中风物 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "云髻好、且莫误横波。", 
            "薄薄纱笼黄胜靥，迢迢带水绿于罗。", 
            "儿女绛唇多。"
        ], 
        "title": "望江南 忆南中风物 其三", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "仙路远、佳节簇青娥。", 
            "社集银笙时赶棒，赛神箫鼓更闻歌。", 
            "柳下且婆娑。"
        ], 
        "title": "望江南 忆南中风物 其四", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "新条旧黛已齐青。笺天云作绫。", 
            "几人玉箸冷成冰。应嗟无泪零。", 
            "风料峭、意飞腾。毫乾如冻蝇。", 
            "隔墙霜重少人行。乱芜迷去程。"
        ], 
        "title": "醉桃源 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "天长不见雁平沙。寒原三两家。", 
            "暮云远路去如蛇。春风催鬓华。", 
            "非楚舞、忆吴娃。半空赪片霞。", 
            "水回山绕驿烟斜。黄昏栖悄鸦。"
        ], 
        "title": "醉桃源 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "香远冥冥欲语谁。", 
            "辞枝危叶尚依依。", 
            "断肠无奈峭寒时。", 
            "漫剪缕云移倩影，待呼落絮伴幽姿。", 
            "夕阳红尽乱鸦飞。"
        ], 
        "title": "浣溪沙 二叠前韵 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "黄叶声多未忍捐。", 
            "岁寒共保漫相怜。", 
            "檀栾深径有霜嫣。", 
            "草爱护红甘化土，枝能障绿任飞钿。", 
            "听风听雨眷春前。"
        ], 
        "title": "浣溪沙 二叠前韵 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "曾是琼枝比日妍。", 
            "东风吹尽沈郎钱。", 
            "消磨艳冶付奔泉。", 
            "绊泪柳丝吹缕万，阅人亭树挂帆千。", 
            "行鸿征雁不知年。"
        ], 
        "title": "浣溪沙 二叠前韵 其三", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "暝入华胥念昔游。", 
            "萧萧暗柳已知秋。", 
            "浮云西北是神州。", 
            "万里河山悲极目，八方风雨怕登楼。", 
            "有情芳草足供愁。"
        ], 
        "title": "浣溪沙 二叠前韵 其四", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "难以深忧纳浅卮。", 
            "无凭嫩约忆年时。", 
            "倩谁为唱惜红衣。", 
            "北郭杨低空解舞，西风蝉老说相思。", 
            "数行征雁与云垂。"
        ], 
        "title": "浣溪沙 二叠前韵 其五", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "落笔从知有戒心。", 
            "吴霜借我染高林。", 
            "浅苔草阁貌江深。", 
            "秋到无声堪入画，春随昨梦付沉吟。", 
            "静闻惊叶打瑶琴。"
        ], 
        "title": "浣溪沙 二叠前韵 其六", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "数笔横塘绿到门。", 
            "萧寥秋意在柴垣。", 
            "篱根霣叶竹生孙。", 
            "空翠湿衣怜日冷，疏枝迎面逐风翻。", 
            "万人如海且沉沦。"
        ], 
        "title": "浣溪沙 二叠前韵 其七", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "莫恨霜威未庇茎。", 
            "满林扫尽见鬅鬙。", 
            "天宽著我似行僧。", 
            "别后书词空记省，眼前风物失疑憎。", 
            "西山雾掩已无棱。"
        ], 
        "title": "浣溪沙 二叠前韵 其八", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "心倦和云更诉谁。", 
            "中宵银烛镇相依。", 
            "平林风起乍寒时。", 
            "一样重楼波弄影，十分淡月雾凝姿。", 
            "衣宽人瘦看禽飞。"
        ], 
        "title": "浣溪沙 三叠前韵 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "断送此生百绪捐。", 
            "惺忪宿鸟惹人怜。", 
            "爱他楼角出红嫣。", 
            "怨去吹箫声转泪，老来簪发恨生钿。", 
            "销魂总在夕阳前。"
        ], 
        "title": "浣溪沙 三叠前韵 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "绮语自知格外妍。", 
            "斜阳无价不须钱。", 
            "咽蝉啼碎乱山泉。", 
            "断碧清江分影独，卧红芳陌落秋千。", 
            "关山笛里送华年。"
        ], 
        "title": "浣溪沙 三叠前韵 其三", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "落月相望慰远游。", 
            "谁温谁冷自禁秋。", 
            "兰桡深处隔遥州。", 
            "长是飞花仍念乱，即看残夜欲明楼。", 
            "阑干遍倚恁离愁。"
        ], 
        "title": "浣溪沙 三叠前韵 其四", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "送远寒花落酒卮。", 
            "愁肠无味已多时。", 
            "江枫几点拂征衣。", 
            "梦怯它乡成独往，调悲啼鸟学相思。", 
            "斜街日静画帘垂。"
        ], 
        "title": "浣溪沙 三叠前韵 其五", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "犹是桃花不死心。", 
            "春风吹梦到青林。", 
            "此情天与海同深。", 
            "白发缘愁空作缕，黄金铸泪漫成吟。", 
            "绿颦红笑伴霜琴。"
        ], 
        "title": "浣溪沙 三叠前韵 其六", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "愁水愁风独闭门。", 
            "夕阳忽下见苔垣。", 
            "锦裳我欲叩天孙。", 
            "地隔中原先叶落，江连巨海任波翻。", 
            "心源静处有漪沦。"
        ], 
        "title": "浣溪沙 三叠前韵 其七", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "积草空庭欲掩茎。", 
            "眉山颦损发鬅鬙。", 
            "一龛如画卧枯僧。", 
            "灯蕊梦中开自喜，雨声心上滴常憎。", 
            "离魂自抚渐生棱。"
        ], 
        "title": "浣溪沙 三叠前韵 其八", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "摇落方知宋玉悲。", 
            "秋风坠叶满林扉。", 
            "胭脂合与点斜晖。", 
            "流梦渌波声细细，牵衣红树话依依。", 
            "教人翻信是春归。"
        ], 
        "title": "浣溪沙 充和观余作画，赠诗移贶胭脂以点霜林，赋比奉报。 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "向夕群山袖上云。", 
            "萧疏亭树映湖漘。", 
            "倪家笔法与谁论。", 
            "落雁遥沙如旧识，倚楼长笛最先闻。", 
            "蒹葭寒水且逡巡。"
        ], 
        "title": "浣溪沙 充和观余作画，赠诗移贶胭脂以点霜林，赋比奉报。 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "极意春阴护短红。", 
            "东来细雨复蒙蒙，须臾海市见垂虹。", 
            "断碧波分鸦背外，踏青影落马蹄中。", 
            "故山风物将毋同。"
        ], 
        "title": "浣溪沙 春晚 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "何处韶光与日新。", 
            "断无间气付荆榛。", 
            "风风雨雨又残春。", 
            "蔓草已成孤往地，落花犹恋未归人。", 
            "废畦芳径往来频。"
        ], 
        "title": "浣溪沙 春晚 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "无晴无雨。小鸟分明篱上语。", 
            "杯渡良难。赖有秋风送汝还。", 
            "陂塘自远。水花日炙红生眼。", 
            "鹅鸭休哗。绿橘黄槐又一家。"
        ], 
        "title": "减兰 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "排空插汉。过雨凉添丛竹健。", 
            "信步还休。丹殿朱幡在上头。", 
            "江云似火。染出几枝花可可。", 
            "吟袖飞香。秀句新传到十方。"
        ], 
        "title": "减兰 其二", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "漠漠浮烟孰解酲。", 
            "西楼残照换初晴。", 
            "苔茵人外认行程。", 
            "别意随云吹不散，羁情似草刬还生。", 
            "此时争奈画难成。"
        ], 
        "title": "浣溪沙 和一鹤 其一", 
        "type": "词", 
        "yun": null
    }, 
    {
        "author": "饶宗颐", 
        "era": "当代", 
        "subtype": null, 
        "text": [
            "制泪他乡久不禁。", 
            "心中红豆漫相寻。", 
            "好春长是结重阴。", 
            "吹暖柳丝连梦浅，怯寒山影坠愁深。", 
            "来鸿去燕总沉沉。"
        ], 
        "title": "浣溪沙 和一鹤 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "丛林深峻竹，远涧淡寒烟。", 
            "屈草秋生凛，回霜路欲淹。", 
            "鸦归衔细杪，雁去画长天。", 
            "日暮嗟游子，荷囊问舍檐。"
        ], 
        "title": "丛林三首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "寂寂残秋涉，疲囊入梦沉。", 
            "一城鸡月夜，三鼓露萤门。", 
            "小树筛星动，长沟引屋行。", 
            "凡门都扣罢，万里听江声。"
        ], 
        "title": "丛林三首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "面目满埃尘，江流淡有声。", 
            "敛秋凝粒露，堕日出乾坤。", 
            "万里飘衣瞬，百年付蟪贫。", 
            "念之微此体，渺渺上高岑。"
        ], 
        "title": "丛林三首 其三", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "不许成清洁，人间借一池。", 
            "始才消落处，犹是未开时。", 
            "苦魄扬孤月，颓根败古泥。", 
            "谁知天欲晓，远落竦荒鸡。"
        ], 
        "title": "幽花", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "幕阜矜深洞，人家在坳陬。", 
            "山泉清蟹出，竹末白云流。", 
            "麂兔穿林逸，鸡雏曳母游。", 
            "层颠回望处，无限渺烟浮。"
        ], 
        "title": "忆幕阜山行四首 其一", 
        "type": "律诗", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "问路林间子，茫然指万峰。", 
            "流云山脚下，失径木丛中。", 
            "听有琴泉响，寻无石栈通。", 
            "深柴吠一犬，渺渺认村踪。"
        ], 
        "title": "忆幕阜山行四首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "借饮野人家，泉窠可代茶。", 
            "邻兰起蝌蚪，伴竹隐修蛇。", 
            "小女殷寻勺，顽儿只吊丫。", 
            "村头相别处，两两奉生瓜。"
        ], 
        "title": "忆幕阜山行四首 其三", 
        "type": "律诗", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "攀藤跻上坳，万岭抱层飙。", 
            "遮雨宜松盖，避云入石凹。", 
            "藏灌多疑兔，停鱼不畏篙。", 
            "依崖待闲看，忽尔起盘雕。"
        ], 
        "title": "忆幕阜山行四首 其四", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "落落云溪地，披绒夜闭门。", 
            "廿年听雨客，一夕坐秋人。", 
            "壁上无声字，人间不偶身。", 
            "乌桐俱怕冷，寂寂守前庭。"
        ], 
        "title": "十月二十三夜", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "暮云如夏景，秋骨在空池。", 
            "月烈星难稳，风残树不知。", 
            "长烟敛层壑，老鸹闭深枝。", 
            "乃有幽人立，含胸待晓鸡。"
        ], 
        "title": "暮云三首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "溪风来簌簌，水色颇知寒。", 
            "古石苔为被，空枝霜作颜。", 
            "季子无登所，于陵自闭关。", 
            "斗草痕曾渍，安忍换陈衫。"
        ], 
        "title": "暮云三首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "于陵非寂寞，晏尔处林溪。", 
            "云暖秋山母，风凉老树衣。", 
            "闲听自家雨，梦靠别人篱。", 
            "樽酒荅焉坐，无心启客扉。"
        ], 
        "title": "暮云三首 其三", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "偃仰随山寺，春城旧有人。", 
            "流时如水响，过客尚涡萦。", 
            "去逐天涯梦，来雕壁下身。", 
            "幻看冬夜树，蓬勃到春深。"
        ], 
        "title": "十二月四夜检昆明旧稿作二首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "非以冒寒意，来为无病吟。", 
            "看人星几眼，坐影夜三更。", 
            "旧事空天里？星光是彼魂？", 
            "两俱问不见，塘水故粼粼。"
        ], 
        "title": "十二月四夜检昆明旧稿作二首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "冬冷二三日，随心放浩晴。", 
            "因循未消雪，次第已藏春。", 
            "柏志非矜耀，阳光自责明。", 
            "千山当起睡，何故不欣欣。"
        ], 
        "title": "冬冷二首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "蟪语惊秋夏，龙蛇贯雪晴。", 
            "不曾微瞬睫，又已再骄春。", 
            "孺子魂都浊，钱光日样明。", 
            "背人三揩泪，逢客自欢欣。"
        ], 
        "title": "冬冷二首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "炎炎嗟此夏，铁石沸而溶。", 
            "天地头将白，先生梦已穷。", 
            "浮云来若古，落日荡成风。", 
            "坐一孤蝉外，吾将处瞽瞢。"
        ], 
        "title": "消夏四章 其一 孤坐", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "我步佳幽地，唯波自泄溶。", 
            "东山能卧世，南阮未嗟穷。", 
            "淡淡林边雨，条条叶底风。", 
            "鸣禽时一至，转尔故腾瞢。"
        ], 
        "title": "消夏四章 其二 孤行", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "身名俱未老，结屋在山隅。", 
            "一酌泥家酒，五车竹简书。", 
            "避人遂如此，得月相友于。", 
            "乃问行游子，何如掉臂娱。"
        ], 
        "title": "消夏四章 其三 有饮", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "苔门唯腐鼠，古不到鹓雏。", 
            "一客时能往，三更不可驱。", 
            "支床龟壳老，对壁梵灯虚。", 
            "起欲呼朝食，茫茫空被铺。"
        ], 
        "title": "消夏四章 其四 有客", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "尘缘能斫绝？寡寡住山间。", 
            "心境参秋雨，文章透古寒。", 
            "花和人作敌，月与病相缠。", 
            "校管今生了，囊中赚一闲。"
        ], 
        "title": "秋日作四首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "我怀宜涧谷，一屋若蝉贫。", 
            "路窄人难到，山深日易昏。", 
            "风声尤冷石，颜色半丹林。", 
            "所幸秋犹浅，还堪百日行。"
        ], 
        "title": "秋日作四首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "处此观时逝，阴阴万石邻。", 
            "雨怀宜古井，苔色并寒门。", 
            "曲水能通外，深山不到人。", 
            "瞢腾岂知季，梧下看鸿音。"
        ], 
        "title": "秋日作四首 其三", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "摇落当谁运，四围渐渐空。", 
            "水凉来静鸟，秋古失潜蛩。", 
            "半树犹堪看，闲云不可踪。", 
            "吾庐罕嚣杂，日暮理幽筇。"
        ], 
        "title": "秋日作四首 其四", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "我已清如水，苔痕屋下藤。", 
            "梧桐含雨静，荷叶让风偏。", 
            "偶出千山友，时经五柳椽。", 
            "秋声将日至，早备菊花笺。"
        ], 
        "title": "五律", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "青山变浓影，日暮霭烟深。", 
            "月色栖寒水，鸟声入静林。", 
            "时推世中客，来伴露边萤。", 
            "明日秋风作，俱佳恐不存。"
        ], 
        "title": "七月十一夜闲作晨暮诗遣闷十首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "梧叶偶飘坎，野花生短墙。", 
            "霞光含叆叇，鸟影度苍茫。", 
            "倚树观云静，临风浴晚凉。", 
            "萧萧来竹语，欲答心空荒。"
        ], 
        "title": "七月十一夜闲作晨暮诗遣闷十首 其二", 
        "type": "律诗", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "向暮嘉清兴，徐行渐失村。", 
            "空山唯看鸟，转路忽逢人。", 
            "草密难知水，吾闲偶得闻。", 
            "怡然盘坐久，山月照衣襟。"
        ], 
        "title": "七月十一夜闲作晨暮诗遣闷十首 其三", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "黄昏积热减，炊霭盘林梢。", 
            "野老牵牛索，儿童揭石螯。", 
            "山岚过仍合，草兔见即逃。", 
            "高处一回望，千峰凝海涛。"
        ], 
        "title": "七月十一夜闲作晨暮诗遣闷十首 其四", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "始知天有作，塘影忽粼粼。", 
            "雨过山衣翠，风来树色欣。", 
            "松边牛齧草，背上鸟扬翎。", 
            "亦不惊吾至，空山响项铃。"
        ], 
        "title": "七月十一夜闲作晨暮诗遣闷十首 其五", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "夜短如流箭，天空薄透光。", 
            "梧桐摇露雨，鸟舌竞笙簧。", 
            "梦影离凉枕，山形间小窗。", 
            "倦怀闲不起，遥听早操郎。"
        ], 
        "title": "七月十一夜闲作晨暮诗遣闷十首 其六", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "扶头推枕席，馀意尚忪惺。", 
            "穷昊披蓝绢，疏云结素鳞。", 
            "人来惊草梦，露醒薄衣襟。", 
            "略坐孤松下，凉风淡淡生。"
        ], 
        "title": "七月十一夜闲作晨暮诗遣闷十首 其七", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "千林含默立，山岚薄绢匀。", 
            "睡云离树起，欣鸟望阳鸣。", 
            "门响村童出，勺翻井藻分。", 
            "炊烟如好女，袅袅荡腰身。"
        ], 
        "title": "七月十一夜闲作晨暮诗遣闷十首 其八", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "太阳居颠后，日色浸轻云。", 
            "人出村庄活，烟消山树分。", 
            "开笼鸡泼剌，啄食尾翘平。", 
            "小犬求怜爱，团团绕主人。"
        ], 
        "title": "七月十一夜闲作晨暮诗遣闷十首 其九", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "百物俱已动，禽声渐欲藏。", 
            "上云浮下水，西月唤东阳。", 
            "白鸟群翻陇，红蕖静映江。", 
            "趋班万车骑，曳影过梧桑。"
        ], 
        "title": "七月十一夜闲作晨暮诗遣闷十首 其十", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "簌簌梧桐落，西风揭牖帷。", 
            "无家命转贱，有病药难医。", 
            "一室如荒野，三更望曙鸡。", 
            "明朝秋惨澹，谁复扣柴扉。"
        ], 
        "title": "病作（八月十六）", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "短策一閒人，逢佳辄可停。", 
            "孤怀深浅酒，冷雨淡浓春。", 
            "行过千家马，烘为十里尘。", 
            "谁能一相顾？醉眼已瞢腾。"
        ], 
        "title": "醉中山行，以雨，似觉春淡", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "故人都已散，吾意怅何之？", 
            "不有杯中物，安消梦外时。", 
            "蠹鱼呼共至，山鬼久相思。", 
            "扶醉欣来晤，今生遂可持。"
        ], 
        "title": "故人三首 其一", 
        "type": "律诗", 
        "yun": "支"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "落落都谁合？微躯厕世尘。", 
            "苍茫瞻六合，俯仰遂三生。", 
            "一抔无知土，万年何限魂。", 
            "我今不为乐，清浊许谁分？"
        ], 
        "title": "故人三首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "万庾孤标子，年前共一樽。", 
            "音沉船没海，时去井崩绳。", 
            "相访能驱梦，必归奈断魂。", 
            "堪悲十年误，不卜一生邻。"
        ], 
        "title": "故人三首 其三", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "揖别复几日？离忧聚已多。", 
            "岂难相访者？其奈必归何。", 
            "冉冉丛生竹，依依独举荷。", 
            "故人不可见，住盏拭滂沱。"
        ], 
        "title": "端午为薛作一首又三章 其一", 
        "type": "律诗", 
        "yun": "歌"
    }, 
    {
        "author": "卢青山", 
        "era": "当代", 
        "subtype": "五言律诗", 
        "text": [
            "一曲青山角，涨吞新草痕。", 
            "云阴凫水过，蝶翅竞风平。", 
            "听鸟浮标静，翻鱼坐客惊。", 
            "归来自相笑，三尾寸长鳞。"
        ], 
        "title": "与冯金荣钓不获", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "细草茸茸刺泥隙，溪声树色两清明。", 
            "春风昨夜弥天下，梦想今生刬地平。", 
            "且乞梅花扳手食，来陪田水丈人行。", 
            "白云冉冉山之角，不必相看眼已青。"
        ], 
        "title": "春日行前溪垄田作", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "我家村落依山水，朝暮春风结队吹。", 
            "不但江头鱼贯柳，尤其岸上刺生莓。", 
            "百千万念归才好，三四十人梦已灰。", 
            "猛忆坟荒兼屋卖，便能归去怎生归。"
        ], 
        "title": "暮春作二章 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "佣工而食自无鱼，固守山中类老狐。", 
            "究理难穷三段论，怡情久废八分书。", 
            "不知小说成家想，得及先生在世无？", 
            "自笑江郎才已尽，从今把盏共屠沽。"
        ], 
        "title": "暮春作二章 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "正须美酿助春芳，著物东风似已狂。", 
            "有鸟来飞同此乐，招山如坐绕吾旁。", 
            "醉循石涧东西水，来钓天穹上下光。", 
            "牛背牧童呼我起，载将归去趁斜阳。"
        ], 
        "title": "野饮作", 
        "type": "律诗", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "自把长竿觅藻丛，拾柴煎水使儿童。", 
            "来缠叔叔鱼何在？你看丫丫火已红。", 
            "小鲫飞空呼踊跃，大瓶入口语朦胧。", 
            "归寻醉客千千遍，揪耳牵来草莽中。"
        ], 
        "title": "作上章竟，记旧年同肖卢赫携小儿辈出钓，即于塘侧架火煮鱼，追赋一章", 
        "type": "律诗", 
        "yun": "东"
    }, 
    {
        "author": "乐时鸣", 
        "era": "当代", 
        "subtype": null, 
        "text": [
            "自从别后寒霜逼。相思无计传消息。", 
            "昨夜梦中逢。柔情缠万重。", 
            "依然如旧见。秀发斜遮面。", 
            "未语早低头。轻声诉别愁。"
        ], 
        "title": "菩萨蛮 怀莲", 
        "type": "词", 
        "yun": null
    }, 
    {
        "author": "乐时鸣", 
        "era": "当代", 
        "subtype": null, 
        "text": [
            "高空孤洁博谁怜。", 
            "秋深白露横天。", 
            "初尝离别恨绵绵。", 
            "懒看婵娟。", 
            "莫怨浊流横溢，雨余芳草犹鲜。", 
            "江潮滚滚振心弦。", 
            "且看尘烟。"
        ], 
        "title": "画堂春 伤别", 
        "type": "词", 
        "yun": null
    }, 
    {
        "author": "乐时鸣", 
        "era": "当代", 
        "subtype": null, 
        "text": [
            "无限意，人静夜迟迟。", 
            "千万离愁同两地，满怀心绪只君知。", 
            "片纸寄相思。"
        ], 
        "title": "忆江南 遥寄", 
        "type": "词", 
        "yun": null
    }, 
    {
        "author": "乐时鸣", 
        "era": "当代", 
        "subtype": null, 
        "text": [
            "浩瀚泛轻烟。", 
            "极目无边。", 
            "滩头几只小渔船。", 
            "打得银鱼光闪闪，一片欢然。", 
            "屹立碧峰巅。", 
            "指点山川。", 
            "榆关雄险接辽燕。", 
            "细察风云筹未雨，卫我新天。"
        ], 
        "title": "浪淘沙 北戴河演习", 
        "type": "词", 
        "yun": null
    }, 
    {
        "author": "乐时鸣", 
        "era": "当代", 
        "subtype": null, 
        "text": [
            "遍地战旗红。", 
            "十万愚公。", 
            "移山造海气如虹。", 
            "千万洪流相竞逐，势若游龙。", 
            "佳节庆成功。", 
            "大坝齐峰。", 
            "连天爆竹会英雄。", 
            "壮丽山河添异彩，喜展东风。"
        ], 
        "title": "浪淘沙·十三陵水库大坝落成", 
        "type": "词", 
        "yun": null
    }, 
    {
        "author": "乐时鸣", 
        "era": "当代", 
        "subtype": null, 
        "text": [
            "柳枝正俏。", 
            "又见桃花笑。", 
            "一片风光无限好。", 
            "但愿东风不老。", 
            "东风漫意西行。", 
            "凭风寄付叮咛。", 
            "莫怨天涯咫尺，云天自是知情。"
        ], 
        "title": "清平乐 遥祝若冰生日", 
        "type": "词", 
        "yun": null
    }, 
    {
        "author": "乐时鸣", 
        "era": "当代", 
        "subtype": null, 
        "text": [
            "八一起风雷。", 
            "赤帜新裁。", 
            "秋收举兴纛旗开。", 
            "星火燎原苏古国，大地春回。", 
            "三十五年来。", 
            "战鼓频催。", 
            "优良传统喜培栽。", 
            "苦炼硬功酬壮志，解放澎台。"
        ], 
        "title": "浪淘沙 八一建军三十五周年", 
        "type": "词", 
        "yun": null
    }, 
    {
        "author": "乐时鸣", 
        "era": "当代", 
        "subtype": null, 
        "text": [
            "东风晓色上城楼。", 
            "朝阳照遍神州。", 
            "庄严宣告震寰球。", 
            "基奠千秋。", 
            "勤苦三年恢复，艰辛十载欢忧。", 
            "喜传今岁可丰收。", 
            "旗舞龙游。"
        ], 
        "title": "画堂春 天安门前迎接国庆十三周年", 
        "type": "词", 
        "yun": null
    }, 
    {
        "author": "乐时鸣", 
        "era": "当代", 
        "subtype": null, 
        "text": [
            "生当十月风雷动。河山破碎灾难重。", 
            "旭日起东方。奋身歼虎狼。", 
            "岁月催人老。自愧私心扰。", 
            "把酒洗征衣。从头识是非。"
        ], 
        "title": "菩萨蛮 五十自寿", 
        "type": "词", 
        "yun": null
    }, 
    {
        "author": "乐时鸣", 
        "era": "当代", 
        "subtype": null, 
        "text": [
            "馆娃宫，西子泪。", 
            "春日凝妆，慵对吴王醉。", 
            "复国迟迟心已碎。", 
            "传说千年，谁与评真伪。", 
            "一山松，奇石倚。", 
            "宝塔青青，秀色笼萧寺。", 
            "正是参禅清净地。", 
            "两度来游，更识灵岩翠。"
        ], 
        "title": "苏幕遮 灵岩山", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "寄迹涪江时已久。", 
            "俯仰随人，狂狷还非旧。", 
            "卧病清秋新止酒，搴帘望月成消瘦。", 
            "不似堤边憔悴柳。", 
            "会见青青，来岁长条有。", 
            "倘得田园堪拂袖，吾归岂在渊明后。"
        ], 
        "title": "鹊踏枝 次冯正中韵三首 其一", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "梦里落花飞片片。", 
            "路远天台，冲雨成千转。", 
            "人世纵谙多聚散，寸心犹贮情无限。", 
            "梦后帘帷遮四面。", 
            "梦雨依然，枕上聆深浅。", 
            "不若当时终不见，残年只供思量遍。"
        ], 
        "title": "鹊踏枝 次冯正中韵三首 其二", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "前事温黁还已去。", 
            "一别春风，欲共秋风暮。", 
            "只合生涯长在路，路旁休种相思树。", 
            "却寄彩笺传数语。", 
            "记得年时，密约佳期否？", 
            "水畔蒹葭吹乱絮，水中宛见伊人处。"
        ], 
        "title": "鹊踏枝 次冯正中韵三首 其三", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "残灯黯黯照衾床，前事供回肠。", 
            "玫瑰一束平生约，终相隔，银汉红墙。", 
            "莫说有缘无分，任嗤似傻如狂。", 
            "银筝在御素弦张，离恨曲中长。", 
            "纵能觅得杨枝水，料难疗，刻骨情伤。", 
            "岂是甘心不见，朝朝暮暮思量。"
        ], 
        "title": "风入松", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "寒暑客中偷易节，端阳恁地匆匆。", 
            "高楼直见石榴红。", 
            "空劳望远目，赢得马牛风。", 
            "世故驱人还汲汲，江流不尽长东。", 
            "彭殇穷达得无同。", 
            "此身知幻梦，却堕大患中。"
        ], 
        "title": "临江仙 癸巳端午，时当眼疾，依陈简斋韵", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "又踏江干路。", 
            "似当时、野凫几点，舞风禾黍。", 
            "水瘦山寒人少至，翻觉心潮奔注。", 
            "怅日月空成待兔。", 
            "惨绿少年今渐老，尽铜仙铅泪还难诉。", 
            "追往事，但流去。", 
            "沈埋地下经寒暑。", 
            "露峥嵘、乍惊世界，史前风度。", 
            "玉作圭璋金作树，欲起公输共语。", 
            "好面具、雕成谁与？", 
            "应识红尘皆幻象，况轮回亿劫谁真汝？", 
            "绝系念，弃丝缕。"
        ], 
        "title": "金缕曲 重游广汉三星堆，弹指十五年矣，步张元干韵", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "素琴何托。", 
            "念春风闭置，秋情绵邈。", 
            "纵夙慧，妙解弦徽，料起叹徘徊，知音稀薄。", 
            "梦后楼高，暗屈指，五年离索。", 
            "奈无端心结，经时首疾，相思难药。", 
            "归来刘郎自若。", 
            "对华灯似海，独凭栏角。", 
            "更未祈，庸福人间，立风露中宵，岂能忘却。", 
            "牛女会稀，应不羡，连枝双萼。", 
            "卜他生，精灵不昧，黄泉碧落。"
        ], 
        "title": "解连环 甲午七夕寄瑶，次韵美成", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "遥念多愁多病，终成非雾非花。", 
            "等闲孤负好年华。", 
            "镜中人自赏，墙外客空嗟。", 
            "准拟玉箫再见，谁知云路犹遮。", 
            "可堪重饭旧胡麻。", 
            "三生原有石，八月会乘槎。"
        ], 
        "title": "临江仙 贺瑶芳辰", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "梦魂长绕天台路。", 
            "自别后，何时去。", 
            "洞口桃花今几度。", 
            "佳人遗世，清琴独弄，不到风尘处。", 
            "刘郎马齿空迟暮。", 
            "但诵同心涉江句。", 
            "误却仙缘都几许。", 
            "玫瑰难寄，琉璃易碎，怅卧听寒雨。"
        ], 
        "title": "青玉案 赠瑶", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "怯流光冉冉，正烦暑，忽秋清。", 
            "怅佳节重来，高楼望断，依旧孤零。", 
            "堪惊十年旧梦，竟连环未解我怜卿。", 
            "休叹人违两地，早知石有三生。", 
            "盈盈。", 
            "一水多情。", 
            "金钿盒，玉壶冰。", 
            "问游踪何在，渔村波暖，斜塔眸凝。", 
            "还如长房缩地，幸万维一网似能凭。", 
            "却恨参差朝暮，不同伫看双星。"
        ], 
        "title": "木兰花慢 七夕寄瑶，时伊正欧游", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "傍湖轮奂初成，诸生新得弦歌处。", 
            "丛篁绕屋，飞花糁径，鸟啼朝暮。", 
            "壁上丝桐，架中缃帙，正堪容与。", 
            "便看移日影，焚香燕坐，安心室，如仙府。", 
            "兴至七弦漫抚。", 
            "目归鸿，更无今古。", 
            "忘形一霎，迷离烟水，翛然渔父。", 
            "树蕙滋兰，诲人不倦，金针还度。", 
            "算他年检点，纤枝弱干，作参天树。"
        ], 
        "title": "水龙吟 贺人琴馆开张", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "五色玲珑状亦奇，云中钿合寄来时。", 
            "来鸿去雁未空飞。", 
            "试验孜孜无昼夜，缄封密密恐差池。", 
            "相思滋味老夫知。"
        ], 
        "title": "浣溪沙 谢瑶惠马卡龙", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "坐我潇湘秋水旁。", 
            "丝桐湔俗虑，似沧浪。", 
            "蒹葭摇曳过人长。", 
            "渔舟晚，雁背映斜阳。", 
            "十载变星霜。", 
            "此心终未改，许贞刚。", 
            "红尘如梦懒思量。", 
            "携手去，同住白云乡。"
        ], 
        "title": "小重山 听瑶弹平沙落雁", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "白云疏懒，浩荡天风吹不展。", 
            "拍拍闲鸥，千顷烟波可自由。", 
            "楚弓得失，江浪推迁无定迹。", 
            "行药桥东，夕照西天灼目红。"
        ], 
        "title": "减兰 夏日晚步", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "谁使祝融成勒驾。", 
            "消受新凉，团扇初捐夜。", 
            "省识春容惟对画，离心却向青林挂。", 
            "无月无星穹昊下。", 
            "牛女相逢，未必非虚话。", 
            "我辈情钟应可借，神仙犹有情难罢。"
        ], 
        "title": "蝶恋花 七夕寄瑶，时在立秋后二日，次小晏韵", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "阁外白云高拥，枕边绿髻分垂。", 
            "一轮寒玉梦回时。", 
            "天香微可嗅，仙袂飒然飞。", 
            "秋好漫伤迟暮，花前莫自沾衣。", 
            "团圆此夕最相思。", 
            "月明波浪阔，鸾翼几时归。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "星汉西流明月坠。", 
            "双雀喧晴，炯炯愁无寐。", 
            "谁见寒宵眠复起，孤衾清泪如铅水。", 
            "绞恨为经悲作纬。", 
            "悲恨千寻，难挽重泉闭。", 
            "何日旧欢新怨地，缠绵心事埋憔悴。"
        ], 
        "title": "鹊踏枝四首 其一", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "似割柔肠深几许。", 
            "影事前尘，枕上来还去。", 
            "无我无伊都够苦，思量早被姻缘误。", 
            "雨散碧天云片缕。", 
            "灵鹊牵情，星侣愁归路。", 
            "终胜人间无聚处，重疑地下相思否。"
        ], 
        "title": "鹊踏枝四首 其二", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "愁里愁闻春又去。", 
            "不管多情，两鬓垂垂暮。", 
            "蝶舞花飞香满路，西园斜日藏深树。", 
            "朝夕逢人谁可语？", 
            "细事当前，泪下能明否。", 
            "睡起心情如败絮，不随风上粘泥处。"
        ], 
        "title": "鹊踏枝四首 其三", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "半世因缘天已许。", 
            "只笑痴人，梦里何曾数。", 
            "玉醉珠倾生死处，雨横风恶迷前路。", 
            "浩浩春流朝复暮。", 
            "似水流年，毕竟留难住。", 
            "含泪却闻新燕语，弄晴飞过西园去。"
        ], 
        "title": "鹊踏枝四首 其四", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "心画心诗如水，微日冷秋清吹。", 
            "百年风雨空垂美，触忤愁人无寐。", 
            "京华旧梦凭谁记。", 
            "光影坠，蕊香四合绿阴里。", 
            "心事如君有几。"
        ], 
        "title": "秋蕊香　题方小宁君《心痕，梦痕》", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "不信高情肯独钟，卷帘天外雨流红。", 
            "欲回春梦谁为主，已似秋蓬只任风。", 
            "年夜后，忆初逢，惊鸿千里怅难同。", 
            "笙歌不歇神州路，一夕昆池想像中。"
        ], 
        "title": "鹧鸪天 红雨四章 其一", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "漫把神思作浪游，天汉横银不系舟。", 
            "罡风跋浪来红雨，狡兔飞光上玉楼。", 
            "回浅梦，泪还流，年年不了是清愁。", 
            "簪花使酒开春夜，蓬鬓从今更入秋。"
        ], 
        "title": "鹧鸪天 红雨四章 其二", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "红雨弥天有异香，春归时节蝶蜂狂。", 
            "游丝千转莺一啭，无限垂杨倚夕阳。", 
            "将好好，送茫茫，几回清话比更长。", 
            "今宵梦觉人无觅，手把花笺读旧行。"
        ], 
        "title": "鹧鸪天 红雨四章 其三", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "天外一声碧玉箫，花城此夜太妖娆。", 
            "乍逢红雨春初暖，又梦蓝桥雪未消。", 
            "声袅袅，梦迢迢，山长水阔许多遥。", 
            "青山似我应无恙，只是人间有断桥。"
        ], 
        "title": "鹧鸪天 红雨四章 其四", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "风之魂，雨之魂。", 
            "并作巫山一段云。", 
            "翩翩自绝尘。", 
            "花一痕，月一痕。", 
            "梦似来时却又分。", 
            "双蛾淡欲颦。"
        ], 
        "title": "长相思", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "拂面西风残柳。", 
            "舟漾清江如酒。", 
            "醉别各天涯，何日重携纤手。", 
            "回首，回首。", 
            "冷浸一天星斗。"
        ], 
        "title": "如梦令二首 其一", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "梦冷月明如水。", 
            "花好重门深闭。", 
            "犹自锁幽香，珍重春眠鸳被。", 
            "愁寐，愁寐。", 
            "剪断柔情还理。"
        ], 
        "title": "如梦令二首 其二", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "向晚薄阳收，路树枝繁不掩楼。", 
            "人道春归都未见，寒畴，只见珠江日夜流。", 
            "何处问浮鸥，海雨天风共白头。", 
            "三月高棉栖赤凤，时休，花底称觞与解愁。"
        ], 
        "title": "南乡子　寄晋如兼用其韵", 
        "type": "词", 
        "yun": "尤"
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "碧涧流残红雨，板桥时觅芳踪。", 
            "娇莺啼处渐朦胧。", 
            "寻他千百度，檐外一枝风。", 
            "雏燕欹巢弄紫，香荷映日摇红。", 
            "闲斋坐定懒书空。", 
            "卷帘迟霁月，留枕听疏钟。"
        ], 
        "title": "临江仙　夏意", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "草草心情难理，梦回瓶萼犹红。", 
            "春归时听落花风。", 
            "可堪一夜雨，狼藉到帘栊。", 
            "远影幽幽寒月，长天渺渺孤鸿。", 
            "入肠残酒并愁侬。", 
            "人天分袂事，未醉已朦胧。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "回首大江东，一片戎衣飘雪。", 
            "千里殷勤传语，为元宵佳节。", 
            "故人情比岭云长，缭绕中天月。", 
            "今夜乘风好去，看雄姿英发。"
        ], 
        "title": "好事近　致陈勇兄", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "细雨湿山茶，红艳小园香彻。", 
            "记得隔年心事，又上元佳节。", 
            "羹汤仍试小团圞，美意凭谁说。", 
            "且待烟花散后，看月明微缺。"
        ], 
        "title": "好事近　元宵", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "波暝，双桨纤纤影。", 
            "莲叶风轻，的的闻香冷。", 
            "酒边醒，月胧明。", 
            "长恨江南梦断更无凭。"
        ], 
        "title": "玉连环影", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "疏雨半湖新绿，骤晴双燕衔红。", 
            "琐窗闲梦正朦胧。", 
            "入帘芳草色，留得去年踪。", 
            "卮酒试窥人面，桃花潋滟浮空。", 
            "莫辞沈醉倚东风。", 
            "百年都已逝，惆怅一声钟。"
        ], 
        "title": "临江仙　春意", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "鬓华未老。", 
            "粤海风来早。", 
            "千里春江波浩浩，两岸莺啼燕闹。", 
            "何时放棹鹅潭，中宵冷月闲看。", 
            "醉里谁人吹笛，鱼龙寂寂河山。"
        ], 
        "title": "清平乐　和南铁兄", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "俯仰人间春意足。", 
            "生气催新绿。", 
            "深院晚来时，汩汩溪桥，一树花如簇。", 
            "妆红粉白临风蔌。", 
            "柔杈千条曲。", 
            "叶翠冷斜阳，相看无言，却似微微艴。"
        ], 
        "title": "醉花阴　紫荆", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "华年一瞬成追忆。夜来绮梦还重历。", 
            "抛笑入繁英。如闻风里笙。", 
            "已拚天地隔。娇面应难识。", 
            "海际望眉山。愁凝双玉峦。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "华灯入夜玲珑白，花枝俏脸盈盈隔。", 
            "彩鬓一双飞，流香生茜衣。", 
            "榕波春已绿，谁约珠潭曲。", 
            "璧月正依依，郎行新岁归。"
        ], 
        "title": "菩萨蛮 元夕 其一", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "光阴似水流难歇，楼台又见多情月。", 
            "佳偶本天成，相思浑未明。", 
            "冰盘辉嫩脸，春树何曾掩。", 
            "语笑悄阑干，缠绵到夜残。"
        ], 
        "title": "菩萨蛮 元夕 其二", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "风雨罢天涯，坐处万蝉声咽。", 
            "遥想骚人狂狷，拥嵯峨高节。", 
            "隔江船鼓已沈沈，臂缕还轻绝。", 
            "休恨更阑枕上，任鬓边横雪。"
        ], 
        "title": "好事近　重午有感，书寄晋如", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "城阴寂寂相思地。", 
            "愁蝉泻枕浑无字。", 
            "午梦玉生烟，春心托杜鹃。", 
            "行云行复住，片霎天涯雨。", 
            "和泪滴芙蓉，应怜黦黦红。"
        ], 
        "title": "子夜歌", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "冥鸿一逝那追惟。", 
            "玉玦便从伊。", 
            "留得枕痕些少，月明与照相思。", 
            "呢喃燕语，玲珑花影，梦觉仍迷。", 
            "最是岭南春动，相偎不教人知。"
        ], 
        "title": "朝中措", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "排荡西风声鹘鹘。", 
            "独出黄花，四顾神摧折。", 
            "似此人生何逼仄，将心煅作无知铁。", 
            "南陌春光争郁勃。", 
            "犹记当年，雀跃儿童色。", 
            "一瞬回思心暂热，含肩愈觉秋寒烈。"
        ], 
        "title": "蝶恋花二首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "百日层冰封古壤。", 
            "才有微温，细草穿泥上。", 
            "似为君来心荡漾，啼莺四野声酣放。", 
            "又见东风归一晌。", 
            "时过轻腰，婉转生惆怅。", 
            "留住东风无更往，为君日夜吹柔浪。"
        ], 
        "title": "蝶恋花二首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "啭啭黄鹂起暮朝，竹篱茅舍最魂消。", 
            "踏青来泛沙棠桨，斗草时低楚佩腰。", 
            "风漠漠，水迢迢，春阴岁岁满江皋。", 
            "桃花红守斜桥畔，不见伊人不肯凋。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "酒病扶人卧。", 
            "向空堂、残书断蠹，衡门深锁。", 
            "幸有秋风未相弃，越我窗来相过。", 
            "拂尘椅、悄然而坐。", 
            "萧索如霜空似梦，察形神、真不和予左。", 
            "两偶老，结为夥。", 
            "洞庭木叶扬天播。", 
            "更天涯、凡公所至，如经焦火。", 
            "刬尽繁华是公职，想亦心伤欲破。", 
            "“噫公语、使予如裸。", 
            "公所见闻靡不是，奈公之命亦由乎我”。", 
            "冥焉退，窗尘堕。"
        ], 
        "title": "贺新郎　九月二十一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "长春日日伴藤筇，短褂碧如风。", 
            "湖光泛泛轻鸥起，飞不过、小舸轻红。", 
            "谁使南来微雨，为予补足孤盅。", 
            "犹然记得小桥东，人在杜鹃丛。", 
            "花枝撚著呼人看，倩谁解、此刻微衷。", 
            "剩下流波不尽，年年流去颜容。"
        ], 
        "title": "风入松三首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "飘飖萤火小林间，时去复时还。", 
            "林边谁在微声语，正和著、淡月清蝉。", 
            "只自遥遥飘过，留它夜色阑珊。", 
            "年年春草长还残，萤火与谁关。", 
            "呢喃又有青春伴，厮磨尽、鬓影衣环。", 
            "依旧遥遥飘过，遥遥飘堕秋阑。"
        ], 
        "title": "风入松三首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "山涂荦确复欹斜，路转没溪涯。", 
            "沿溪尽处有人家，被明月、照著篱笆。", 
            "小犬最先人醒，相迎吠过悬崖。", 
            "岂须追忆始怜它，当日已咨嗟。", 
            "人间能忆真何物？左不过、大浪淘沙。", 
            "想见长篱废尽，一枝斜出秋花。"
        ], 
        "title": "风入松三首 其三", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "又秋来也，日日高寒驰四野。", 
            "落尽梧桐，空枝似欲攥虚空。", 
            "谁家短褂，长坐枯溪苔石下。", 
            "萧索填胸，吹向茫茫万物中。"
        ], 
        "title": "减兰二首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "微波古井，照见山灵惆怅影。", 
            "淡月幽黄，恍惚之间影已亡。", 
            "呢喃不住，崖隙秋虫清自语。", 
            "一点磷光，随著青衫过小塘。"
        ], 
        "title": "减兰二首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "残秋何物不萧条，向暮雨飘潇。", 
            "蒹葭老尽，搴裳谁去，南浦试轻舠。", 
            "孤松长是青衫侣，随倚出清醪。", 
            "遥遥看取，孤枫一叶，吹过竹边桥。"
        ], 
        "title": "少年游", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "碧玉小搔头，鬓光翠欲流。", 
            "正破瓜、如月双眸。", 
            "渐有眉间愁态在，尚不识、为何愁。", 
            "去去更何求，迢迢一纪休。", 
            "说居家、杜若芳洲。", 
            "槛外长江风浪急，泊不稳、少年舟。"
        ], 
        "title": "唐多令", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "案上小杯横，缺月生遥岫。", 
            "偶然翻著昔年书，字字成斑锈。", 
            "醉里似能归，醒处还依旧。", 
            "时光不共惜时人，宁共波流走。"
        ], 
        "title": "卜算子 初至羊城四首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "历历数车声，客里无眠夜。", 
            "徙倚高楼万丈深，满处霓灯射。", 
            "淡绿暮萤来，溜沥微泉泻。", 
            "记得前宵抱一壶，醉在山崖下。"
        ], 
        "title": "卜算子 初至羊城四首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "结队轿车驰，连铺香瓜列。", 
            "怪响妖光捲地天，昼夜将谁别。", 
            "遇事辄参禅，出语如听鴂。", 
            "谁是先生旧熟人，唯有天中月。"
        ], 
        "title": "卜算子 初至羊城四首 其三", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "朝暮转如轮，梦醒烹为一。", 
            "镇日昏昏察察间，不到华胥国。", 
            "此酒怒吾躯，抑地为吾疫。", 
            "四顾茫茫不可知，兀立流车隙。"
        ], 
        "title": "卜算子 初至羊城四首 其四", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "堤边芳草如绒浅，正是春风。", 
            "伞小船红，摇入濛濛细雨中。", 
            "谁家年少杨枝畔，凝注双瞳。", 
            "水远江空，惆怅清箫逝未穷。"
        ], 
        "title": "采桑子", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "记得那时相见，湖中碧叶田田。", 
            "隔莲四目两无言。", 
            "眼看莲瓣落，荡去水如烟。", 
            "昨夜相逢依旧，湖中碧水连天。", 
            "并舟共入藕花间。", 
            "无人知是梦，相顾两欢颜。"
        ], 
        "title": "临江仙", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "笔头咬破，满地琳琅牙齿堕。", 
            "竟得成诗，妇女怀胎十月时。", 
            "青天大道，道上清风天上鸟。", 
            "此是天然，任尔随心去复还。"
        ], 
        "title": "减兰", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "双桨未能乾，竟撇烟波去。", 
            "回首菱歌绰约间，似有人凝伫。", 
            "梦梦在江南，抵死难相误。", 
            "才与荷花作别离，又住荷光路。"
        ], 
        "title": "卜算子", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "短榻横陈寒被缕，小梦温馨，行遍云溪路。", 
            "北郭南山声虎虎，东风正鼓花潮怒。", 
            "一瞬神回惊日暮，听取长冬，索索吹窗雨。", 
            "万里家山归不去，中年独抱残躯住。"
        ], 
        "title": "蝶恋花 吊针床上记梦二首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "破瓦残梁粗蔽雨，便是吾家，寄得身心处。", 
            "稚子犹能扶病父，人间何好能如许。", 
            "长夜托翁前额住，咯血床头，红溅床前土。", 
            "莫道当时观此苦，而今人在山中墓。"
        ], 
        "title": "蝶恋花 吊针床上记梦二首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "燕子归来也。", 
            "掠斜风、惊然飏去，淩空一画。", 
            "街上流人争扰扰，我正人流之罅。", 
            "偶抬首、见君飞乍。", 
            "飞向高楼南角灭，问微巢寄在谁檐下。", 
            "独怅立，神纷惹。", 
            "山头水尾春如泻。", 
            "便飘零、也须飘向，森林原野。", 
            "何事悄然来朝市，双翅伶仃孤打。", 
            "纵长唳、人谁听者。", 
            "屋畔清溪溪畔柳，记吾家亦在山涂岔。", 
            "尝共汝，呢喃话。"
        ], 
        "title": "贺新郎　五月四日宿酲未醒，市中见燕，一瞥而逝", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "长夜悄如洗。", 
            "抖陈笺、荒尘古蠹，东奔西避。", 
            "剩下丛残千百字，字字既疑还似。", 
            "看字隙、幢幢影子：恍二少年蓬莱顶，正长歌浩啸天风里。", 
            "崖以下，东溟水。", 
            "东溟水簸横天地。", 
            "挈孤舟、飘然一往，死生谁计。", 
            "前不见洲后不岸，从此迷航无际。", 
            "便迷到、二毛摧毁。", 
            "犹有少年歌不绝，日茫茫、吹向中年耳。", 
            "人生味，竟如此。"
        ], 
        "title": "贺新郎 为肖健理旧作，中多少年相共事，赋以赠之2004.7.6 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "此是人生味。", 
            "便酸甜、苦辛万字，谁能相拟。", 
            "破读人间五千卷，道释呼儒来跪。", 
            "算无外、盲眸哑嘴。", 
            "海上狂澜翻不定，正奔腾涌入寸心里。", 
            "谁为我，出一喙。", 
            "桥南小月微风起。", 
            "记同君、青衫拂拂，醉中斜倚。", 
            "袅袅红裙悠语笑，一夕销魂无地。", 
            "彼岂识、后来如此。", 
            "与汝同携巨惑往，向茫茫大块无休止。", 
            "生以外，唯存死。"
        ], 
        "title": "贺新郎 为肖健理旧作，中多少年相共事，赋以赠之2004.7.6 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "梦我攀天客。", 
            "奋长肢、猱身直上，昆仑绝壁。", 
            "小坐危崖憩杯酒，崖下云涛荡击。", 
            "正王母、歌回舞疾。", 
            "大笑掀髯杯偶侧，泻长河、下作三峡立。", 
            "杯一掷，天西极。", 
            "四围一色苍茫碧。", 
            "诧梦醒、此身已堕，峡波之隙。", 
            "转折群峰三百里，终古岚霾雾塞。", 
            "听隐约、有人幽泣。", 
            "独作行云独为雨，怆万年孤寞谁来惜。", 
            "梦又向，阳台陟。"
        ], 
        "title": "贺新郎　又复卧床输点滴，穷极无聊，思将往三峡，赋此遣闷2004.7.8", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "大地茫茫雪。", 
            "拓危寒、自盘古下，到今未绝。", 
            "何事孤飘来片石，堕入荒荒之劫？", 
            "石心里、一丝奇热。", 
            "巨痛狂悲经尽了，更谁来拾汝冰凉骨。", 
            "僧疮疠，道蹩躠。", 
            "一枝绛草红如血。", 
            "拼煎熬、相濡能共，几多岁月。", 
            "万片桃花风正起，吹向天头海末。", 
            "问天海、竟何所别。", 
            "同此漫漫长雪里，遍乾坤只有苍茫白。", 
            "我立在，苍茫侧。"
        ], 
        "title": "贺新郎2004.7.8", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "巨岭横天极。", 
            "是何人、空中筑就，长城一壁。", 
            "筑向飘飘白云上，诧此白云奇力。", 
            "陡岚起、蒙天一抹。", 
            "太古鸿蒙元气涌，但浇漓万物都飘忽。", 
            "我安在？", 
            "神欲失。", 
            "嗟吾两在今和昔。", 
            "在少年、拿舟直上，长歌声逸。", 
            "更在中年衰飒里，怅对西陵孤立。", 
            "在一地、竟难一识。", 
            "彼自长歌飞以逝，我茫然立在东流侧。", 
            "雨来洗，青衫白。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "盘古持其斧。", 
            "劈群峰、一痕一划，风神峭古。", 
            "更著娲皇双素手，绣出青林无数。", 
            "嗟二圣、其心何苦。", 
            "风雨千年肆荡薄，看摧残剥蚀成褴褛。", 
            "嶒崚骨，时复露。", 
            "仙人桥上仙人渡。", 
            "渡斯桥、便生仙翮，飏然高翥。", 
            "遗下苍崖森万仞，黝黝寒光蓄怒。", 
            "我头欲、飞空撞住。", 
            "似此奇行真合死，诧仙人惜我奇难遇。", 
            "半空里，度我去。"
        ], 
        "title": "贺新郎　舟游西陵峡", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "微雨柔如笔。", 
            "任惊风、恬嬉往返，倏南倏北。", 
            "我向船头科跣立，万顷烟波摇兀。", 
            "重濯我、袖边尘迹。", 
            "作客云山休自笑，笑云山亦是时光客。", 
            "看袖底，去何疾。", 
            "多君赵北燕南色。", 
            "总纷纷、奇怀异相，訇然来集。", 
            "唤醒阳台神女梦，垒起长瓶八百。", 
            "但作乐、且须今夕。", 
            "明日披毛吾已化，化猿公纵去千山隙。", 
            "剩此水，杳然碧。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "杜康不合造糟糠，流传谬种千年长。", 
            "商纣濡首更为池，荒宴朝朝国遂亡。", 
            "魏晋诸人岂足慕？戕身伐性非良方。", 
            "名教自有乐地耳，何为颠倒恣轻狂。", 
            "我生万事不知节，擎杯酣饮荒日月。", 
            "已废清修数载功，复为无状添恶业。", 
            "浪说斗酒诗百篇，醉后一字吟不得。", 
            "诞言妄语纷无穷，更有呕秽向素壁。", 
            "同舍张子磊落人，细为调护感情真。", 
            "睡觉中宵如丧我，恍经屏障阻形神。", 
            "朽木此身虽似寄，那甘中酒没斯世。", 
            "只今三誓止酒文，黄河如带山如砺。"
        ], 
        "title": "忏酒诗", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "男儿未豹变，蛰伏偶蜿蜒。", 
            "少年遘磨蝎，穷途困篱樊。", 
            "袖染碧海色，魂亲西湖莲。", 
            "飘蓬尘土际，志已逐飞鸢。", 
            "把臂竹林游，时时共饔飧。", 
            "笑我老耽酒，嗤君少嗜烟。", 
            "昔作徐州贾，任侠亦可怜。", 
            "千金买歌笑，不见倾城颜。", 
            "蹭蹬一垂翅，折节向儒冠。", 
            "山水幸自娱，箪瓢犹足欢。", 
            "忽然拂衣去，好音孰与传。", 
            "风雨听龙吟，江湖起白鹇。"
        ], 
        "title": "子戌自杭反温，别后却寄，次韵奉和", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "昆虫未闭关，春秋有佳日。", 
            "招邀众石友，围坐暂闲逸。", 
            "吴山多妩媚，纵横难尽述。", 
            "市声虽到耳，心尘忽已谧。", 
            "此乐古人同，焉知身萧瑟。", 
            "倾榼杂浊清，堆盘满梨栗。", 
            "抢影七子狂，放歌二姝匹。", 
            "居世亦何常，对境原易失。", 
            "他时忆旧游，但藉群公笔。"
        ], 
        "title": "秋日吴山茶楼雅集以我有嘉宾鼓瑟吹笙赋诗得瑟字", 
        "type": "古风", 
        "yun": "质"
    }, 
    {
        "author": "刘雄", 
        "era": "当代", 
        "subtype": null, 
        "text": [
            "妙香欲着人，照眼惊奇卉。", 
            "岁寒独暄妍，形弱而神毅。", 
            "自堪友松柏，未觉桃李贵。", 
            "譬如摩尼珠，能定海波沸。", 
            "暂凭梦中身，来探世外味。", 
            "相看已忘言，一晌坐清气。"
        ], 
        "title": "宝光寺见腊梅有作，分韵得气字，同游绍兴师爷、高寒、南斗、云轩", 
        "type": "古风", 
        "yun": "未"
    }, 
    {
        "author": "刘雄", 
        "era": "当代", 
        "subtype": null, 
        "text": [
            "伏枕送旧岁，沉忧如循环。", 
            "难挽隙驹驰，弹指变暑寒。", 
            "曳尾信泥龟，据柱要彩狻。", 
            "人事非金石，荣华有阑珊。", 
            "极知同一梦，不待梦已残。", 
            "堪笑斗蛮触，蜗角几方圜？", 
            "或作鱼千里，何如守门阑？", 
            "终然为散樗，不受儒者冠。", 
            "邂逅真莫逆，饕餮每共餐。", 
            "青蚨随手尽，黄酒与身宽。", 
            "今我返巴蜀，盈耳爆竹喧。", 
            "昔游二三子，何当理丝纶。", 
            "材大不偶世，秀木鸣风湍。", 
            "遗君无长物，唯是祝平安。", 
            "凭网诵新诗，未觉阻重峦。", 
            "钻坚而仰高，望洋迷其樊。", 
            "论文忝末座，分韵对春盘。", 
            "翻疑寿陵子，学步失邯郸。", 
            "尚想缑山鹤，云表俯人寰。", 
            "仙佛两茫茫，泪下不能言。"
        ], 
        "title": "岁末次韵答子戌兼寄留社诸公", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "周侯江海人，清游兴不浅。", 
            "招邀二三子，柬我值岁晚。", 
            "所嗟道路长，不得共杯盏。", 
            "登楼各有作，健笔凌霄汉。", 
            "伊余独伏枕，养疴更展转。", 
            "扑窗雪片飞，还共心绪乱。", 
            "老我尘埃间，天刑何能免。", 
            "九事八为律，有身为大患。", 
            "藉梦得暂逃，无酒可湛湎。", 
            "堆床几卷书，醒来但遮眼。", 
            "因愧园中梅，凌寒枝更展。", 
            "预报春消息，会心不在远。", 
            "人事有剥复，气候变昏旦。", 
            "努力崇明德，那复计险坦。"
        ], 
        "title": "晚成兄招饮路远卧病不克相从怅然有作", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "二石相峥嵘，上有残髡柳。", 
            "春风未之绿，啼鸟不平久。", 
            "一角避尘喧，自与茗瓯友。", 
            "柳条垂有时，我身向衰朽。", 
            "浮云望中没，功名复何有。", 
            "永此半日闲，杲杲日当牖。"
        ], 
        "title": "公园独坐", 
        "type": "古风", 
        "yun": "有"
    }, 
    {
        "author": "刘雄", 
        "era": "当代", 
        "subtype": null, 
        "text": [
            "一别隔山岳，何由展良觌。", 
            "遥知耐久朋，岂必定相觅。", 
            "君子不忧贫，进德唯夕惕。", 
            "自任桑海迁，他年摩铜狄。", 
            "拂衣归去来，未肯徇釜鬲。", 
            "闭户且读书，吉人自惠迪。", 
            "尚想赋新诗，下笔如破的。", 
            "当其得意时，花鸟倘愁戚。", 
            "短翼我差池，退飞如宋鹢。", 
            "壮心不复馀，病马甘卧枥。", 
            "百年能有几，千载终归寂。", 
            "休访严君平，井水不须激。"
        ], 
        "title": "无想斋惠诗次韵奉寄", 
        "type": "古风", 
        "yun": "锡"
    }, 
    {
        "author": "刘雄", 
        "era": "当代", 
        "subtype": null, 
        "text": [
            "微径恣幽寻，忽至平湖上。", 
            "柳老正摇金，片片随波漾。", 
            "犹胜众枯荷，无力卧泥壤。", 
            "盛衰只等闲，推迁任时往。", 
            "人生取予分，风月无尽藏。", 
            "飞禽过我前，掠水成一响。"
        ], 
        "title": "湖上", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "人生堕地始，便不厌奔走。", 
            "此路究何极，思之手可袖。", 
            "海内有高朋，道途阻且右。", 
            "经时展良觌，音书劳黄狗。", 
            "圣人云三立，此事当不朽。", 
            "何妨作畸人，笑看肘生柳。", 
            "底忙不肯来，卬空须我友。", 
            "浮生一梦耳，不辞穷独叟。", 
            "梦中尽君欢，尚萦心五斗？", 
            "颠簸客车中，往事频回首。", 
            "日新君子德，结实想秋藕。", 
            "悔吝象忧虞，剥复值阳九。", 
            "反本葆天真，浮云吾何有。", 
            "莫同虫语冰，且望月凭牖。", 
            "止酒已多时，会引茶盈缶。"
        ], 
        "title": "赴联谊会途中次韵天许兄", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "挥戈何计反流光，寄身与世久低昂。", 
            "下土无因叫天阊，终然块独守空堂。", 
            "天下熙熙孰知方，天自不变道为常。", 
            "忆昔江边共举觞，春酒何似江流长。", 
            "还如刘伶对嵇康，解酲犹须进酒浆。", 
            "玉山将崩濯沧浪，千顷岂可以斗量。", 
            "知君才不逊豫樟，瑚琏不用空琅琅。", 
            "身毒归来筑山房，藏经万卷日取将。", 
            "眠食不离经卷旁，口诵万言目十行。", 
            "闲来出游携锦囊，赋诗往往到宋唐。", 
            "眼看北阙等北邙，种豆南山自不妨。", 
            "今我止酒远酒坊，离心唯托南斗彰。"
        ], 
        "title": "次韵无想斋", 
        "type": "古风", 
        "yun": "阳"
    }, 
    {
        "author": "刘雄", 
        "era": "当代", 
        "subtype": null, 
        "text": [
            "梦魂无拘束，曾是御风客。", 
            "高高上无极，犹胜有羽翮。", 
            "更与佳人期，并坐山中石。", 
            "晤言如平生，夜鸟啭林隙。", 
            "迁流过十年，追忆仍历历。", 
            "遗我大患身，灵境永睽隔。"
        ], 
        "title": "记梦", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "于诗无深诣，落笔每伤肆。", 
            "昔年醉饱馀，更以为游戏。", 
            "投老入大庠，切劘得三二。", 
            "就中子王子，斗室最常至。", 
            "清欢不须臾，再会岂容易。", 
            "尚于网络中，针砭我诗弊。", 
            "同好在杜陵，快读欲忘睡。", 
            "兴来思效颦，浑忘斗筲器。", 
            "体物细如发，性情本忠义。", 
            "得髓须君才，衰朽聊献贽。"
        ], 
        "title": "无想斋得余所赠《杜诗镜铨》尝有谢诗，今追和之", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "意行随所之，薄暮偶临眺。", 
            "依依道旁柳，青青河畔草。", 
            "万物知及时，因得暂美好。", 
            "江面澹微波，山林同映照。", 
            "乌云偕暝色，忽复判昏晓。", 
            "远见卧波桥，华灯正辉耀。", 
            "微风吹灯影，粼粼漾未了。", 
            "阁阁起蛙鸣，弥觉夜静悄。", 
            "小立入苍茫，已失低飞鸟。"
        ], 
        "title": "晚眺", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "庞公祠前双古柏，虬枝夭矫似金石。", 
            "传是翼德手亲植，千八百年已千尺。", 
            "双柏长护英雄灵，功业未就人所惜。", 
            "尚想当时落凤坡，李代桃僵殒马白。", 
            "金牛道旁绵竹东，殿宇庄严如梵宫。", 
            "我来正值暮春候，落花寂寂户庭空。", 
            "鹿头山色郁苍苍，危堞凭高还受风。", 
            "三分自是皇天意，不使蜀汉毕其功。", 
            "故夺侯命坏梁栋，一死如颓泰山重。", 
            "绕墓三匝意凄凉，生刍一束谁堪送。", 
            "生前高名匹卧龙，身后抔土埋雏凤。", 
            "人生显晦亦何常，生材如此未尽用！"
        ], 
        "title": "游白马关次韵老杜《古柏行》", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "二三子隔不可见，斗转星移增浩叹。", 
            "况值新凉入秋时，如吕安思嵇中散。", 
            "中年腰脚不如人，高卧空斋晚颒面。", 
            "过眼平生似梦中，那知梦亦不可选。", 
            "时学蛮语认娵隅，兴至涂鸦污石砚。", 
            "只将无益遣有涯，驽骀幸免流血汗。", 
            "闭门不恤出无车，晚食犹能当肉馔。", 
            "更凭网络传消息，附书不用南飞雁。", 
            "李侯山中习枯禅，冯郎海上动频念。", 
            "倾盖当时便如故，得筏诗海倘登岸。", 
            "却看联璧有光辉，附骥一讴岂可缓。"
        ], 
        "title": "次韵答咏馨胜瞿", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "读书万卷劳目力，不如掷去收奇石。", 
            "无补于天堕尘世，却被幽人置几席。", 
            "同声相应气相求，异类何妨为莫逆。", 
            "相看不厌共朝昏，摩挲剧于好女色。", 
            "未须辛苦事远游，千里之势付咫尺。", 
            "凝眸似觉云烟生，拂拭清寒还动魄。", 
            "童山濯濯须点缀，剩有两三写真笔。", 
            "画山石山相媚妩，他日图成挂素壁。"
        ], 
        "title": "题蕉庐兄笔架山，山以善本书换购", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "于世为畸人，周旋宁作我。", 
            "那堪尘网撄，闲杀木上座。", 
            "赖子惠瑶章，烦愁偶为破。", 
            "尚矜半名士，止酒吟楚些。", 
            "工拙未暇校，吟馀亦自作。", 
            "过蒙知音赏，窃幸道未左。", 
            "稍欲从事勤，蛇尾愧懒惰。", 
            "遮眼复引眠，置书耽高卧。", 
            "公诗起我兴，技痒还欲和。", 
            "犹胜杜拾遗，常年困寒饿。", 
            "新得一枝安，过求得非瘅。", 
            "小疾亦未妨，政喜了授课。", 
            "今则从吾好，岂受庾尘涴。", 
            "何当接谈笑，得聆珠玉唾。"
        ], 
        "title": "次韵咏馨见寄", 
        "type": "古风", 
        "yun": null
    }, 
    {
        "author": "刘雄", 
        "era": "当代", 
        "subtype": null, 
        "text": [
            "蠹鱼生涯亦堪伤，左绵春色可断肠。", 
            "力疾寻胜就山水，已见四野菜花黄。", 
            "小艇欹侧入溶洞，石壁嵚嵜出剑铓。", 
            "移时舍舟即平地，石磴高下曲径长。", 
            "穿行颇觉折腰累，豁然开朗透天光。", 
            "百舌竞春啼不住，日影筛金撒林篁。", 
            "拾级以登得古镇，具体而微民俗彰。", 
            "传闻布景供戏剧，生世何殊戏一场。", 
            "山中石林称壮观，瑶草奇花共芬芳。", 
            "虎踞龙蹲态各异，茧足未碍遍徜徉。", 
            "才探深谷名忘忧，又上高亭号望乡。", 
            "俯瞰城郭小如丸，江流似带失洋洋。", 
            "我今客舍逾一纪，行年亦复四十强。", 
            "百无一用更无成，蹉跎唯得两鬓霜。", 
            "转念蜉蝣在天地，何足芥蒂齐得丧。", 
            "鼎鼎百年休自苦，有山便登水便航。"
        ], 
        "title": "寻龙山纪游", 
        "type": "古风", 
        "yun": "阳"
    }, 
    {
        "author": "刘雄", 
        "era": "当代", 
        "subtype": null, 
        "text": [
            "沉疴待谁起，公诗还如药。", 
            "此事古有征，杜老能驱疟。", 
            "展卷清风生，忘忧成至乐。", 
            "忆昔习古诗，从公得门钥。", 
            "鼎足黄与陈，西江分一勺。", 
            "上窥韦柳间，无愧三唐作。", 
            "中岁值流离，骨力更坚卓。", 
            "终登少陵坛，去似云间鹤。", 
            "比来网坛间，啁啾喧众雀。", 
            "标新乱正声，积木矜博学。", 
            "公诗真大雅，文字成脱略。", 
            "安得如风斤，来除鼻端垩。"
        ], 
        "title": "简斋诗读后", 
        "type": "古风", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "记得当时楼畔见，不道重来，蓦地琴心乱。", 
            "一束瓶花横对面，抬眸人并花深浅。", 
            "那敢轻狂邀笑盼，已觉情多，默默蛾眉懒。", 
            "捡点閒愁天不管，片云凝梦春山远。"
        ], 
        "title": "蝶恋花（1964年20岁） 其一", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "陌上游丝吹不断，花近高楼，楼外巢新燕。", 
            "名字每从心里唤，呼来忽觉红双脸。", 
            "叵耐个郎情腼腆，欲语无言，滴滴时针转。", 
            "隔院课铃催二遍，倚门一瞥惊鸿远。"
        ], 
        "title": "蝶恋花（1964年20岁） 其二", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "麻雀飞窥香稻垛。", 
            "会议开时，陌上行人过。", 
            "一树浓阴秋楚楚。", 
            "人们都向沟边坐。", 
            "快语一声花一朵，朵朵声声，都向心头堕。", 
            "人散日斜暝色锁，平原一片星星火。"
        ], 
        "title": "蝶恋花田头会议（1964年）", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "梦也何须说？", 
            "倚秋风、连营马动，荒鸡凄烈。", 
            "壮士翻腾潮水去，苦战人间未歇。", 
            "待与子、醉眠明月。", 
            "淬剑光寒青发竖，忍一腔冷落男儿血？", 
            "暂起舞，从容别。", 
            "朱弦休拚悲歌绝。", 
            "羡少年、风情湖海，胆肝如雪。", 
            "笑指千年奇劫后，鹰击苍溟空阔。", 
            "直须把、风争云夺。", 
            "一角词场重料理，向樽前、倾尽南北杰。", 
            "君不见，玉壶缺。"
        ], 
        "title": "贺新凉二首（1967年） 其一", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "休道狂依旧。", 
            "记当初、花街问卜，名垆赌酒。", 
            "梦入神山探巨笔，呼起精灵相纠。", 
            "漫赢得、露盈双袖。", 
            "睨目词场三万里，叫南东，谁是搴旗手？", 
            "看破牖、霜锋吼。", 
            "青青发共垂垂柳。", 
            "惊去也，西风容易，消磨什九。", 
            "击碎珊瑚成百感，谁解柔肠千缕？", 
            "喜君等、胆肝能剖。", 
            "竞掷豪情鞭大句，倚芳樽、醉尽南北亩。", 
            "他日约，问屠狗。"
        ], 
        "title": "贺新凉二首（1967年） 其二", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "君按采桑子，吾翻水调歌。", 
            "登高休说，重九临水亦无何。", 
            "未必华嵩还望，不见烟波南岸，风笛小亭过。", 
            "座上沽屠客，胸次正嵯峨。", 
            "已无酒，姑啖饼，议山河。", 
            "夕阳容易，暗染鸦翅入庭柯。", 
            "一笑明朝归去，各认前途风雨，回首指青螺。", 
            "珍重男儿诺，莫拭泪痕多。"
        ], 
        "title": "水调歌头 丁未重九，聚饮于广州南岸草肆，诸友先有《采桑子》之作，勉以长调应之（1967年）", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "金箭斜飞，惊散玉鹅，雪羽满天。", 
            "渐远山收绮，银鱼跳月；", 
            "平沙展雾，乌鹊鸣滩。", 
            "沧海人归，黄粱半熟，相戏门前细犬欢。", 
            "茅檐下，有泥溪新涨，可濯吾颜。", 
            "生涯莫动长叹。", 
            "任万虑樽前醉眼宽。", 
            "甚长沙秋士，空楼吊影；", 
            "孟尝狂客，长铗频弹？", 
            "料理畚箕，安排土石，万古功名一笑间。", 
            "连营静，又潮音催梦，依约前湾。"
        ], 
        "title": "沁园春 己酉秋，高校应届毕业生分赴基层接受“再教育”（1969年25岁）", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "合是诗人未？", 
            "似当年、剑门道上，雨斜风细。", 
            "捡点青衫尘兼酒，总是远游情味。", 
            "便蓦地、相逢故侣。", 
            "世上风涛安足问？", 
            "正高吟万里生奇气。", 
            "深巷月，尚如水。", 
            "少年杜牧伤春泪，待凭栏、从头拭尽，共君一醉。", 
            "闻道江流千尺下，时见精灵来去。", 
            "今古事，由他千虑。", 
            "行路读书闲插菊，望遥山、对起青如髻。", 
            "长相忆，为君誓。"
        ], 
        "title": "贺新凉（1969年）自台山农场假归赠刘峻", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "东南万古浮云，当年草草成来去。", 
            "天教厮会，樽前一笑，清狂如故。", 
            "楚客生涯，萧郎怀抱，十年奇误！", 
            "想凭栏啸罢，月明千里，今宵梦、知何处？", 
            "休说刘郎前度。", 
            "怅无言桃李谁诉？", 
            "仙阙高寒，人间应念，远游芳草。", 
            "却恐夜阑，搅林堕叶，尽成风雨！", 
            "奈明朝又向，断鸿声里，认斜阳路。"
        ], 
        "title": "水龙吟 赠佟伯永（1969年）", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "望断归程，忽成独往，天其何意！", 
            "匝地炎风，吼云黑浪，万树碧椰子。", 
            "人言旧是，坡仙游处，野水夕阳无际。", 
            "怅重帘、佳人一病，关河柳色谁主？", 
            "苍茫此夜，思君千里，莫问瘴江菰米。", 
            "见说人间，而今草草，多少临歧泪！", 
            "年来尊酒，秋风肝肺，过尽旗亭药市。", 
            "凭谁问，乌啼月落，曲栏独倚。"
        ], 
        "title": "永遇乐（1970年）去台山，赴海南就业。寄陈永正", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "抚枕西窗起，野茫茫、露零残堞，乱云千里。", 
            "长恨故园烟树隔，更放沧波无际。", 
            "漫添得、凭栏滋味。", 
            "欲醉深宵谁共我？", 
            "怕宵深、月也抛人去。", 
            "杯且住，无多泪。", 
            "瑶池阿母重门闭。", 
            "念荒寒、牛衣白发，流人归未？", 
            "话到灯前儿女恨，历历秦关汉垒。", 
            "且莫问、龙蛇鼾睡。", 
            "终古白茅迷楚泽，更萧萧一夜悲风里。", 
            "遮不断，垄头水。"
        ], 
        "title": "贺新凉（1970年）", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "涌尽鲸波，渐染作、清江颜色。", 
            "问陌上，早梅应是、旧时相识？", 
            "不恨年年花有信，春风总是无情物。", 
            "正斜阳、细雨近城门，山如壁。", 
            "微云散，檐光滴。", 
            "休倚遍，栏杆曲。", 
            "看故人清健，帽儿微侧。", 
            "生死经年馀白眼，奇谋一笑俱尘迹。", 
            "倩何人、挥手泪淋浪，琵琶急。"
        ], 
        "title": "满江红自琼归省逢周锡䪖（1971年27岁）", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "盈盈眉眼，新睡破，犹倚云屏慵怯。", 
            "弱柳惊寒，风乍起，几点野梅明灭。", 
            "深巷无人，东城风景，恰是春时节。", 
            "高楼悄悄，有人一晌愁绝。", 
            "闻道春讯常迟，春心难问，草草还轻别。", 
            "纵使春来常驻此，忙煞许多蜂蝶。", 
            "算到如今，伤春岁岁，换了青青发。", 
            "却怜秋夜，独倚清光寒澈。"
        ], 
        "title": "念奴娇 春恨 寄人（1971年）", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "客里谁堪醉？", 
            "闲门喜月过。", 
            "莫问明朝风雨，玉镜正新磨。", 
            "已有数竿修竹，尚欠一溪流水，此外更云多。", 
            "饮罢忽长啸，双泪落金荷。", 
            "吾倦矣，正思子，浩风波。", 
            "行吟向晚何处？", 
            "五岭郁嵯峨。", 
            "且憩翠微顶上，待我梦魂千里，一笑指斜河。", 
            "长笛还归去，天海共婆娑。"
        ], 
        "title": "水调歌头 夏夜独酌兼怀斯翰（1972年）", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "秋月老犹白，秋草碧于天。", 
            "高城何处弹瑟？", 
            "古调惜华年。", 
            "入手丁东初试，林表清光淡荡，飒飒夜泉寒。", 
            "孤凤复惊起，踽踽绕花间。", 
            "团栾事，今宵意，不成眠。", 
            "知君有泪，腕底迸作万珠圆。", 
            "五十弦翻乍歇，黯黯人间别恨，长共海天全。", 
            "夜静还搔首，山影隔婵娟。"
        ], 
        "title": "水调歌头 丙辰中秋用子瞻原韵（1976年）", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "冰雪无痕，烟云有态，春深时节京华。", 
            "繁城丽日，佳气望犹赊。", 
            "一笑相逢窗下，携手处、逸兴交加。", 
            "茶烟飏，雄谈恰似，千骑卷平沙。", 
            "天涯。", 
            "记当日，危楼倚遍，愁断飞花。", 
            "思美人不见，风雨横斜。", 
            "忽听惊雷破夜，春已到、万户千家。", 
            "经纶事，更看妙手，天海弄晴霞。"
        ], 
        "title": "满庭芳 京华逢旧（1978年34岁）", 
        "type": "词", 
        "yun": "麻"
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "放晓莺声啼不住，叶底深深处。", 
            "数丛繁菊倚篱开，应谢多情将护百花来。", 
            "鸡雏三五阶前过，猜道春相躲。", 
            "知么春已满羊城，待汝迎阳翘首试新声。"
        ], 
        "title": "虞美人 题李筱孙《鸡菊迎春图》", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "著意留春能几许？", 
            "萧然一雨摇凉。", 
            "鹊桥梦断絮风长。", 
            "乍惊虫翼度，弹落一帘香。", 
            "环佩匆匆应未远，阶前愁伫清霜。", 
            "猩红数点是啼妆。", 
            "紫荆花下路，休更绕莓墙。"
        ], 
        "title": "临江仙（1986年42岁）", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "钟阜斜阳，秦淮别浦。", 
            "熏风醉杀花无数。", 
            "一从鼙鼓渡江来，漫天翻作惊红舞。", 
            "秃管争晨，孤灯夺暮。", 
            "华年心力甘分付。", 
            "妍媸异代未招魂，琵琶一曲凭谁诉？"
        ], 
        "title": "踏莎行题《白门柳》付梓之际（1997年53岁）", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "泠泠七弦，太古遗音。", 
            "流泉漱石，明月在林。", 
            "乍听鹤语，忽化龙吟。", 
            "峨峨山高，洋洋水深。", 
            "相悦以解，异苔同岑。", 
            "微丝袅空，凄入我心。", 
            "神往千载，羲皇可寻。", 
            "岩畔结屋，白云弥襟。"
        ], 
        "title": "吴门与蜀派古琴演奏会，仿司空表圣《诗品》四言体以写诸曲之意 其一 《石上流泉》、《高山流水》", 
        "type": "四言诗", 
        "yun": "侵"
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "垂纶泛舟，伐柯以斧。", 
            "子来山中，我卧江浒。", 
            "煮我鲈羹，子携鹿脯。", 
            "载笑载言，纵谈今古。", 
            "汉蹶唐兴，终归黄土。", 
            "如斯帝力，生民奚补。", 
            "江上风清，山间月妩。", 
            "乐兹永岁，互为宾主。"
        ], 
        "title": "吴门与蜀派古琴演奏会，仿司空表圣《诗品》四言体以写诸曲之意 其二 《渔樵问答》", 
        "type": "四言诗", 
        "yun": "麌"
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "漠漠远山，渺渺平湖。", 
            "落日镕金，晚霞抹朱。", 
            "一叶轻舠，载酒数觚。", 
            "忘机鸥鹭，来亲我裾。", 
            "汀洲沙白，芦荻花疏。", 
            "手招群雁，纷下云衢。", 
            "万里长征，雨雪戒途。", 
            "吾不汝扰，今夕安居。"
        ], 
        "title": "吴门与蜀派古琴演奏会，仿司空表圣《诗品》四言体以写诸曲之意 其三 《鸥鹭忘机》、《平沙落雁》", 
        "type": "四言诗", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "萧条雪后，寂寞水滨。", 
            "数枝忽放，天地皆春。", 
            "诗客来访，宜笑宜颦。", 
            "飞仙绝代，明月前身。", 
            "玉龙乍奏，如泣如呻。", 
            "和以绿绮，花落缤纷。", 
            "罗浮梦幻，汉宫妆新。", 
            "暗香缥缈，重晤故人。"
        ], 
        "title": "吴门与蜀派古琴演奏会，仿司空表圣《诗品》四言体以写诸曲之意 其四 《梅花三弄》，琴箫合奏", 
        "type": "四言诗", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "渭城朝雨，柳色青青。", 
            "之子将别，酌以玉觥。", 
            "阳关西出，风露宵征。", 
            "黄沙漭瀁，雪岭纵横。", 
            "旧交弗睹，顾影伶俜。", 
            "言念及此，怆然泪零。", 
            "执子之手，相惜惺惺。", 
            "莫辞再饮，休听驼铃。"
        ], 
        "title": "吴门与蜀派古琴演奏会，仿司空表圣《诗品》四言体以写诸曲之意 其五 《阳关三叠》", 
        "type": "四言诗", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "绿波桥下，曾照惊鸿。", 
            "桃花依旧，含笑春风。", 
            "杖藜重到，鹤发成翁。", 
            "香销梦断，逝水匆匆。", 
            "红酥忆手，把酒情浓。", 
            "玉人一别，倩影难逢。", 
            "卷葹不死，魂魄可通。", 
            "天荒地老，此恨无穷。"
        ], 
        "title": "吴门与蜀派古琴演奏会，仿司空表圣《诗品》四言体以写诸曲之意 其六 《钗头凤》、《沈园》男女演员歌放翁诗词，极苍凉幽咽", 
        "type": "四言诗", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "渭水秋风，巴山夜雨。", 
            "已绝音书，关河修阻。", 
            "故人天末，萍踪何处？", 
            "行路维艰，况多豺虎。", 
            "萧斋寂寂，焦桐独抚。", 
            "冰弦三拂，心声一缕。", 
            "思之思之，徘徊凝伫。", 
            "撷取芬馨，凭谁寄与？"
        ], 
        "title": "吴门与蜀派古琴演奏会，仿司空表圣《诗品》四言体以写诸曲之意 其七 《忆故人》", 
        "type": "四言诗", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "吴门高古，蜀派灵奇。", 
            "松涛万壑，花雨一溪。", 
            "月出东海，雪映峨嵋。", 
            "神韵各异，素心自知。", 
            "幽人独往，仙子来时。", 
            "相逢一笑，同采紫芝。", 
            "琴贵修德，赏音者稀。", 
            "银筝锦瑟，庸庸所怡。", 
            "箪食瓢饮，孰甘如饴？", 
            "念兹淳风，邈不可追。", 
            "朱弦疏越，若存若遗。", 
            "味之不足，悠悠我思。"
        ], 
        "title": "吴门与蜀派古琴演奏会，仿司空表圣《诗品》四言体以写诸曲之意 其八 尾声", 
        "type": "四言诗", 
        "yun": null
    }, 
    {
        "author": "刘峻", 
        "era": "当代", 
        "subtype": null, 
        "text": [
            "曾唤清茄起。", 
            "怎知今、南窗幽独，紫薇香细。", 
            "宝剑无声霞佩冷，树影苍然满地。", 
            "堪一笑、臣心如水。", 
            "忽尔君来驱愁去，又纵谈、野史秋声里。", 
            "鸡屡唱，月斜坠。", 
            "离杯多少沧桑意，总难论、恩仇儿女，阴晴醒醉。", 
            "泪向萧森江头洒，波底珊瑚欲碎。", 
            "可呼起蛟龙沉睡。", 
            "何日披襟商草檄，又听风听雨重相对。", 
            "帆已挂，浪无际。"
        ], 
        "title": "贺新郎 赠刘斯奋", 
        "type": "词", 
        "yun": null
    }, 
    {
        "author": "刘峻", 
        "era": "当代", 
        "subtype": null, 
        "text": [
            "世有文章射雕手，我非其人空对酒。", 
            "浮白常思椎博浪，悬弧终愧居蓬牖。", 
            "昨奉新诗快读时，天花灿烂五云驰。", 
            "清思妙绪如泉涌，得句应嫌八叉迟。", 
            "丹心炯炯见衷曲，才调纵横不可束。", 
            "小骥长鸣汗已红，新松作势霜犹绿。", 
            "停杯猛忆蓝塘道，缥缈飞楼迷海雾。", 
            "剑履宵寒醉歌频，腰肢心碎霓裳舞。", 
            "衙役喧呼闹市头，三春骀荡似严秋。", 
            "弃婴弱母终谁在，挥泪遗民何所投！", 
            "弱冠我亦投袂起，短兵接战笔阵里。", 
            "七年驰骤赤旗风，夜夜梦饮珠江水。", 
            "归来喜比获万囷，往事如烟岂足陈。", 
            "薄躬行健终无力，闭门惟与黄卷亲。", 
            "谁云交日浅，情真则已久。", 
            "何必同怀乃手足，令尊吾师子吾友。", 
            "高才可使士衡服，早慧能令子安走。", 
            "白云飞兮不可留，江水深兮浩浩流。", 
            "路迢迢兮千万里，愿与子兮永同舟！"
        ], 
        "title": "刘斯奋见赠长歌次韵", 
        "type": "古风", 
        "yun": null
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "山莽莽兮斜日悬，美人遥隔水云边。", 
            "槎无多路归无计，看堕荼蘼又一年。"
        ], 
        "title": "江上口占再用前韵", 
        "type": "绝句", 
        "yun": "先"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "谁将得失问鸡虫，王谢门荒燕去空。", 
            "羡子中年脱尘鞅，寤歌水竹一窗风。"
        ], 
        "title": "刘雄君攻读古代文献博士，颇叹清苦，示戒诗之诗，次韵慰之", 
        "type": "绝句", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "难因集蓼毖桃虫，萎绝群芳梦倏空。", 
            "落日枯枰人惘惘，万山啼鴂刺江风。"
        ], 
        "title": "感事再用前韵", 
        "type": "绝句", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "万花如雨瘗红墙，梦断沈霾待海桑。", 
            "莫更春明嗟故事，倚栏容易又斜阳。"
        ], 
        "title": "都门绝句", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "一梦春深泪眼中，蔷薇斜日可怜红。", 
            "河山久坐成狼藉，起灭无端付水东。"
        ], 
        "title": "春暮旅蜀，次苏俊兄韵", 
        "type": "绝句", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "百代风骚事岂空，海天寂寞气难穷。", 
            "壮哉一纛昆仑雪，只手培兰到蜀中。"
        ], 
        "title": "新疆邓世广先生旅蜀途中得佳弟子四，有诗记之，敬步其韵以贺", 
        "type": "绝句", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "无恙河山旧战场，虫沙抚迹感茫茫。", 
            "潸然不是新亭泪，各洒嘉陵送夕阳。"
        ], 
        "title": "过苍溪县渡有同行赵公雪涕", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "梦中恐怖忧天堕，历历山河动劫灰。", 
            "我起惟闻鼾四壁，一呼长夜做惊雷。"
        ], 
        "title": "客舍夜闻伯元兄鼾声不止，余梦呼而起", 
        "type": "绝句", 
        "yun": "灰"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "龙蛇大陆起纷纷，百战玄黄落日曛。", 
            "劫后河山英物少，停车只拜汉将军。"
        ], 
        "title": "谒阆中张桓侯祠", 
        "type": "绝句", 
        "yun": "文"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "安心处处是吾家，一卷残书日又斜。", 
            "小院野塘人不到，红蜻蜓抱碧丝瓜。"
        ], 
        "title": "安心", 
        "type": "绝句", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "浑浑天地侧身过，潘鬓几回轮转皤。", 
            "入世当年先一笑，抵他人海泪滂沱。"
        ], 
        "title": "口占一首", 
        "type": "绝句", 
        "yun": "歌"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "入世天教作楚狂，放舟载酒本寻常。", 
            "遥怜十万华灯下，百岁生如百战场。"
        ], 
        "title": "湖上杂诗 其一", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "海色天风壮我心，龙蛇夜夜伴孤吟。", 
            "虫沙万劫无颦笑，一月升空彻古今。"
        ], 
        "title": "湖上杂诗 其二", 
        "type": "绝句", 
        "yun": "侵"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "偏从谪后得诗多，始信嵚崎属老坡。", 
            "江海十年归一棹，鼠肝虫臂奈吾何。"
        ], 
        "title": "湖上杂诗 其三", 
        "type": "绝句", 
        "yun": "歌"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "篱外梅花发几枝，春来欲寄故人知。", 
            "十年风雪苍颜换，惟有清香是旧时。"
        ], 
        "title": "湖上杂诗 其四", 
        "type": "绝句", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "青眼高歌人两三，流连山北复山南。", 
            "平湖弥望葡萄艳，解缆身投大酒坛。"
        ], 
        "title": "湖上杂诗 其五", 
        "type": "绝句", 
        "yun": "覃"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "结庐湖畔好哦诗，篱落萧疏睡起迟。", 
            "一榻红笺一壶酒，此情惟与鹭鸥知。"
        ], 
        "title": "湖上杂诗 其六", 
        "type": "绝句", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "频年已不记春秋，自放闲身逐水流。", 
            "一卷一箫红树里，白鸥访我到船头。"
        ], 
        "title": "湖上杂诗 其七", 
        "type": "绝句", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "杨柳娟娟二月风，渔歌隐约板桥东。", 
            "篱边一曲清如酒，烂醉桃花照影红。"
        ], 
        "title": "春日湖滨偶得 其一", 
        "type": "绝句", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "恰恰流莺竹里啼，绿阴满径闭疏篱。", 
            "牧童嬉闹归来晚，各插野花三两枝。"
        ], 
        "title": "春日湖滨偶得 其二", 
        "type": "绝句", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "村前白鹭步平沙，溪上风微燕子斜。", 
            "钓罢船头无纸笔，蘸他春水画桃花。"
        ], 
        "title": "春日湖滨偶得 其三", 
        "type": "绝句", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "百尺浮屠旧莽苍，风云倦眼阅沧桑。", 
            "只今枯影涛声里，共我无言立夕阳。"
        ], 
        "title": "重过文峰塔", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "高楼层叠去来车，举世腾驰望不遮。", 
            "惘惘穿街灯影沸，万人如海我如槎。"
        ], 
        "title": "城中口号", 
        "type": "绝句", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "为谁侘傺伫江风，渐作氤氲隔冷红。", 
            "一缕相思轻绕指，无端明灭雨声中。"
        ], 
        "title": "江上吸烟作", 
        "type": "绝句", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "万树千枝事可嗟，生香弹指已天涯。", 
            "风乾刹那成追忆，难护人间薄命花。"
        ], 
        "title": "市中买乾花插瓶，口占一绝", 
        "type": "绝句", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "荻花瑟瑟此回眸，斜日云涛起灭秋。", 
            "一种伤心吟不得，断红无数打船头。"
        ], 
        "title": "无题", 
        "type": "绝句", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "我执水湄之冷香，倚天欲彻夜苍茫。", 
            "生如微火愁如海，只照蓬山梦一场。"
        ], 
        "title": "夜起江上吸烟作", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "琴书鸾凤各飘萧，百岁枯枰坐泬寥。", 
            "只有诗人与明月，幽光狂慧破深宵。"
        ], 
        "title": "深宵", 
        "type": "绝句", 
        "yun": "萧"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "愁横漠漠伫斜晖，细数飘茵事已微。", 
            "几点疏枝还自抱，一场春梦又须归。", 
            "海天风落孤樽尽，日月云深倦羽飞。", 
            "忆卜成都何限感，空携片石是支机。"
        ], 
        "title": "暮春漫兴叠前韵", 
        "type": "律诗", 
        "yun": "微"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "我所望兮河汉渺，滔滔对此竟何之？", 
            "十年天地飘摇处，一棹星涛起灭时。", 
            "绕指忽腾愁似焰，吹香久篆梦如丝。", 
            "冥茫强伫风萧瑟，月冷千滩夜泣谁。"
        ], 
        "title": "湖上夜起吸烟", 
        "type": "律诗", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "一榻昏昏睡起迟，去来如梦至今疑。", 
            "才回江海千重浪，又对风云百变棋。", 
            "何处清宁堪著我，此生流转为哦诗。", 
            "故人莫问升沉事，地僻花深卧不知。"
        ], 
        "title": "答客", 
        "type": "律诗", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "踬顿他乡共一船，深杯在手味棼然。", 
            "有时醉语呼天外，何限涛声到酒边。", 
            "沤露此身供涕笑，江湖百变入风烟。", 
            "相看摇兀浑浑里，月下西山万木颠。"
        ], 
        "title": "倪君招坐小艇泛湖上痛饮达旦", 
        "type": "律诗", 
        "yun": "先"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "生涯如水又今宵，爆竹声中坐寂寥。", 
            "草草杯盘庭院旧，茫茫江海弟兄遥。", 
            "眼看月瘦人三地，愁共诗添酒一瓢。", 
            "醉去老梅应识我，兀然相对夜萧萧。"
        ], 
        "title": "甲申元旦夜即事 时弟容容客三藩市，佳佳客香港", 
        "type": "律诗", 
        "yun": "萧"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "往事如潮刹那空，苍茫顾盻饮霜风。", 
            "未平浪卷天迷悸，无奈尘飞夜郁蒙。", 
            "雨雪千山残醉后，乾坤万劫一灯中。", 
            "沧桑明日醒谁记，试问矶头戴笠翁。"
        ], 
        "title": "应徵将赴编职前夜饮于湖上", 
        "type": "律诗", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "世界原知万劫灰，可堪花月照深杯？", 
            "难因大患抛身去，聊醉春宵搜句来。", 
            "四海久酣蛮触战，一隅能养栎樗材。", 
            "天荒地变吾庐在，袖手青山乱帙堆。"
        ], 
        "title": "春宵", 
        "type": "律诗", 
        "yun": "灰"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "欲起沉瘖笔似椽，精禽衔木海堪填。", 
            "拼将勃勃风云气，来扫呶呶蠛蠓天。", 
            "入眼但能多我辈，论才岂必让前贤。", 
            "遥看春树迷蒙外，浩荡长河曙色妍。"
        ], 
        "title": "寄关东王君震宇", 
        "type": "律诗", 
        "yun": "先"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "久蹈江湖力不禁，忽闻台上动清吟。", 
            "擘笺对酒今何世？旷代停云即此心。", 
            "一昨梦痕迷进退，八埏车辙费登临。", 
            "囊中焦尾遥相和，必有溪山知我音。"
        ], 
        "title": "过留云台次孙兄书玉韵赠留云四子", 
        "type": "律诗", 
        "yun": "侵"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "我从泽畔君东海，万里车来共一壶。", 
            "竟夕高歌答风雨，弥天雾霭莽江湖。", 
            "可能携手诗兼酒，遁出缚身笼与笯。", 
            "此去买山应不忘，卜邻朝暮醉相呼。"
        ], 
        "title": "大风雨夜与沪上军持兄饮于芜湖，约作七虞韵", 
        "type": "律诗", 
        "yun": "虞"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "中宵惊起动沉忧，木杪涛声凛似秋。", 
            "九死海天频入梦，千山风雨此登楼。", 
            "悲欢漫说心能造，世界终怜劫未休。", 
            "独叩苍苍永无语，冥茫万里一灯浮。"
        ], 
        "title": "噩梦惊起，适大风雨", 
        "type": "律诗", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "归来即境感茫茫，徙倚楼头看夕阳。", 
            "百劫湖山终黯黮，十年蛮触几存亡？", 
            "烂柯数著棋难覆，遁世孤吟意已苍。", 
            "差喜市廛沽酒便，昏昏天地侧身藏。"
        ], 
        "title": "归来", 
        "type": "律诗", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "一灯独饮气沉沉，坐对遥山入暮阴。", 
            "举世披猖谁共语，闭门醒醉自呕心。", 
            "江湖劫后抽身早，风露秋来彻骨深。", 
            "木落雁啼霜万里，愁看桑海正骎骎。"
        ], 
        "title": "编史馆中独饮", 
        "type": "律诗", 
        "yun": "侵"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "几人天地堪青眼，我辈烟波载酒游。", 
            "风雨一灯谈竟夕，云山万迭裹轻舟。", 
            "黄牛峡断奔如出，翠壁江冲碎欲流。", 
            "并世英雄难此聚，急空杯底论曹刘。"
        ], 
        "title": "黄牛峡夜宿与诸兄灯下论诗豪饮", 
        "type": "律诗", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "精庐正坐湖山好，澹澹秋波贯我卮。", 
            "红叶方酣倾酒地，白鸥已下抚弦时。", 
            "千寻窣堵标云岫，一片霜花著蘖枝。", 
            "人海但藏三两子，斯文漫道属陵夷。"
        ], 
        "title": "留社成立大会与诸子宴集西湖金庸别业分韵得“枝”字", 
        "type": "律诗", 
        "yun": "支"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "烈烈风来岁又阑，数声去雁灭云端。", 
            "天高楼迥临斜照，枫落江空入暮寒。", 
            "袖手终惭身七尺，归程长记浪千盘。", 
            "翻飞倦羽栖何处，一片苍茫久伫看。"
        ], 
        "title": "编史馆楼上望远简倪君", 
        "type": "律诗", 
        "yun": "寒"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "久坐危楼瑟瑟风，冥蒙夜裹一灯红。", 
            "江天共荡寒潮里，雨雪渐多残醉中。", 
            "剩有琴书供涕笑，谁从字句记泥鸿。", 
            "侧身大梦柯将烂，欲罢枯枰局未终。"
        ], 
        "title": "编史馆雪夜排闷", 
        "type": "律诗", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "我来即境忆英雄，莽莽惟馀落照红。", 
            "骨肉此分沧海外，兴亡都付血痕中。", 
            "一场鹬蚌今谁了，万劫河山恐未终。", 
            "往昔抚膺成浩叹，车尘滚滚碾沙虫。"
        ], 
        "title": "过徐蚌车中偶成", 
        "type": "律诗", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "醉倚青冥俯大荒，沈忧只合待沧桑。", 
            "真无一壑藏舟稳，剩有残年为酒狂。", 
            "天地居然生我辈，风尘倦矣各他乡。", 
            "劳歌此夜呕如血，坐听鸡鸣万瓦霜。"
        ], 
        "title": "冬夜独饮不寐，简倪君", 
        "type": "律诗", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "莽荡长湖往复回，交情落落鬓毛灰。", 
            "且将偃蹇愁千结，并入苍凉酒一杯。", 
            "不尽波摇天堕去，无边木脱雁飞来。", 
            "相看岁暮归何处，积雪芦花瑟瑟开。"
        ], 
        "title": "湖上与倪君饮酒", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "黄河滚滚怒而东，去日山川动荡中。", 
            "有寇追踪千里月，与君横渡八方风。", 
            "万倭其奈天生德，一艇轻飞地母宫。", 
            "回首此情犹未远，如何人说凤台空。"
        ], 
        "title": "萧红墓上 其一", 
        "type": "律诗", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "霓雌不碍以文雄，隽语长思鲁迅翁。", 
            "刊物两期同海燕，龙门一品进萧红。", 
            "我人宁信灵魂说，叟女终无地下逢。", 
            "果尔春来亦何觉，乱搔华发向空濛。"
        ], 
        "title": "萧红墓上 其二", 
        "type": "律诗", 
        "yun": "东"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "东风今已压西风，春在文园艺圃中。", 
            "众鸟争喧花里笑，百花齐放鸟喧中。", 
            "呼兰河畔花成浪，越秀山边鸟作钟。", 
            "万紫千红犹有恨，恨无叶此与萧红。"
        ], 
        "title": "萧红墓上 其三", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "水上人家陆上迁，区区此事政空前。", 
            "初时径与船为屋，随后故教屋似船。", 
            "渔网女裙晒篷顶，神龛花钵供舱边。", 
            "楼房瓦舍何尝少，不似陆舟泼眼鲜。"
        ], 
        "title": "渔民新村二首 其一", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "蛋家儿女蛋家装，赤脚挑鱼上市场。", 
            "男子风波深浅海，母亲习惯旦昏香。", 
            "田园鸡犬桃千树，蓑笠楼台水一方。", 
            "我指新村向人说，得歌颂处即沧桑。"
        ], 
        "title": "渔民新村二首 其二", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "蛋家儿女蛋家装，赤脚挑鱼上市场。", 
            "男子风波深浅海，母亲心事旦昏香。", 
            "宵灯半宿争明灭，晓梦鱼龙辨现藏。", 
            "万顷波涛卓竿立，天苍苍处水茫茫。"
        ], 
        "title": "蛋户疍", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "英雄树上没花开，马福兰村有草莱。", 
            "难弟难兄此墙屋，成龙成虎各风雷。", 
            "才三十岁真雄鬼，无第七连也霸才。", 
            "老母八旬披鹤发，默迎儿子故人来。"
        ], 
        "title": "访丘东来烈士陵园故居 其一", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "任是尸山血海行，中华儿女志干城。", 
            "哀兵必胜古兵法，时日偕亡今日程。", 
            "游击战中遭遇战，一书生死万民生。", 
            "人间换后江山美，百丈碑刊勇者名。"
        ], 
        "title": "访丘东来烈士陵园故居 其二", 
        "type": "律诗", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "小仲谋追大仲谋，有人闾倚几阳秋。", 
            "壮哉野泽三春草，赌掉乾坤两颗头。", 
            "此日登堂才拜母，他生横海再同舟。", 
            "范张鸡黍存悲殁，蘸笑南溟画虎丘。"
        ], 
        "title": "访丘东来烈士陵园故居 其三", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "锄锹旗笠县圩村，夜半枪敲地主门。", 
            "陆海丰人红一姓，斯巴达族战为魂。", 
            "风流骏骨无抔土，铁打钢肠有泪痕。", 
            "二十余年我何在，输君后起以文存。"
        ], 
        "title": "访丘东来烈士陵园故居又三首 其一", 
        "type": "律诗", 
        "yun": "元"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "抛却南山一敝庐，左提枪杆右携书。", 
            "几曾天下文章伯，肯是沙场怯懦夫。", 
            "游击战中遭遇战，一头颅博万头颅。", 
            "人间换后江山美，愁绝国殇不可呼。"
        ], 
        "title": "访丘东来烈士陵园故居又三首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "拥笔千枝又万支，满怀革命战争诗。", 
            "犬儒惜墨如金处，虎将涂鸦以血时。", 
            "连长所遭唯苦斗，队员通迅有雄姿。", 
            "生前小说杨无敌，死后梅花史督师。"
        ], 
        "title": "访丘东来烈士陵园故居又三首 其三", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "别名小莫斯科好，胜地暌违卅八春。", 
            "宫厦城墙红作姓，妇婴儿女战为魂。", 
            "一时才俊无遗冢，何处江山不故人。", 
            "遥指木棉花下路，似犹旗笠万农民。"
        ], 
        "title": "重到海城呈彭母二首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "风云龙虎彭三杰，宇宙光荣母一家。", 
            "母意已成儿女志，此心犹着凤凰花。", 
            "人称九十为眉寿，我以沧桑纪岁华。", 
            "社会主义春不老，孙曾艺辅枣将瓜。"
        ], 
        "title": "重到海城呈彭母二首 其二", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "惠亭水库水如烟，家佑先生一钓悬。", 
            "人若遍临天下水，鱼都潜在水中天。", 
            "手提半篓千斤重，口糊全家块把钱。", 
            "君去八旬今尚远，怎知西伯不尊贤。"
        ], 
        "title": "垂钓赠张家佑", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "廿七年前未看碑，千树万树寒鸦飞。", 
            "两人敧傍泮水立，一叶轻浮双影迷。", 
            "从此风云隔鸿爪，也曾霜雪满征衣。", 
            "今朝定买右军贴，借卜伊人归不归。"
        ], 
        "title": "在西安时曾往碑林买圣教序拓本心有所得卜得一诗", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "黄河之水自天倾，一口高悬四座惊。", 
            "何处相逢谈兴少，片时不见旅愁生。", 
            "人讥后补无完裤，我恐先生是岁星。", 
            "举碗自谦茶博士，乐原游上马蹄轻。"
        ], 
        "title": "遇有光西安", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "驱炎雨过晚凉天，好客登楼月在先。", 
            "谁主谁宾茶两碗，蓦头蓦脑话三千。", 
            "愁君学博心多累，恨我平时见每偏。", 
            "倘有幽花同此座，不知今夕是何年。"
        ], 
        "title": "有光枉过", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "状貌恂恂张子房，齿牙摇落鬓毛苍。", 
            "日三斤酒半碗饭，断一回腰千次肠。", 
            "坐老江湖波涌跌，起看天地色玄黄。", 
            "寒梅未蕊黄花死，知倩何花佐寿觞。"
        ], 
        "title": "悠然六十 其一", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "始逢绿鬓春风面，初版白门秋柳时。", 
            "二十岁人天怕我，新闻记者笔饶谁。", 
            "多情眷属西厢遇，革命文章子夜披。", 
            "才气有棱扪不得，岂惟痛饮始吾师。"
        ], 
        "title": "悠然六十 其二", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "廿年相识少谈攀，谈在金陵雨后山。", 
            "明时耻为闲公仆，古典应须老稗官。", 
            "本钦史笔追司马，况爱新民为友鸾。", 
            "大错邀君朝北阙，半生无冕忽南冠。"
        ], 
        "title": "悠然六十 其三", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "吾庐独破风雷雨，广厦宏开亿万千。", 
            "自恨肝肠艰水土，谁憎日月照山川。", 
            "无弦琴会清商曲，没字碑寻白雪篇。", 
            "耳眼通天茶醉后，乾坤袖手弈枰边。"
        ], 
        "title": "悠然六十 其四", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "中书君倘尚中书，不是遂初也遂初。", 
            "已拥人民原子弹，何忧国际执金吾。", 
            "残年饱醉容身在，尽日讴歌地有余。", 
            "子寿三千余礼拜，我诗五十六屠沽。"
        ], 
        "title": "悠然六十 其五", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "君从南国到京华，人与江山共一查。", 
            "偶值晴朝游北海，翻劳稀客请东家。", 
            "儿时趣事千杯酒，老景荒唐一夜茶。", 
            "市近盘飧兼味有，葫芦上了又冬瓜。"
        ], 
        "title": "查九枉顾步见赠韵", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "忆水南门十字街，儿时相逐跃台阶。", 
            "胡然初白玉堂叟，下顾三红金水斋。", 
            "四境鸡鸣无狗盗，两生鸽异对狐谐。", 
            "龙蛇走壁风雷吼，知是尊诗抑鄙怀。"
        ], 
        "title": "步酬查九寒斋题壁", 
        "type": "律诗", 
        "yun": "佳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "宜春贴子换屠苏，传世文章应世迂。", 
            "脚在羊城冬怕冷，天无狗监老当孤。", 
            "难寻布底棉鞋了，尚着条花睡裤乎？", 
            "此夜高楼微醉后，哦诗欲倒一鸠扶。"
        ], 
        "title": "除夜怀查九", 
        "type": "律诗", 
        "yun": "虞"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "与君曾近五千里，乃有斯篇持寄君。", 
            "画与书诗惟两绝，人同尔我早终分。", 
            "友朋情意何生死，今昔江山迥旧新。", 
            "大任谁胜萧女传，港中高旅最高文。"
        ], 
        "title": "萧红遗像系诗", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "两浆西湖浩荡春，十余年别忽兹辰。", 
            "孤山树老娟娟影，抔土草新小小坟。", 
            "我于北海曾惊艳，君谓东施但解颦。", 
            "醒来笑口犹难抿，第一天怀第一人。"
        ], 
        "title": "元旦寄慎之并序", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "几千几百万斤土，两手双肩挖并挑。", 
            "天下何人无伟力，人间一膂莫虚骄。", 
            "昂头自骋溜缰马，迎面忽来独木桥。", 
            "江泰姣妻谁不羡，而今只乘女儿幺。"
        ], 
        "title": "赠浩子二首 其一", 
        "type": "律诗", 
        "yun": "萧"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "昔人访戴曾千里，今我家居戴自来。", 
            "南口风沙苹果树，北京鱼肉牡丹牌。", 
            "棉衣棉裤三天跑，小女小儿一见才。", 
            "最后晚餐须烂醉，明朝赤膊石头抬。"
        ], 
        "title": "赠浩子二首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "迩冬家有千头菊，绀弩诗成月转廊。", 
            "天地以诗矜肃穆，江山借此焕文章。", 
            "卿同我遇风兼雨，我比卿颜瘦更黄。", 
            "何事紫云开口笑，满头花插九秋霜。"
        ], 
        "title": "咏千头菊和迩冬", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "一人出院一家春，三月曾医胆固醇。", 
            "为兹词赋诗歌手，走动东南西北人。", 
            "和诗不作心常泰，园草久培手欲皴。", 
            "六七八旬春至半，半盘棋后酒逡巡。"
        ], 
        "title": "迩冬出院二首 其一", 
        "type": "律诗", 
        "yun": "真"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "一人出院一家春，三月曾医胆固醇。", 
            "似否遐荒身去久，偶然风雪夜归人。", 
            "小园枯树晴朝赋，古砚残荷雨点皴。", 
            "倘把骚坛比天下，一麾今可代天巡。"
        ], 
        "title": "迩冬出院二首 其二", 
        "type": "律诗", 
        "yun": "真"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "早无车马肯临门，开口而今但饮醇。", 
            "史汉多篇无赖传，乾坤几个有心人。", 
            "千诗举火羊头硬，六月飞霜狗脸皴。", 
            "倘有幽兰当自佩，乞邻而与意逡巡。"
        ], 
        "title": "答迩冬托向人乞兰", 
        "type": "律诗", 
        "yun": "真"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "昔向汝父言：“我已迷方向。", 
            "生子为吾义，此言慎勿忘。", 
            "此生孤寡终，子乐期借享”。", 
            "岂谓不数年，汝已来掌上。", 
            "忆汝初下地，容貌嫩而亮。", 
            "汝叔指父母，不识与谁像。", 
            "襁褓质甚弱，疾病不相让。", 
            "汝叔与卢叔，祷词烧复唱。", 
            "迨今此顽健，见汝心辄爽。", 
            "但莫过强悍，玩伴即亲党。", 
            "譬叔与汝父，长交无欺罔。", 
            "不日叔将别，万里信飘荡。", 
            "归来未可知，迷航谁能掌。", 
            "汝父为叔悲，汝自不惘怅。", 
            "愿有再见日，见汝长成样。", 
            "忘叔何足惜，只要汝成长。"
        ], 
        "title": "同前与远远语", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "山中曲折溪水流，溪中横点石数头。", 
            "古人因陋造此法，随地取石为桥舟。", 
            "远远初生无所历，看石看脚心夷犹。", 
            "招手呼叔不得过，叔指溪石汝自谋。", 
            "抬脚欲出忽自缩，眼底微波如潮恶。", 
            "得跨一步气长吁，再看前石宽难跃。", 
            "汝叔醉后最狂颠，连鞋带裤下水间。", 
            "牵手同呼一二三，提汝而过开汝颜。", 
            "到岸呼汝母，自报功劳苦。", 
            "此溪如天宽，我过如平步。", 
            "汝心尚幼心尚开，叔心已老疲而衰。", 
            "似汝艰难似汝畏，此生百折谁为哀。", 
            "愿汝成年如此日，每艰辛处得扶力。", 
            "有人为汝功相贺，及汝之难为汝惜。"
        ], 
        "title": "醉归更作远远过溪歌", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "春山涨绿春菜秧，移苗而种春山旁。", 
            "豆荚黄瓜似已在，短苗风里神飞扬。", 
            "春山水竹摇微香，细腰粉颈身颀长。", 
            "空谷閟居颇自惜，乞为瓜豆架椽房。", 
            "三人结束来羊肠，春山封久途都荒。", 
            "荆灌如手挽人手，花枝前欲插吾裳。", 
            "分枝过隙步踉跄，残皮破肉亦何妨。", 
            "长冬一闭如囚禁，此真越狱酣逃亡。", 
            "水竹水竹蛰而藏，枫松椿栗迷山冈。", 
            "百步得一已可幸，譬从沧海寻珠光。", 
            "卢子手挈啤酒双，左饮右饮态轩昂；", 
            "半醉隳然堕地卧，落叶如被堆佳床。", 
            "肖子唾手唇面张，长刀斫斫声清刚；", 
            "丛中有鸟惊而起，旋复回至鸣莽苍。", 
            "事久力乏手如僵，比肩而坐倚相将。", 
            "随指杂木问名字，香烟探手出吾囊。", 
            "渐见西山坠夕阳，欲去不去如彷徨。", 
            "馀霞泛泛镀陵谷，嫩枝绿叶皆橙黄。", 
            "肩竹回顾意微茫：“我家山水使我伤，十年结屋不可得，更后十年髯已庞”。"
        ], 
        "title": "共肖、卢山中伐竹，盖为肖母架豆瓜之椽也", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "栏外芭蕉栏内桃，芭蕉叶出桃花凋。", 
            "花飞片片出栏外，新叶卓卓过栏高。", 
            "春风日逐随春长，扶新弃故人谁逃。", 
            "君看畴亩茫茫里，败草淹尽涨琼瑶。", 
            "桃花萦绕粘蕉叶，似有红泪挥不绝；", 
            "抚蕉之体诉蕉魂：“当时亦有君时节”。", 
            "正当时节蕉何骄，风里悠悠摇花跌：“不见万物同春争，邻株已向檐头接”。", 
            "先生踽踽趁春来，栏边顾盼穷徘徊。", 
            "左生右落各相挽，死生一瞬交相摧。", 
            "左欲趋蕉桃心苦，右趋见桃我心哀；", 
            "两间不得中间住，掩面背立如痴呆。", 
            "作作风起吹我背，左右声来如詈毁。", 
            "初时得春欣欲出，至此见春心始悔。", 
            "我亦天间生死人，心纵有伤力有愧；", 
            "生者自生飘者飘，飘向长沟随流水。"
        ], 
        "title": "卫生所边作蕉桃歌", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我生如蜘蛛，有足不出户。", 
            "结网以自缠，四壁穷盼顾。", 
            "不意驰此车，远向天边步。", 
            "树绿抹窗过，似不肯相与。", 
            "远山随车行，眷眷乃如许。", 
            "暮色迎面来，悄默如有语。", 
            "今夜宿何方，中心忽一惧。"
        ], 
        "title": "我生", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "网上漂流客，足迹与时迈；", 
            "譬若风中英，既过无馀爱。", 
            "不谓偶迟留，故乡宛然在。", 
            "为我构一居，聊复避雨晒。", 
            "地僻唯蓬蒿，柴门及肩矮。", 
            "行者亦何意，剥琢声三再。", 
            "跣足趋而前，椅几略扫洒；", 
            "接言各相欢，辩议超风快。", 
            "俊彦延延来，吴越与燕代；", 
            "室小虽蜗居，颇能聚四海。", 
            "圣代培新苗，扬锄斫腐败；", 
            "吾侪诚孑遗，幸存已自怪；", 
            "况复把臂游，砥砺樊笼外。", 
            "此乐洵足珍，嗟予老而怠。", 
            "侍茶陪进退，手疲足欲崴。", 
            "诸友幸悯怜，代予还此债。", 
            "赠予葛藤筇，嬉游无拘碍。", 
            "游游何所之，网络江湖大。", 
            "本为飘泊人，安有畦畛界。", 
            "时复还故乡，倚门张耳盖；", 
            "侧听诸贤声，枯衷得灌溉。", 
            "此别犹未别，形颓心未坏；", 
            "诸友何欢悲，迁化本常态。"
        ], 
        "title": "予辞故乡网唐风宋韵版主，诸友惜别相送，作诗甚众，予览而感之，感而愧之，赋此聊以为答（四月十三）", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "地以何为脉，天以何为心？", 
            "凭栏欲一问，四顾空古今。"
        ], 
        "title": "长沙天心阁头作，同者司马兄JiejU", 
        "type": "古风", 
        "yun": "侵"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "星沙之南清沙侧，闻有佳泉出地隙。", 
            "卅年不漱齿中尘，枉我湘人居湘国。", 
            "小阜延延来袁州，阜麓一线水渗流。", 
            "演漾微波涵古静，不涌不泻何悠悠。", 
            "星沙之民犹古雅，日日来向古泉下。", 
            "携瓶挈勺列鹓鹅，入我庖厨助我斝。", 
            "天至冬酷地夏裂，泉心独卓如秋冽。", 
            "想有隐脉通自然，天地之精来不绝。", 
            "我为避世亦避人，山中久蛰与狐邻。", 
            "君持清洁入世海，此真地藏高华心。", 
            "我欲从此师以汝，维清维浊两皆许。", 
            "化身为亭荫汝身，与汝相携共终古。"
        ], 
        "title": "游白沙井毕，至酒馆待会诸友，遂伏馆外桌上赋此，未成而诸友至，席中醉后足成。长沙旧号星沙", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "巍巍天心阁，外有旧桥址。", 
            "谓云开慧桥，开慧于此死。", 
            "向昔鸟双飞，飞飞各有止。", 
            "一飞冲云天，光华照青史。", 
            "一飞半途坠，哀如秋蝇事。", 
            "世事孰能知，荣衰不可制。", 
            "无史诚足悲，有史亦足耻。", 
            "造化自沉沉，茫茫谁所使？"
        ], 
        "title": "出天心阁过开慧桥。醉后坐贾太傅纪念馆，索登徒子笔作", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我住江之南，君住江之北。", 
            "盈盈一水间，褰裳遂可及。", 
            "嗟予山中猿，十年不一出。", 
            "岂谓傥然来，有人江畔立。", 
            "执手交言笑，杯盏共沉溺。", 
            "似觉百古人，纷来立杯侧。", 
            "佳人况绿鬓，娟娟共游历。", 
            "黄鹤崔云天，龟蛇媚颜色。", 
            "观汝青春行，忆我少年日。", 
            "时日流如奔，不见予三十。", 
            "相逢与青春，古来两难得。", 
            "作诗置汝怀，彼此共珍惜。"
        ], 
        "title": "晨起即归，匆匆赋此赠别无名", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "山月畏人觉，潜上夜深山。", 
            "田蛙似有知，浅唱生田弯。", 
            "昏天白一角，光芒四漫漫。", 
            "路花时复坠，可听不可看。"
        ], 
        "title": "山月", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "伊余久旷放，屏居山右左。", 
            "日循羊肠径，来往穷颠跛。", 
            "偶向城中游，举止皆不可。", 
            "行不知避车，立不当其所。", 
            "矗楼标青霄，森森欲压我。", 
            "山中窘生计，厂敝势将堕。", 
            "及其巢未覆，颇思预逃躲。", 
            "少年嗜观书，家贫愿不果。", 
            "欲拾已废心，再向庠中锁。", 
            "此事未有端，入城气先挫。", 
            "抚袂自徘徊，独看人流夥。"
        ], 
        "title": "伊余 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "中庭有一鸟，啾啁鸣吾窗。", 
            "跃跃似将出，旋复来回翔。", 
            "远宇弥六合，独树何微茫。", 
            "当年得此所，感激生肝肠。", 
            "迨今树欲竭，日日向槁黄。", 
            "且住终失荫，欲去循何方。", 
            "纵得托异木，故枝安能忘。", 
            "主人似有智，书卷堆匮床。", 
            "叩牖应可问，解此久彷徨。", 
            "自晨至夕暮，百诘心如汤。", 
            "主人竟何意？兀坐如聋盲。"
        ], 
        "title": "伊余 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "山中四月雨淋浪，雨过湿气蒸如汤。", 
            "茅丛茶根有馀泽，蘑菇立立生其旁。", 
            "朝阳暮鸟如相唤，风来满谷回微香。", 
            "痴儿了却农家事，携篮结侣山中忙。", 
            "草莓圆润鲛泪死，刺蓬连坎缀红光。", 
            "探手可摘扬手食，酸甜软颊清齿床。", 
            "鲜菌态嫩不肯出，譬如少女闺中藏。", 
            "分茅拨枝偶一见，数株倚立相扶将。", 
            "高下不一随顾盼，此迎彼让能安详。", 
            "更喜幼者怯而黠，探首伞底如窥望。", 
            "爱子清芬惜子弱，双掌掬捧持入筐。", 
            "日暮相呼共归去，漫山回应声回翔。", 
            "须臾崖隙联翩出，竞翻筐箧较短长。", 
            "幼者雀跃神最亟，我有五色纷琳琅。", 
            "长者诃之子毋乐，此不能食徒张扬。", 
            "如蛇之色人之舌，愈美愈毒腐汝肠。", 
            "嗟我维农古困窘，肉鱼不至青面庞。", 
            "幸天有仁地有出，此物差可慰胃囊。", 
            "行行日落山黝黝，炊烟袅袅隔山冈。", 
            "转过前山村忽见，有母有母依门框。"
        ], 
        "title": "共肖卢钓于团湖，拾野菌数株，因忆少日事，作《儿童采菌歌》", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "羲和羲和驭狂日，六龙巨爪开苍云。", 
            "火鞭万丈从天下，喑呜驰骤鞭此天下人。", 
            "此时不蛰奋然出，我于造物真逆民。", 
            "科头赤膊冲沙石，我有故人十年隔；", 
            "更有佳山十年思我来，思而不见跂足立。", 
            "故人执手笑生涡：“蚩尤铁额果未磨；", 
            "石牛之峰高万仞，未知脚力今如何”。", 
            "驰车曲折原复峡，盘砣巨石纷杂遝；", 
            "石牛姗姗果何许，车止忽尔当头压。", 
            "以手代足匍如虫，以目代指指千峰；", 
            "峰峰黝黑如圆铁，中峰独峻撑苍穹。", 
            "不知何年夸娥苦，何处携君来此处。", 
            "淩空一掷大地开，插入群峰为其主。", 
            "力疲小憩石庙边，长垄万里奔襟前。", 
            "忽忆幕阜之顶亦有寺，我尝裸腹踞其间。", 
            "昔山昔人望不见，眼前一碧空长天。"
        ], 
        "title": "共肖、卢、孙等往平江访旧同学，会者杨裕兴多人，同游石牛寨，憩于主峰下石佛庙", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "吁嗟乎此何地哉，土龙之山淩空扑攫欲飞来。", 
            "背倚石牛雄崔嵬，下临万丈之空崖。", 
            "孤礅凸出才四尺，其上筑亭与礅一；", 
            "微风爽然来，亭柱飘然欲随风而南北。", 
            "长空万里何空荒，长垄千里山琳琅。", 
            "山山圆首如龟伏，层层涌上来向此亭降。", 
            "石牛夫何物，石牛独峻兀。", 
            "壁立浑囵众山顶，如斧所劈痕可读。", 
            "想见盘古踏天磨刃时，构思低首长眉蹙。", 
            "想见磨刃声未起，山川骇然先声哭。", 
            "远古荒渺不可求，亭中有碑记亭由。", 
            "仙者七人眉飕飕，月夜来此尝夷犹。", 
            "主事者谁似相识，旧年歌酒交夜日。", 
            "似知今日我将来，预置此亭待我迹。", 
            "同行笑我“汝痴狂，胡不一跃出亭廊？", 
            "从此仙者七为八，衣袂相扶行帝乡。", 
            "他年我亦访旧迹，子亦预相待，亭中为我置杯觞”。"
        ], 
        "title": "七仙亭（亭在石佛寺前）", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "十里及仙亭，漫漫汗如洗。", 
            "众皆立亭头，快风吹衣袂。", 
            "独携大小瓶，去汲山中水。", 
            "曲径随左右，草莽拂芒履。", 
            "幽鸟隐树鸣，落叶离树坠。", 
            "壁下贮清寒，汪汪深碧里。", 
            "壁隙犹滴泉，微磬何娓娓。", 
            "芭蕉二人长，荫覆如地底。", 
            "微躯忽一凉，此心似已徙。", 
            "久坐遂忘归，呼者已来耳。"
        ], 
        "title": "汲水", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "老树桓桓高百丈，上撑青天如抵掌。", 
            "冬夏冷炙徒循环，譬犹针芥刺海莽。", 
            "少日徘徊在树隅，当时绿鬓青如濡。", 
            "十六年过真小梦，我犹能至公何如。", 
            "见我蹶然神一举，枝叶摩张纷语语；", 
            "想见月朗天空夜，喃喃诵我旧年句。", 
            "嗟我旧句已随风，高速激进愈无穷；", 
            "不见树下千旧屋，更无一屋不新容。", 
            "何论举世趋潮者，如风疾者鞭风马。", 
            "前有巨崖盲不知，驱此文明无昼夜。", 
            "向昔问公公默焉，今将更问复何堪；", 
            "抚公之体别公去，我亦潮中一泡然。", 
            "回廊曲巷转千壁，偶回首看意一激。", 
            "见公枝干出高楼，似犹相送引领立。"
        ], 
        "title": "重至平江长寿镇，访古银杏树", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "踆乌淫虐封姨哭，帝座无灵众神伏。", 
            "蓬莱昆仑烁而溶，蒸为暑气弥天毒。", 
            "半月以还无片云，吁嗟此夏炎何酷。", 
            "呼吸之气焦吾肺，步履所及炙吾足。", 
            "天虽不雨身雨雨，龟床辗转如河谷。", 
            "梦向荒荒远古游，不周崩裂天不覆。", 
            "银河荡簸谁能收，自天而下泻如瀑。", 
            "骇然推枕窗光昏，果来巨雨撼吾屋。", 
            "出门四望无乾坤，宇宙茫茫森一绿。", 
            "南邻北邻更先吾，阶前列列如排竹。", 
            "小儿雀跃伸其手，才将及雨忽一缩。", 
            "前溪突突泛横流，前墙亦已湿半幅。", 
            "雷犹欻起怒而驱，似嫌雨势来不速。", 
            "不知年年长江水，涨过堤头抑堤腹。"
        ], 
        "title": "惊雨起作", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "梦我归乡觅我家，邻家户户皆旧址。", 
            "我家茫茫独不见，千回万绕神欲死。", 
            "或有怜者指予迷：过此高墙当可期。", 
            "高墙斑驳自远古，荒茅褐苔为其衣。", 
            "以指附壁如壁虎，指迸血溅岂为苦。", 
            "半途墙裂势将崩，断砖剥落如飞雨。", 
            "此时进退两难用，冷汗喷躯毛发耸。", 
            "上视冥冥无顶天，下视眩眩无底洞。", 
            "起来喘若吴牛重，握拳透爪锥心痛。", 
            "四围巨黑凝如铁，长夜秋风吹不动。"
        ], 
        "title": "近日工作疲绝，入夜小寐，中宵惊梦起记9.12", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "“我固何所恶，折磨我至此”。", 
            "拜拉有老妇，此语发其齿。", 
            "当其髫丱时，父母膝下恣；", 
            "谓此温馨窝，长保至于死。", 
            "岂意“困扰者”，大神雄名字；", 
            "巨爪黑如夜，攫逐父母死。", 
            "瞢然不及泪，兄弟亦继是；", 
            "迨及长成年，戚族无不死。", 
            "孑孑嫁孤身，托傍外族氏；", 
            "巨爪犹不赦，一一追而至。", 
            "双鬓猝尔白，唯存一孙子。", 
            "抱孙置诸膝，泪下如河驶：“昔我倚膝人，无一免乎死。", 
            "今我膝上人，其必不可死”。", 
            "拥怀以相温，嚼饭以相饲；", 
            "护理岂不密，其孙竟以死。", 
            "老妇复何为，泪亦枯而死。", 
            "“我欲问大神，此究何意思”。", 
            "褴褛为吾衣，拄杖助吾趾。", 
            "决然从此去，飘荡人间世。", 
            "一日过一村，一月一邦址。", 
            "“世界之尽极，必有路可指。", 
            "指向大神居，我欲质此事：我究何犯汝，折磨我至此”。", 
            "世界极茫茫，安复有终始；", 
            "旁人屡相悯：“何故飘不止”？", 
            "“汝观汝国中，孰苦如我似？", 
            "我欲问大神，彼究何意思”。", 
            "“汝苦昭日月，有眼谁不视。", 
            "汝亦视众生，孰不同乎子。", 
            "‘困扰者’踞顶，昌狂孰能制”。", 
            "“我有惑于神，不解不得死”。", 
            "长路无始终，人生有途次；", 
            "惑者终自惑，死者终必死。", 
            "当其道死日，微语犹在齿；", 
            "幽风茫然来，荡播乾坤里；", 
            "代代传回声，永永无穷已：“我究何所为，折磨我至此”。"
        ], 
        "title": "拜拉老妇诗", 
        "type": "古风", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "无事烹茶洗砚，有时汲水浇花。", 
            "池边芳草发新芽。", 
            "雏鸭呼朋阶下。", 
            "青史益人神智，唐诗触目烟霞。", 
            "夜窗课罢月西斜。", 
            "侍坐高堂闲话。"
        ], 
        "title": "西江月", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "掠地东风解冻，隔帘新月相窥。", 
            "三分春色上梅枝。", 
            "朱添天竹果，淡显水仙姿。", 
            "宇内烽烟几撮，龙处野战如痴。", 
            "脑肝涂地害穷黎。", 
            "恢恢天网在，逃脱者无之。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "山光落处天青紫。远村孤树寒鸦起。", 
            "读画忆儿时。而今亲见之。", 
            "归来摸黑矣。小路穿林底。", 
            "新月细如眉。弯弯似阿谁。"
        ], 
        "title": "菩萨蛮 寄内", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "文史三冬足用，海天鱼跃鸢飞。", 
            "冬冬腊鼓报春回。", 
            "几处寒梅吐蕊。", 
            "惜别西腔动魄，论文笔阵惊雷。", 
            "前程无限莫低徊。", 
            "子曰后生可畏。"
        ], 
        "title": "西江月 送复旦中文系七七届毕业同学", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "黄叶随风满地走，匆匆挤上街车。", 
            "霓灯十里吐光霞。", 
            "人潮涌似海，年景美于花。", 
            "买得霜柑哄孺子，忽逢远客来家。", 
            "天寒酥饼伴清茶。", 
            "无穷沧海事，说罢月西斜。"
        ], 
        "title": "临江仙 徐崇礼来访", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "信步走，走入杏花村。", 
            "扑地红楼压众绿，参天乔木护城根。", 
            "鸟语更颐神。"
        ], 
        "title": "望江南 其一 杏花村", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "城北角，小路极弯环。", 
            "塘水纵横明旷野，疏林掩映带青山。", 
            "疑入画图间。"
        ], 
        "title": "望江南 其二 城北角", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "千载事，人去弩台空。", 
            "古井波生松影乱，丹青庙破夕阳红。", 
            "何处觅雄风。"
        ], 
        "title": "望江南 其三 射弩台", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "幽静极，此地绝喧嚣。", 
            "两岸垂杨自照影，横波双跨赤阑桥。", 
            "空忆黑头包。"
        ], 
        "title": "望江南 其四 包公祠", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "一夜霜风，满地黄叶，杪秋已变初冬。", 
            "流年似水，往事如烟，白驹何太匆匆。", 
            "欢乐顽童，经寒窗廿载，万卷撑胸。", 
            "怀抱枉纵横。", 
            "一回头、华发成翁。", 
            "记初见云英，丰姿淡雅，有若旧识重逢。", 
            "家风寒素久，喜庭前、兰玉葱葱。", 
            "浪駴涛崩，只当作、暮鼓晨钟。", 
            "云霞曙、乾坤无恙，生气蓬勃寰中。"
        ], 
        "title": "双红豆 壬申十月初八日燮良生日", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "门下三千桃李，诲人洙泗宗风。", 
            "神皋游子广帡幪、东土难忘义重。", 
            "天际新秋朗月，徂徕千尺长松。", 
            "心仪万里托飞鸿。", 
            "云集千祥作颂。"
        ], 
        "title": "西江月 赠宜荪老师晋三先生 其一", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "墙角花阴虫语，洞箫凉月西楼。", 
            "案头古砚伴茶瓯。", 
            "坐拥书城一叟。", 
            "短榻无妨高卧，片言自足千秋。", 
            "静观大化在奔流。", 
            "几处雷鸣风吼。"
        ], 
        "title": "西江（壬申初秋）月 其二", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "粤海狂飙登陆，华亭三日秋凉。", 
            "朱明未忍举离觞。", 
            "阵阵南风蝉唱。", 
            "争食阶前蚁斗，菜花亭畔蜂忙。", 
            "众生攘臂各登场。", 
            "生气乾坤泱漭。"
        ], 
        "title": "西江（壬申七月）月 其三", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "斜月夜凉似水，朝霞烘日鸣蝉。", 
            "世情冷暖法苍天。", 
            "一笑由他万变。", 
            "萝碧临风舞凤，猫顽踞榻参禅。", 
            "三杯苦茗意欣然。", 
            "却念娇儿在远。"
        ], 
        "title": "西江（壬申初秋）月 其四", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "圣哲心存利济，高人尘土冠裳。", 
            "见仁见智不相妨。", 
            "流水高山气象。", 
            "逐鹿中原儿戏，欺凌孤寡荒唐。", 
            "为而不有一张良，鸣凤九霄绝响。"
        ], 
        "title": "西江月 其五 读史", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "百舌林间斗巧，风光又到春分。", 
            "和风习习雨纷纷。", 
            "烟笼杨柳舞，膏沐杏花明。", 
            "晚霁埃尘洗涤，霞生天宇清澄。", 
            "高楼几处与云平。", 
            "露台堪作训，玉树费沉吟。"
        ], 
        "title": "临江仙 癸酉二月廿八日春分", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "饿莩北非载道，阋墙欧亚几家。", 
            "利权终究是空花。", 
            "杀人人杀汝，枉死者如麻。", 
            "殷鉴昭然不远，塞翁远识堪嗟。", 
            "海天秋色正清华。", 
            "老人懒说话，遣闷听筝琶。"
        ], 
        "title": "临江仙 用晏几道梦锁楼台式（壬申八月） 其一", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "夜雨侵晨方歇，泠然一室凉生。", 
            "绿窗檀案拂轻尘。", 
            "残编温习罢，虎扑复猿腾。", 
            "天际明霞散绮，小园花木清新。", 
            "破车窗外作雷鸣。", 
            "雁飞秋欲半，蟋蟀唱篱根。"
        ], 
        "title": "临江（壬申八月）仙 其二", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "林际鸟眠正熟，萧斋古鼎无烟。", 
            "碧天云净月华鲜。", 
            "中秋欠一日，花赏盛开前。", 
            "宝匣丁宁作响，娇儿话到耳边。", 
            "嘱儿保重百千言。", 
            "重洋十万里，不见已三年。"
        ], 
        "title": "临江仙 其三 壬申八月十四晚十一时半接银荪电话", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "秋雨打窗竟夕，黄花欹侧篱根。", 
            "九霄云湿带啼痕。", 
            "黑风下海峤，横扫万家村。", 
            "望远登高何处，当年英物桓温。", 
            "寄奴戏马民与能。", 
            "宋明抱朽木，亡国害苍生。"
        ], 
        "title": "临江仙 其四 壬申重阳", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "点点芦滩下雁，晚霞暮霭苍苍。", 
            "童歌千古怀沧浪。", 
            "万般皆自取，人苦不自量。", 
            "池印中天明月，乌啼古木清霜。", 
            "瓷盆新菊供西堂。", 
            "东篱仰大隐，老圃念孤芳。"
        ], 
        "title": "临江仙 其五 童歌", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "江北江南大雨，华亭七月秋凉。", 
            "水浩浩洞庭沅湘。", 
            "鲁西成泽国，涛怒太湖狂。", 
            "水落膏腴强占，水生飘溺难当。", 
            "贾君上策烛天阊。", 
            "水人两不犯，万世保安康。"
        ], 
        "title": "临江仙（癸酉七月初一）", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "漠北寒飙肆虐，漫天大雪吴中。", 
            "郊原城郭白濛濛。", 
            "几处老梅香动。", 
            "粟末冰灯摇海，白山银柱撑空。", 
            "曦光一出水流东。", 
            "美景无边一梦。"
        ], 
        "title": "西江月", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "细雨初晴，清寒如许。", 
            "闲轩诗卷为宾主。", 
            "无花且自庆花朝，半壶苦茗眉飞舞。", 
            "几处莺啼，满川烟树。", 
            "江南春到四分五。", 
            "琼楼点点白云间，青虹一道卧南浦。"
        ], 
        "title": "踏莎行 其一 花朝", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "漠漠烟雨，卖花声苦。", 
            "庆花朝莺啼燕语。", 
            "绿杨芳草江南春，琼楼百座起东浦。", 
            "嚷嚷蜂忙，翩翩蝶舞。", 
            "世间烦恼自寻取。", 
            "鸡虫得失将无回，百年莫被贪嗔误。"
        ], 
        "title": "踏莎行 其二 烟雨", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "地冻天寒腊月半，忽惊斗转春还。", 
            "眼中万象露欢颜。", 
            "红梅花欲放，青鸟噪林间。", 
            "墙角长松气凛凛，小轩有客高谈。", 
            "说经论史品诗坛。", 
            "洗心益神智，吟诵味醰醰。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "洪水神皋告退，西方热浪逞雄。", 
            "绛云如火压长空。", 
            "强迫众生入瓮。", 
            "铁轨委蛇肠断，铜仙狼狈折肱。", 
            "命该绝白叟黄童。", 
            "搔首问天不懂。"
        ], 
        "title": "其一 西江月（乙亥六月）", 
        "type": "词", 
        "yun": null
    }, 
    {
        "author": "刘季高", 
        "era": "当代", 
        "subtype": null, 
        "text": [
            "细雨杏花娇艳，和风杨柳轻柔。", 
            "阳春烟景自无俦。", 
            "助兴清茶代酒。", 
            "烦恼自寻可笑，好诗低咏忘忧。", 
            "机缘可遇不可求。", 
            "自作仍须自受。"
        ], 
        "title": "西江月 其二 刘表传", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "蟾蜍辞世久，月色抚云高。", 
            "班中犹有酒，可以醉今宵。"
        ], 
        "title": "元月十七夜醉作留肖看 其三", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "澹澹清光落，萧萧我意同。", 
            "他年谁可料，飞入广寒宫。"
        ], 
        "title": "元月十七夜醉作留肖看 其四", 
        "type": "绝句", 
        "yun": "东"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "苍苍华容野，落落云溪峰。", 
            "相望不相见，各在梦云中。"
        ], 
        "title": "次日起，将归云溪，见纸笔在桌，痒而试之，随手写此十首 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "大鹏稀有鸟，铩翮两相嘲。", 
            "一酌汪然酒，此世遂蓬蒿。"
        ], 
        "title": "次日起，将归云溪，见纸笔在桌，痒而试之，随手写此十首 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "二鬓苍苍矣，馀生可知乎。", 
            "相逢犹能酌，百岁当有馀。"
        ], 
        "title": "次日起，将归云溪，见纸笔在桌，痒而试之，随手写此十首 其三", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "青年看已尽，功名念久非。", 
            "结庐秋山里，不远在将来。"
        ], 
        "title": "次日起，将归云溪，见纸笔在桌，痒而试之，随手写此十首 其四", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "连枕春衾里，并膝旧梦间。", 
            "七载言难尽，十年尚可看。"
        ], 
        "title": "次日起，将归云溪，见纸笔在桌，痒而试之，随手写此十首 其五", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "送我啭何曲，病中有故吟。", 
            "此曲无今古，离会岂悲辛。"
        ], 
        "title": "次日起，将归云溪，见纸笔在桌，痒而试之，随手写此十首 其六", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "映月二泉古，盲炳藏一墓。", 
            "交光射馀辉，相看我与汝。"
        ], 
        "title": "次日起，将归云溪，见纸笔在桌，痒而试之，随手写此十首 其七", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "初日曈曈晓，吾车已可行。", 
            "留子车尘里，遥遥断眸睛。"
        ], 
        "title": "次日起，将归云溪，见纸笔在桌，痒而试之，随手写此十首 其八", 
        "type": "绝句", 
        "yun": "庚"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "孤帆如鸟去，花事契春来。", 
            "毋折垂杨别，使我泪盈腮。"
        ], 
        "title": "次日起，将归云溪，见纸笔在桌，痒而试之，随手写此十首 其九", 
        "type": "绝句", 
        "yun": "灰"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "留诗与君别，携我未尽怀。", 
            "独向车窗里，惆怅与谁谐。"
        ], 
        "title": "次日起，将归云溪，见纸笔在桌，痒而试之，随手写此十首 其十", 
        "type": "绝句", 
        "yun": "佳"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "忧世成逃世，伤生尽此生。", 
            "微躯如片雪，飘坠海沧冥。"
        ], 
        "title": "无题二首 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "少年欢志壮，近岁悲时迁。", 
            "嗟今心已木，悲欢两并难。"
        ], 
        "title": "无题二首 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "所慕不可得，一岁穷凝睇。", 
            "回思所慕何？况更无意义。"
        ], 
        "title": "偶作", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "凄鸣如不足，更傍吾身飞。", 
            "我若能归去，安用子相催？"
        ], 
        "title": "杜鹃鸟二首 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "有家不自惜，能去复能回。", 
            "无家如你我，始解苦思归。"
        ], 
        "title": "杜鹃鸟二首 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "三年不得亲，一相未曾与。", 
            "却对别人容，空然遐想汝。"
        ], 
        "title": "刊封偶有似之者，即取归，作此（七月十四）", 
        "type": "绝句", 
        "yun": "语"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "秋声细细来，似与人耳语。", 
            "夜深听不得，月色临孤树。"
        ], 
        "title": "十一月下旬卢招饮醉作九首 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "苍山斑红紫，水影留风形。", 
            "垂钓空山里，一禽啧啧鸣。"
        ], 
        "title": "十一月下旬卢招饮醉作九首 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "黄茅秃如顶，云溪秋欲深。", 
            "与子携筇杖，并作山中人。"
        ], 
        "title": "十一月下旬卢招饮醉作九首 其三", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "水落石都出，暮景平苍林。", 
            "濯足深秋水，其寒自在心。"
        ], 
        "title": "十一月下旬卢招饮醉作九首 其四", 
        "type": "绝句", 
        "yun": "侵"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "斜阳守西侧，疏柳立塘沿。", 
            "闻有雁声过，偶尔向天看。"
        ], 
        "title": "十一月下旬卢招饮醉作九首 其五", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "明月辉一丸，秋空剩一碧。", 
            "我携一卷书，醉卧溪边石。"
        ], 
        "title": "十一月下旬卢招饮醉作九首 其六", 
        "type": "绝句", 
        "yun": "陌"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "游鱼久已静，月色撩波光。", 
            "我自梦中醒，啼鸟时一声。"
        ], 
        "title": "十一月下旬卢招饮醉作九首 其七", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "风眠松树端，寒露自垂落。", 
            "渐听村中鸡，人倚清塘角。"
        ], 
        "title": "十一月下旬卢招饮醉作九首 其八", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "日光淩东山，塘雾渐如洗。", 
            "浮世来繁华，独向深山里。"
        ], 
        "title": "十一月下旬卢招饮醉作九首 其九", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "黄花期日尽，霜花势正高。", 
            "莫指冬风冷，明日遂春潮。"
        ], 
        "title": "醉作二首 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "捲捲黄叶落，苍苍暮影迟。", 
            "扶醉西风里，明月上秋池。"
        ], 
        "title": "醉作二首 其二", 
        "type": "绝句", 
        "yun": "支"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "叶生风声润，叶老风声干。", 
            "万荷摇落夜，惆怅想江南。"
        ], 
        "title": "荷落", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "佛曲信飏飘，明月生沧海。", 
            "上下两空明，一舟自欸乃。"
        ], 
        "title": "九月某夜独唱黄自佛曲《花非花》作", 
        "type": "绝句", 
        "yun": "贿"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "冬暮尚独寻，深寒入骨刺。", 
            "鸟舌竞鲜新，似知春将至。"
        ], 
        "title": "闻鸟二首 其一", 
        "type": "绝句", 
        "yun": "寘"
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "大雪正缓飘，态如闲行者。", 
            "众鸟相逐飞，欢声浮满野。"
        ], 
        "title": "闻鸟二首 其二", 
        "type": "绝句", 
        "yun": "马"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "何论猿猴劣子孙，太平洋水亦东奔。", 
            "任君脊骨长天地，自折腰身即矮人。"
        ], 
        "title": "杂感2001.5", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "后前相续如流水，流尽滩头亘古魂。", 
            "君上谁坟泣未止，已来众客上君坟。"
        ], 
        "title": "闻帘影染笛事，触予生死之感，因赋三章 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "佛家大苦说轮回，苟入轮回事未悲。", 
            "蓬岛九泉尽虚语，孤魂纵有欲安归。"
        ], 
        "title": "闻帘影染笛事，触予生死之感，因赋三章 其三", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "五言绝句", 
        "text": [
            "古黛苍苍横，落月茫茫冱。", 
            "系缆枯树根，独辟荒崖住。"
        ], 
        "title": "三梦 其一", 
        "type": "绝句", 
        "yun": "遇"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "昔我先君怪我颅，浑圆浑似为僧储。", 
            "何时真裸馀真实？斫尽浮华剃尽须。"
        ], 
        "title": "三梦 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "蹉跎世界日难吾，唯梦随心遽可呼。", 
            "梦里山僧拍手笑：久为先生备坐蒲。"
        ], 
        "title": "三梦 其三", 
        "type": "绝句", 
        "yun": "虞"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "倚肩小憩即归家，岂必伊人貌似花。", 
            "此梦十年在心底，此心终古在天涯。"
        ], 
        "title": "此梦得于予少年十八九时。予共一老农犁田，俄而有女子挎篮至，其衣甚粗，其貌甚常，盖为老农之女抑或孙女，携饭馔耕者也。食既毕，与女并坐一长条椅上，予倦极，乃倚其肩小憩，竟尔入睡。中心温暖怅惘，殆不能词达。苟世果有幸福一事，予将并此世界、古今，一切弃之，而举梦中此一刻也。倚枕思之，条椅予自车站所见，父女二人，则平生未尝见，即梦中亦不相识。予盖行客，偶尔路过，略一助老农耳。苟能梦至睡起，必拽行囊而长去者。此梦十馀年未忘，恐今生亦未遽能忘之矣。而立自省，平生及乎写作，尽不出此梦之外，故为补赋一诗", 
        "type": "绝句", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "尘埃路上纷消长，尘客车中正往还。", 
            "犹守孤心红到死，年年开尽与谁看。"
        ], 
        "title": "车中见路旁莲塘偶出二三花，因书二绝2001.6.7 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "弥天酷日管尘寰，底事驱行不自安？", 
            "偶向车窗飘一瞥，中心顿似古人寒。"
        ], 
        "title": "车中见路旁莲塘偶出二三花，因书二绝2001.6.7 其二", 
        "type": "绝句", 
        "yun": "寒"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "山旁想亦住农家，小径人稀任草遮。", 
            "只有清风来冉冉，吹莲叶后更吹花。"
        ], 
        "title": "既归家，追作四章2001.6.7 其一", 
        "type": "绝句", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "尚无一朵展风华，碧水全随碧盖遮。", 
            "忽记童年扶叶立，颊间嫩笑似开花。"
        ], 
        "title": "既归家，追作四章2001.6.7 其二", 
        "type": "绝句", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "深深湖水深何许？", 
            "但是深心不可遮：水有微欢荡荷叶，水之微笑即荷花。"
        ], 
        "title": "既归家，追作四章2001.6.7 其三", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "四时渊默与渊深，六月侵肌冷不禁。", 
            "开破无情千里碧，荷花始是水之心。"
        ], 
        "title": "既归家，追作四章2001.6.7 其四", 
        "type": "绝句", 
        "yun": "侵"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "此心惆怅与谁谐，野水山风只自哀。", 
            "岁岁含苞苦相待，待君来得始能开。"
        ], 
        "title": "荷花语", 
        "type": "绝句", 
        "yun": "灰"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "已妆碧玉酣风里，更濯青波小岸隈。", 
            "跂足长身何所待？待他明日小花来。"
        ], 
        "title": "荷叶", 
        "type": "绝句", 
        "yun": "灰"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "两小依依共一湖，一生呵护汝知乎？", 
            "当君未至先相待，待汝凋完始肯枯。"
        ], 
        "title": "荷叶语", 
        "type": "绝句", 
        "yun": "虞"
    }, 
    {
        "author": "刘峻", 
        "era": "当代", 
        "subtype": "七言绝句", 
        "text": [
            "我诗入集凭君定，岂仅知音共乐哀。", 
            "病倚东窗曾一快，诗人端午过江来。"
        ], 
        "title": "甲戌诗人节永正偕守中过江问疾", 
        "type": "绝句", 
        "yun": "灰"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "徒来徒往似流尘，未堕时间势总奔。", 
            "孰与仲多誇帝业，耻居王后榜雄文。", 
            "无非一日三餐食，不保千年七尺坟。", 
            "旧冢夷平上新冢，为斯世界怅招魂。"
        ], 
        "title": "秦无赖子刘邦行季，少即游手好閒。然史之常则，小流氓皆成大事业，而成大事业者皆小肚肠。雄如项羽，乃曰富贵不还乡，如衣锦夜行，何论乎刘季。故刘季窃国，即骄其父兄曰：某业所就，孰与仲多？唐人唐彦谦过刘仲隐居之山，作诗云：千载遗踪寄薜萝，沛中乡里旧山河。长陵亦是闲丘陇，异日谁知与仲多。予读此，喜其语之冷峭深远，亦书一律2001.5", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "孤行渺渺似鲛人，巨海幽冥閟此心。", 
            "岂未追寻儒释道？依然飘泊去来今。", 
            "一念终迷天已定，千回纵醒梦犹深。", 
            "残文再检庸何必？尚挟清醪冷自吟。"
        ], 
        "title": "长篇小说《少年行》键成，因和十年前初稿成时所作（2001. 5）", 
        "type": "律诗", 
        "yun": "侵"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "初识君名未留意，再闻名处意湍惊。", 
            "差如做梦生何短，慎莫吟诗谶易成。", 
            "路入重泉终古夜，魂飘一点九秋萤。", 
            "不同夭寿同斯命，吊汝即为吊众生。"
        ], 
        "title": "闻帘影染笛事，触予生死之感，因赋三章 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "山谷游云自去留，断崖青草小窗幽。", 
            "庭前秋色随心入，架上图书信手抽。", 
            "聊得睡乡三亩宅，便能神思五湖舟。", 
            "斜阳亦倦江山照，来卧先生小枕头。"
        ], 
        "title": "赖床作", 
        "type": "律诗", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "穷磨旧卷与谁同，绕屋扶疏五柳空。", 
            "一岁一回红眼病，渐行渐向白头翁。", 
            "全球化已来中国，现代性真胜古风？", 
            "此事详推我深恐：人和世界两盲聋。"
        ], 
        "title": "予目时患炎症，岁必一二回，恒以为常。医云此用目过度之故，苟不调剂，未必不有盲日。今复觉有异，似症又蠢蠢将作，为赋 其一", 
        "type": "律诗", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "寡民小国自然儿，大欲能存少侈靡。", 
            "后事成形前事證，前人远见后人嗤。", 
            "世如惊马奔千里，予欲扣缰进一辞：为要自由心已在，遂无真觉自由时。"
        ], 
        "title": "予目时患炎症，岁必一二回，恒以为常。医云此用目过度之故，苟不调剂，未必不有盲日。今复觉有异，似症又蠢蠢将作，为赋 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "起坐初阳到剩釭，幽怀千石最难扛。", 
            "神交似已通心念，路遇犹然侧面庞。", 
            "梦太缠绵翻转恨，歌因啜泣不成腔。", 
            "何时一舸邀云水，同看沧洲白鸟双。"
        ], 
        "title": "閒情", 
        "type": "律诗", 
        "yun": "江"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "惭愧先生谬相许，许予雏凤语犹新。", 
            "飞疲毛羽差三食，裂尽咽喉未一鸣。", 
            "虽知其白守其黑，不能与战尚能奔。", 
            "奔来狐国魈邦里，住到萧萧草满庭。"
        ], 
        "title": "同前作代札寄鲁汉先生未果二首2000 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "当时听法犹前日，一卧深山十载奔。", 
            "雏凤有声已喑哑，老骐伏枥尚嘶鸣。", 
            "寻常见惯春风旧，廿一重来世纪新。", 
            "餐饭且加祝翁健，请看问字满堂庭。"
        ], 
        "title": "同前作代札寄鲁汉先生未果二首2000 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "连楼接踵满人间，每醉都来扣汝关。", 
            "我有伤心三子痛，生虽苦海万年甘。", 
            "骑羊骑鹤心都绝，路北路南事未安。", 
            "更下悬床重置盏，纵多言语是徒然。"
        ], 
        "title": "每大醉间寻肖、卢，赋赠（不记何年）", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "颇闻山外有乾坤，试上危峰豁此心。", 
            "海色凝如修女静，月光来似怒涛奔。", 
            "任君冷眼空三界，不过苍天堕一尘。", 
            "收拾行囊共谁去，一舟茫渺晓星沉。"
        ], 
        "title": "记梦（不记何年）", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "摇曳长空伫梦魂，横秋露气冷相侵。", 
            "潮头断艇波还下，月底惊云骏以奔。", 
            "此筏当年求底事？主人何处殒其身？", 
            "问潮问月俱无语，天海茫茫自古今。"
        ], 
        "title": "二零零一年末夜梦与段学俭兄谈诗，梦中复梦，得断句曰：“潮头断艇波还下，月底惊云骏以奔”。既醒，不识其意。然时复忆及梦中断艇，遂为足成一律", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "事事都推因此病，床头药盒十为群。", 
            "廿年被冷生苔石，四壁书昏入墓陈。", 
            "坐听鸣蛙春鼓荡，欲持杯酒意逡巡。", 
            "且灭台灯仍复卧，强看窗光到旭暾。"
        ], 
        "title": "病中独卧，老被无温，夜半背凉咳醒，赋此以消永夜", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "发未苍苍齿动摇，真须觅取返童膏。", 
            "肿如大瘿横肩脰，来向佳人乞一瓢。", 
            "多谢肉糜供软嚼，尚存吾舌作清聊。", 
            "明朝更约山溪水，枕漱随心汝自挑。"
        ], 
        "title": "既明，将赴肖山水之约，更补一章，以记前日乞食其家事", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "一灯如豆与风吞，时灭时开点不匀。", 
            "天外电光嗤冷笑，床头马面等归魂。", 
            "犹将谐语开唇角，不许孤儿有泪痕。", 
            "二十馀年怀此景，茕茕行遍北南春。"
        ], 
        "title": "记旧日景", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "披衣兀坐正中宵，偶觉风过拂牖遥。", 
            "百丈驱毫唯记梦，一生有事在无聊。", 
            "图南久匪云边翼，寄北谁裁烛下绡。", 
            "春色明朝犹复至，短衫当不厌长遨。"
        ], 
        "title": "兀坐三首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "来路微茫同去路，浮生步步不成踪。", 
            "吞舟巨海行先惧，筑室深山住亦空。", 
            "自问何乡公所好，不成异日雪中鸿？", 
            "窗间蓬至真堪喜，留住今宵共一盅。"
        ], 
        "title": "兀坐三首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "谁能作计辩青红，满地咻咻正未终。", 
            "楚璞纵开定非玉，叶公所好始称龙。", 
            "幽箫入手吹成梦，锈剑由人舞不虹。", 
            "月堕星消门始启，独来仰首对鸿濛。"
        ], 
        "title": "兀坐三首 其三", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "残书不读且遮眸，崖石阴中结小楼。", 
            "诸友尽成屠钓客，常时约我蕙兰洲。", 
            "一尊酒外无他事，百种愁来到此休。", 
            "事业平生剩观水，看君起落更东流。"
        ], 
        "title": "残书", 
        "type": "律诗", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "何物居心日荡排，不能狂喜讵能哀。", 
            "崩天之浪谁来敌，盘古以还气未衰。", 
            "三寸置君宽已广，一生与语背而乖。", 
            "真难憎爱相区处，地北天南共一骸。"
        ], 
        "title": "何物", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "便饶盲瞽识亲仇，霍霍倭刀满九州。", 
            "我有肉皆砧上置，谁能皮与虎相谋。", 
            "嗟君计失缘心失，莫辩珠投误暗投。", 
            "遗句可怜存快引，光芒独自照千秋。"
        ], 
        "title": "汪精卫", 
        "type": "律诗", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "新荷为貌水为魂，十载前容记尚真。", 
            "我已凋年双鬓毁，君当拥臂小儿温。", 
            "犹从合族团圆夜，问此随风荡簸人。", 
            "他日重逢应更有，知离旧梦几毫分。"
        ], 
        "title": "元夜有旧徒电至，已产子矣", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "崎岖摇兀过千峰，车向平原暮正浓。", 
            "长路白如浮海表，远灯青欲补星空。", 
            "试斟美酿杯先醉，欲起清眠梦不从。", 
            "斯景斯情眉睫外，故人故国渺茫中。"
        ], 
        "title": "记与卢智晖共往西塘饮如镜家酿4.13", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "枕头残卷拄床龟，病卧犹持竹节杯。", 
            "梦似奇虹辉夜立，雨驱瀚海泼天飞。", 
            "起看世界沉都没，随抚灵台有亦微。", 
            "他处犹存他客否，茫茫如我坐摧颓。"
        ], 
        "title": "病中惊雨起作二首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "衾中起卧两惶惶，奈汝羁怀不可降。", 
            "收作梦魂才一点，散于夜色复千方。", 
            "遥思矮屋空山里，旧有斜窗断烛光。", 
            "今夜此光驰万里，迢迢来照鬓髯长。"
        ], 
        "title": "病中惊雨起作二首 其二", 
        "type": "律诗", 
        "yun": null
    }, 
    {
        "author": "刘峻", 
        "era": "当代", 
        "subtype": "七言律诗", 
        "text": [
            "闻道诗人咏絮烟，清愁欲拂碧云边。", 
            "莲歌阒寂波如削，兰佩轻寒露渐圆。", 
            "笔若生花应尽落，扇当长夏已先捐。", 
            "红颜一去无消息，怅卧东风十二年。"
        ], 
        "title": "闻道", 
        "type": "律诗", 
        "yun": "先"
    }, 
    {
        "author": "刘峻", 
        "era": "当代", 
        "subtype": "七言律诗", 
        "text": [
            "好春只在朱弦里，残蝶空粘紫陌尘。", 
            "堪恨柳丝作狐媚，生憎霞彩似龙鳞。", 
            "东山岂有吹笙侣，北市应逢卖饼人。", 
            "何日罗浮登绝顶，山灵一笑万花新。"
        ], 
        "title": "好春", 
        "type": "律诗", 
        "yun": "真"
    }, 
    {
        "author": "刘峻", 
        "era": "当代", 
        "subtype": "七言律诗", 
        "text": [
            "也知故辙莽难循，岂有风情忆洧溱。", 
            "乱眼花枝向人笑，荡胸文字待谁论。", 
            "腾骧短景终成泪，落漠中年始惜春。", 
            "尽涤尘襟何处去，深山糜鹿可能驯。"
        ], 
        "title": "也知", 
        "type": "律诗", 
        "yun": "真"
    }, 
    {
        "author": "刘峻", 
        "era": "当代", 
        "subtype": "七言律诗", 
        "text": [
            "按拍周郎识指纤，放歌陈子未长髯。", 
            "碧窗常恨山如剑，红帕何妨目有帘。", 
            "阮籍对谈宁许白，刘祯平视得无嫌。", 
            "从今便可焚书砚，好作江头比翼鹣。"
        ], 
        "title": "止水周郎先后眼疾戏赠", 
        "type": "律诗", 
        "yun": "盐"
    }, 
    {
        "author": "刘峻", 
        "era": "当代", 
        "subtype": "七言律诗", 
        "text": [
            "高台凉月罢笙歌，寥廓秋宵意若何。", 
            "紫塞鸿饥忘有弋，银河鹊散怅无窠。", 
            "自沦湖海风情减，却讶英雄霸术多。", 
            "青史茫茫愁再读，更阑默对扑灯蛾。"
        ], 
        "title": "秋感四首 其一", 
        "type": "律诗", 
        "yun": "歌"
    }, 
    {
        "author": "刘峻", 
        "era": "当代", 
        "subtype": "七言律诗", 
        "text": [
            "一径萧然带夕曛，小圆秋老叶纷纷。", 
            "牛衣陋巷寻常见，凤管觚棱杳不闻。", 
            "剩有悲歌生远籁，漫将白眼看浮云。", 
            "闲行忽念黄花晚，浊酒寒村夜未醺。"
        ], 
        "title": "秋感四首 其二", 
        "type": "律诗", 
        "yun": "文"
    }, 
    {
        "author": "刘峻", 
        "era": "当代", 
        "subtype": "七言律诗", 
        "text": [
            "依旧青山几点螺，江楼红树又经过。", 
            "登临尽是秋风客，一笑还逢春梦婆。", 
            "大泽云烟鹰眼倦，深宵梁栋鼠牙多。", 
            "归来不寐听钟漏，白露盈窗鬓欲皤。"
        ], 
        "title": "秋感四首 其三", 
        "type": "律诗", 
        "yun": "歌"
    }, 
    {
        "author": "刘峻", 
        "era": "当代", 
        "subtype": "七言律诗", 
        "text": [
            "年年何事总悲秋，盍向清江侣白鸥。", 
            "浪迹东南看画卷，行歌天地笑诗囚。", 
            "举杯浮影忧何在，荷锸寻山死即休。", 
            "但使相逢倾意气，布衣疑胜舞阳侯。"
        ], 
        "title": "秋感四首 其四", 
        "type": "律诗", 
        "yun": "尤"
    }, 
    {
        "author": "刘峻", 
        "era": "当代", 
        "subtype": "七言律诗", 
        "text": [
            "文物宁堪老辈看，十年风雨不胜寒。", 
            "史无前例唯馀烬，诗有离忧始可观。", 
            "已似沉沉将偃草，却开淡淡未锄兰。", 
            "读君玉佩琼琚句，愧乏佳篇感且叹。"
        ], 
        "title": "徐续先生为题拙集次韵奉和", 
        "type": "律诗", 
        "yun": "寒"
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "怅年年、素衣尘染，家山回望云渺。", 
            "红楼处处金银气，夜听歌莺声袅。", 
            "花影俏，见无数、明星顶上光环耀。", 
            "神州梦好。", 
            "正酿出芳醪，沉酣万井，圣意在堂庙。", 
            "何时向、第一峰头登眺，玉龙飞瀑吟啸。", 
            "风鬟雾鬓寻仙去，遥指瀛洲员峤。", 
            "君莫笑，是痴想长生，那得安期枣？", 
            "玲珑月照。", 
            "待天外移来，灵台深贮，清冷几分保。"
        ], 
        "title": "买陂塘 城居十馀年矣，庚寅中秋后感赋", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "拂晓披衣早。", 
            "过中秋、月华犹晦，雨丝凉袅。", 
            "菡萏池边红正盛，昨夜西风尽扫。", 
            "听柳外、数声啼鸟。", 
            "佳景堪怜留不住，送商音似说严霜到。", 
            "人世病，更难疗。", 
            "阴晴万变都看饱。", 
            "奈无端、此身偏困，几重城堡。", 
            "天地生成麋鹿性，终恋长林丰草。", 
            "空自羡、子陵高蹈。", 
            "今日未知明日事，揽云烟化作新诗料。", 
            "归面壁，一灯照。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "几度分明梦故家，柴门依旧竹篱斜。", 
            "飘蓬何苦到天涯。", 
            "晓露初添红蓼叶，秋风已谢白荷花。", 
            "人间无计绾芳华。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "记门前、一湾流水，青罗如带长绕。", 
            "松篁影密遮窗翠，风起龙蛇夭矫。", 
            "庐小小。", 
            "爱插架、缥缃坐拥薰芸草。", 
            "苔痕不扫。", 
            "任开落梅花，浑忘甲子，幽境几人到。", 
            "閒情赋，偶寄予怀渺渺，伊谁含睇宜笑？", 
            "文狸赤豹从山鬼，紫玉横吹云表。", 
            "心渐老。", 
            "自别却家园，日被红尘恼。", 
            "楼无七宝。", 
            "幻数朵烟霞，霓裳飘去，留得梦边稿。"
        ], 
        "title": "买陂塘 十馀年前居山中，香江李国明兄曾为我绘《冷翠轩擪笛填词图》，藏未面世。近读蛰堪新河诸家题图之作，因成一阕乞正", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "甚今宵空自倚楼台，瑶光閟重阍。", 
            "悯香消丹桂，枝零黄叶，栏外纷纭。", 
            "卧听窗纱雨滴，孤枕总难温。", 
            "应是姮娥泪，洒遍乾坤。", 
            "忽报东溟浪起，讶长鲸吐沫，怪蜃嘘云。", 
            "正神州耀武，一局赌棋新。", 
            "灿荧屏、红裙曼舞，献琼浆齐颂玉皇尊。", 
            "须沉醉，共苍天老，秋梦无痕。"
        ], 
        "title": "甘州 中秋无月而雨，偶感时事，乃作", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "曾向词坛展壮图，补天休怅此身孤。", 
            "龙渊洗剑犹腾电，人境诛茅可结庐。", 
            "哀浊世，葆真吾，寸心照夜化灵珠。", 
            "古今帝业浮云散，占得江山片土无？"
        ], 
        "title": "鹧鸪天 蛰堪兄自题《半梦填词图》，意殊萧瑟，次韵寄慰", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "入梦家园若画图，萍踪辄感客怀孤。", 
            "泉声泻玉流空谷，竹影摇青护旧庐。", 
            "山属我，水思吾，一花一石胜明珠。", 
            "吟魂祇合桃源住，争奈桃源世上无。"
        ], 
        "title": "鹧鸪天 读蛰堪兄“云外归鸿识故庐”句，触我乡情，再步前韵", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "蕊珠灯畔，照冰弦凄抚，无限幽悰曲中诉。", 
            "恍鹃啼花外，摇漾春魂，惊变徵、忽化龙吟风雨。", 
            "斜街长续梦，天水迢迢，一点骚心接今古。", 
            "九畹惜芳华，手种殷勤，怎禁得、鬓添霜缕。", 
            "问尘世河清在何年，怅遍访高丘，雾迷神女。"
        ], 
        "title": "洞仙歌二章 蛰堪兄命题《半梦庐填词图》 其一", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "廿年弹指，记飞鸿传语，每恨烟沽隔云树。", 
            "幸心光挹月，千里流辉，清夜里、两地相思频赋。", 
            "人间秋又到，万绿凝霜，声咽哀蝉入弦柱。", 
            "梦影碧山遥，劫换虫沙，悲藕孔、潜踪无处。", 
            "但永祝苍苍佑君身，且惜取斜阳，满窗红妩。"
        ], 
        "title": "洞仙歌二章 蛰堪兄命题《半梦庐填词图》 其二", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "人间坛坫，斗新妆、画出蛾眉能媚。", 
            "宝镜持来前后照，自喜容华绝世。", 
            "今日寻梅，明朝嫁杏，忙煞春风里。", 
            "尧天雨露，玉枝多结连理。", 
            "不用赋买长门，蜂喧蝶捧，楚艳真无几。", 
            "百折纤腰含巧笑，赢得君王怜尔。", 
            "翠羽方簪，明珰还赐，莫吝千金费。", 
            "霜飙忽卷，落花红逐流水。"
        ], 
        "title": "湘月 读钱仲联先生题图词，气格高华，几人能及，用其韵为当世名流写影，与原作无涉也", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "漾湖光、断虹千尺，悲欢多少曾繫。", 
            "玉箫吹过松陵路，低唱最宜双髻。", 
            "情永累。", 
            "怅倩女、明珠佩冷芳魂逝。", 
            "临风遥祭。", 
            "痛词客飘零，孤篷冻雨，一夕竟辞世。", 
            "游仙梦，总是难圆易碎，瑶台惟幻空际。", 
            "桥边祇剩丝丝柳，摇落当年寒翠。", 
            "谁可绘？", 
            "怕彩笔描时，不尽凄凉味。", 
            "魏郎倚醉。", 
            "写万古秋心，鸥波浩渺，长洒美人泪。"
        ], 
        "title": "摸鱼儿 新河绘《吴江垂虹桥感旧图》嘱题", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "云暗荒江，想曾有、夜雪孤吟词客。", 
            "肠断哀角清商，兵戈遍南北。", 
            "归路阻、家山梦邈，怕风紧、打窗萧瑟。", 
            "蹙损蛾眉，心期变昨，难共头白。", 
            "尚依旧、秋色垂虹，望湖水湖烟镜空碧。", 
            "回首百年前事，与流光无迹。", 
            "尘世里、珠歌翠舞，听玉楼、缥缈吹笛。", 
            "悄奠幽魄寒泉，问谁同泣？"
        ], 
        "title": "琵琶仙 为新河题《垂虹桥感旧图》，因忆蒋鹿潭事，词以哀之，依《水云楼词》同调四声", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "掣电流光传万象，谁遣鲛人，织出弥天网？", 
            "风物寰球宜共赏，银屏梦幻花争放。", 
            "日夕沉迷魂荡漾，假亦如真，多少青春葬。", 
            "闻说骚坛都可上，雷鸣瓦釜声声亮。"
        ], 
        "title": "鹊踏枝 互联网", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "神女当年曾解佩。", 
            "绿满蘅芜，明月怀中坠。", 
            "一别芳踪云雾晦。", 
            "人间那得情长醉。", 
            "独卧楼高常不寐。", 
            "起倚银箫，古调新声试。", 
            "静夜秋心谁可寄，珠圆字字皆凝泪。"
        ], 
        "title": "鹊踏枝六首 其一", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "瑟瑟秋风寒渐紧，小苑嫣红，一夜经霜刃。", 
            "安得锦幡仙箓镇，护花长葆花容嫩。", 
            "若有人兮垂绿鬒，悄散芬芳，双颊胭脂晕。", 
            "欲诉幽衷身又隐，梦边知是花魂近。"
        ], 
        "title": "鹊踏枝六首 其二", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "漠漠阴霾遮桂府。", 
            "不放清光，却下潇潇雨。", 
            "欲唤吴刚挥玉斧，开云共仰霓裳舞。", 
            "人世那知天上苦。", 
            "寂寞嫦娥，也被群仙妒。", 
            "应识琼楼寒万古，居身莫到高高处。"
        ], 
        "title": "鹊踏枝六首 其三", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "一寸横波流媚眼，舞断纤腰，歌尽桃花扇。", 
            "宜喜宜嗔休再怨，羊车已到昭阳殿。", 
            "破镜重圆秋亦暖，海誓山盟，细说千千遍。", 
            "从此双飞双宿燕，不愁天外蓬莱远。"
        ], 
        "title": "鹊踏枝六首 其四", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "弹指神通施帝力，幻作瑶池，嘉会迎宾客。", 
            "已命双成躬献酒，还教小玉来吹笛。", 
            "蓦地风云惊变色，凤散鸾飘，一片乾坤黑。", 
            "都道天心真不测，东方竟有愚人国。"
        ], 
        "title": "鹊踏枝六首 其五", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "书读人生翻数页。", 
            "夏去秋来，柳渐飘黄叶。", 
            "皓月刚圆偏又缺，炎凉世态何须说。", 
            "但愿诗心长自洁，换得君心，不改清如雪。", 
            "一任浮云生万劫，玉轮亘古光难灭。"
        ], 
        "title": "鹊踏枝六首 其六", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "一年容易秋风到，瑶阶露生凉意。", 
            "曲沼红疏，幽窗绿黯，添得客中憔悴。", 
            "家山梦里。", 
            "念空谷犹存，老松长翠。", 
            "旧日琴心，几回脉脉诉流水。", 
            "冰弦与谁共抚，碧云凝望处，飘举仙袂。", 
            "白雪飞声，清商泻玉，明月楼头呼起。", 
            "尘襟净洗。", 
            "更写入霜毫，雁书遥递。", 
            "今夕姮娥，袖边应散绮。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "焦桐漫理朱丝涩，秋宵悄增愁思。", 
            "调谱求凰，歌成化蝶，当日春心曾寄。", 
            "花飘碎绮。", 
            "剩一缕幽馨，半函珠泪。", 
            "渺渺前踪，不堪回首劫尘里。", 
            "灵山迢递路阻，几时能换骨，衣似蝉蜕。", 
            "贝叶聆经，莲台礼佛，那识如来真意。", 
            "浮生未已。", 
            "任沧海茫茫，忽为沤水。", 
            "万象皆空，落红埋梦底。"
        ], 
        "title": "齐天乐 读和轩词，枨触往事，因次原韵，与题图之意无关也", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "照人蟾魄圆如梦，今宵碧天如洗。", 
            "宝瑟慵弹，芳尊暂酌，招手月中仙子。", 
            "回栏自倚。", 
            "正风色清凉，袷衣新试。", 
            "祇惜流光，六龙奔辔永难系。", 
            "紫霞西望万里，岷峨曾有约，高咏同醉。", 
            "散发江湖，搴裳薜荔，空忆羲皇时世。", 
            "生涯倦矣。", 
            "便叹凤嗟麟，大寰酣睡。", 
            "夜已阑珊，蜃楼嘘雾起。"
        ], 
        "title": "齐天乐 辛卯中秋怀持社友人", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "一编青史斑斑血，书生竟成牛鬼。", 
            "赤焰烧空，玄冠压顶，微命刀环牢系。", 
            "兰枯蕙死。", 
            "甚犹抱焦桐，素心无悔。", 
            "午夜悲鸣，数声迸裂墨云里。", 
            "残阳终见化碧，长安棋局换，今又何世。", 
            "妙术营金，新妆傅粉，同乐承平歌吹。", 
            "骚魂唤起。", 
            "听鸾背箫音，昆仑高倚。", 
            "那得河清，雪莲开万蕊。"
        ], 
        "title": "台城路 读老辈劫中诸作，纵笔书感，未能幽婉，不足言词也", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "一从鳌足崩坤轴，尧疆拍天洪水。", 
            "虎豹磨牙，龙蛇起陆，诺亚方舟谁置。", 
            "馀生众蚁。", 
            "望鼎定神京，少陵收泪。", 
            "叵测君心，赤旗又捲海潮沸。", 
            "昆冈琼玉尽燬。", 
            "宝章惟四卷，红耀寰内。", 
            "遍野莺歌，通衢燕舞，百拜吾皇恩惠。", 
            "江山信美。", 
            "恁丹药无灵，玉棺长闭。", 
            "紫禁招魂，夜枭犹叫起。"
        ], 
        "title": "台城路", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "水西庄畔扶筇望，离离故家禾黍。", 
            "断碧分山，裁红续梦，一老词坛撑拄。", 
            "人间噤语。", 
            "奈灵鬼蟠胸，刑天奇怒。", 
            "电掣虹飞，剑芒淩轹稼轩句。", 
            "骑鲸仙去廿载，暮烟凭吊处，来约鸥侣。", 
            "酹酒风前，修箫月底，都是苍凉心绪。", 
            "霜华旧谱。", 
            "幸麝墨新镌，馥留千古。", 
            "九畹滋兰，晓丛含翠妩。"
        ], 
        "title": "台城路 寇公梦碧逝世廿一周年，词以祭之", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "洗尘襟、暂凭清茗，丛林闲系征骑。", 
            "小园曲径通幽处，篱畔落英如绮。", 
            "疑故里。", 
            "似旧日书斋，掩映修篁里。", 
            "钟声乍起。", 
            "叹孽海浮沉，几人顿悟，愿作隐居计。", 
            "风云幻，幻出寰间儿戏。", 
            "不知今世何世。", 
            "楼台劫后金重塑，转瞬百年兴废。", 
            "栏共倚。", 
            "听词客联吟，都是哀时意。", 
            "斜阳下矣。", 
            "正槛外凉飙，纷飘万叶，红洒古来泪。"
        ], 
        "title": "摸鱼儿 辛卯初冬游沪上龙华寺，与杨君启宇、逸明、张君青云茗坐，用彊村同调词咏龙华桃花原韵志感", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "红棉南国，相携千里，犹记当日。", 
            "雪梨岂非谶，正痴缠芳泽。", 
            "试玩新词酸鼻翼。", 
            "想京华晓月无色。", 
            "钟楼罢清响，入孤眠窗格。"
        ], 
        "title": "忆少年", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "梦回残月逗微波。", 
            "人意奈愁何。", 
            "半生情味，一卮浮白，云影散松坡。", 
            "天心未许甘迟暮，龙剑与相摩。", 
            "短发萧骚，荒鸡寥寂，回首日皤皤。"
        ], 
        "title": "少年游", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "苦吟声咽，那更多情月。", 
            "一剪寒云如惜别，袅娜空明回雪。", 
            "更阑细说相思，谁怜梦醒珠涯。", 
            "朔吹还同雁唳，卧闻了了楼西。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "檐压雨难明。", 
            "滴尽深更。", 
            "几回愁梦几回醒。", 
            "娇影泥人还似旧，闲了鸣筝。", 
            "天海任君行。", 
            "十载芳馨。", 
            "月圆花谢总关情。", 
            "犹记一言偏决绝，生死曾经。"
        ], 
        "title": "浪淘沙二首　为元正逝世十周年作", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "素蹊横潦，高棉红断，春愁何止清华。", 
            "幽独百年，孤明未发，当时总付寒沙。", 
            "油壁是谁车？", 
            "正白门垂柳，飞絮交加。", 
            "老去无端，只馀深念在儿家。", 
            "悠悠海角胡笳。", 
            "照新编汗简，一树梅花。", 
            "恩怨待销，斯文未丧，重头检点应嗟。", 
            "惊起月还斜。", 
            "但晓园凝望，三两啼鸦。", 
            "犹惜馀春，更衔流彩向天涯。"
        ], 
        "title": "望海潮", 
        "type": "词", 
        "yun": "麻"
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "孤光乍起寒漪，怒明夭矫来何世。", 
            "骚魂千古，一江春水，滔滔遥寄。", 
            "剑气沈埋，蒿莱馀恨，几时能已。", 
            "看青鬓多情，鸡声催老，应知道、愁滋味。", 
            "此夕休谈个事。", 
            "怕天长、惹愁长矣。", 
            "子衿荡荡，予怀渺渺，莫名谁例。", 
            "短信交驰，狂吟偏掷，泪流无地。", 
            "但人间总有，闲情教想，吴刀堪佩。"
        ], 
        "title": "水龙吟　答晋如", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "双桨来时春已杳。", 
            "雨后娉婷，有恨谁能了？", 
            "十里碧云连白晓，愁红浥露波中俏。", 
            "折罢长丝天外绕。", 
            "袅袅亭亭，一朵嫣然好。", 
            "自是因缘不在早，从来天意怜幽草。"
        ], 
        "title": "蝶恋花二首 为内子作 其一", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "枕压愁香香又杳。", 
            "高阁新晴，一雨凭分了。", 
            "噪鹊窥帘天欲晓，靓妆人憨月眉俏。", 
            "休说閒情千百绕。", 
            "那似潜鱼，沙暖一双好？", 
            "镜里霜华嗟太早，天涯真有忘忧草。"
        ], 
        "title": "蝶恋花二首 为内子作 其二", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "欲共荒原语。", 
            "向高秋、穹庐饮罢，风生如虎。", 
            "万里沙场支倦眼，回首茫茫千古。", 
            "似铁马、金戈犹怒。", 
            "琴手歌娘多妩媚，怅英雄、儿女今谁主。", 
            "原上草，莽如许。", 
            "成陵屹屹斜阳暮。", 
            "叹威灵、满壁还记，竟无寻处。", 
            "重拊金鞍弹清酒，倏起阴山云雨。", 
            "更涌地，长河吞吐。", 
            "一箭曾教欧亚服，笑人间、未了闲狐兔。", 
            "金鼓动，大旗舞。"
        ], 
        "title": "贺新郎　谒成吉思汗陵", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "沙响驼蹄，风飘雁翼，长闻羌笛悠悠。", 
            "日月抛丸，明河垂练，苍穹时见星流。", 
            "离怀乡思，久梦断、澄江白鸥。", 
            "琵琶轻撚，幽咽流泉，千载含愁。", 
            "峨峨古冢擎秋。", 
            "瓦甓能言，吉语惟逑。", 
            "大汉和亲，殊方解怨，皇皇时论从头。", 
            "那知人意，去宫禁、如鹰脱鞲。", 
            "塞云心事，狂草生涯，更待回眸。"
        ], 
        "title": "庆春宫　青冢", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "铁贯霜文，冰澌斜刃，寂寞亘古。", 
            "大匠炉锤，春秋霸业，一战埋荒土。", 
            "长怀棘楚，清宵露下，炯炯深眸回顾。", 
            "动哀吟、纷披断发，会稽蓦起豺虎。", 
            "百年奇耻，凭谁湔雪，坐叹西风樯橹。", 
            "地覆天翻，乾坤溅血，够向轩辕愬。", 
            "河山一统，五星垂照，盛世殷勤重措。", 
            "漫惊疑、中华利器，环球共睹。"
        ], 
        "title": "永遇乐　　观越王勾践剑有作", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "可堪艳粉娇红，西风乱飐池中坠。", 
            "莲娃去后，清霜初下，枯茎谁思。", 
            "客里骚人，夜窗剪烛，听愁还闭。", 
            "任荒沟雨霁。", 
            "月斜依约，霓裳舞，寒更起。", 
            "沈想雨狂风恶，正春残、小红新缀。", 
            "碧波窥梦，紫霞深护，露光摇碎。", 
            "万盏擎空，香云扑野，盈盈天水。", 
            "算奇情纵剖，莲心自古，有痴人泪。"
        ], 
        "title": "水龙吟　　荷", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "警湖中宿雁，趁晓起、霜围都坼。", 
            "夜篷老渔，烟深犹梦隔。", 
            "何处寻迹。", 
            "冷月秋风里，白头应是，吴市吹箫客。", 
            "孤吟恼乱鱼龙宅。", 
            "缟袂凝丹，盘涡闪黑，愁缰冉冉谁勒。", 
            "但无边鼓吹，来壮行色。", 
            "华年漫识。", 
            "爱乘潮弄汐。", 
            "击楫狂歌去，舟怒发。", 
            "重来万籁岑寂。", 
            "听芦风荻雨，荡魂倾魄。", 
            "伤心话，至今才忆。", 
            "一支挺、秀出横江俊物，老当何益。", 
            "从枯朽，便化蚕蛰。", 
            "待古春、放逐清波上，丝丝尽赤。"
        ], 
        "title": "六丑　苇", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "共沙鸥片片逐潮来，水阁又秋风。", 
            "正天涯流落，梦回搔首，月地朦胧。", 
            "最恨悠悠玉笛，吹断水犹东。", 
            "谁寄香山叶，亲付冥鸿。", 
            "梦断京华春夜，听鼓楼岑寂，檐滴初融。", 
            "把纤纤寒玉，呵罢意还慵。", 
            "忍图南、伊人抛撇；", 
            "却相思、泪堕满江红。", 
            "回阑倚，珠娘歌里，拍遍玲珑。"
        ], 
        "title": "甘州　和晋如", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "闲寻前古梦，秦淮柳色，风势飐寒沙。", 
            "晚芳斜照里，鸱尾新台，寂寞几人家。", 
            "一钩凉月，还照影、空惹年华。", 
            "回首处、暮潮呜咽，残堞噪群鸦。", 
            "堪嗟。", 
            "新诗旧史，一卷横斜，起风尘白下。", 
            "曾几许、魂迷碧浪，血染乌纱。", 
            "惊烽夺日英雄死，荡名城、秋水蒹葭。", 
            "凭谁问，笔痕黯淡灯花。"
        ], 
        "title": "渡江云　题对庐先生手书《咏白门柳人物卷》", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "水云深，人踪杳，雁声涛影初沉。", 
            "高柳乱蝉招缆，自泊荒浔。", 
            "夏丛香发，埼岸酒、洗濯愁襟。", 
            "山月小、须弥乍涌，如掷雷音。", 
            "峥嵘天地何心。", 
            "竟鞭石蹴泉，簸树无禁。", 
            "更教虎龙窟宅，啸怒交侵。", 
            "阴阳方割，昏晓荡、灵籁呻吟。", 
            "惊梦觉、风霆万壑，人在楼阴。"
        ], 
        "title": "夏云峰　题斯奋大兄山水长卷", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "晓成阴。", 
            "更潺潺冻雨，年色正骎骎。", 
            "高厦云簇，连街花绚，春意先动江浔。", 
            "分素手、丛芳绣束，弄娇娆、偏惹护花心。", 
            "百合水仙，乃馨君子，众美初临。", 
            "玉盏薄摇香露，倚猩红细靥，默默情深。", 
            "媚眼惺忪，洛姬湘女，一笑对舞开襟。", 
            "几曾想、大唐妃子，矜国色、素面亚瑶簪？", 
            "但止清芬在室，全胜兼金。"
        ], 
        "title": "一萼红　牡丹、水仙、君子兰、百合、康乃馨杂咏，用柳蓍卿韵", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "烟雨羊城，春欲暮、群山腾绿。", 
            "红棉渐、贲如地火，燎如天烛。", 
            "湖镜沉霞窥靓影，江潮早晚牵南国。", 
            "更重楼、裹挟市声繁，云中矗。", 
            "汇豪社，兰亭筑。", 
            "思千古，图一轴。", 
            "任神驰梦入，茂林修竹。", 
            "三月流觞诗兴发，披襟散漫千珠玉。", 
            "待挥毫、天地感斯文，擎新旭。"
        ], 
        "title": "满江红　汇豪社上巳雅集", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "过云催雨断。", 
            "正檐滴闲阶，似真疑幻。", 
            "枕上分明，捎嫩枝夭袅，芳华照眼。", 
            "阁外斜阳，红坠处、荷风摇扇。", 
            "蓦忆荒村，灯影山围，玲珑娇面。", 
            "休道花时渐晚。", 
            "便踯躅天涯，相怜无倦。", 
            "潜壑风回，叹寂寂啼莺，翩翩斜雁。", 
            "送得春归，终不见、秀姿重展。", 
            "但教卿卿梦里，时来探看。"
        ], 
        "title": "三姝媚　碧桃，和晋如", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "曾游地。", 
            "瞢腾溪峤还记。", 
            "虎喑狼哑郁深箐，巉岩猝起。", 
            "孤眠龙象作儿啼，一声愁破空际。", 
            "灵和肉，颠倒倚。", 
            "顽痴诡谲谁会。", 
            "人生窘比窒公车，汗埋臭昵。", 
            "独寻荒野托幽心，漆灯似眼如水。", 
            "搜罗百怪出海市。", 
            "冷回头、娑婆千里。", 
            "羡汝生逢清世。", 
            "叹天人、笔墨茫茫相对。", 
            "为赋鲲鹏南云里。"
        ], 
        "title": "西河　读一行画集", 
        "type": "词", 
        "yun": null
    }, 
    {
        "author": "刘斯翰", 
        "era": "当代", 
        "subtype": null, 
        "text": [
            "风颓雨歇。", 
            "作几日阴晴，天涯无热。", 
            "渐上麂篱，轻舒绣眼，漫绾青青发。", 
            "瑶席倩谁设。", 
            "仙袂乱，流溪滑。", 
            "妙手翩翻，迟回痴想，冷云高揭。", 
            "凄绝。", 
            "千红泻月。", 
            "板门侧，重崖抱叠。", 
            "对棋情脉脉，风灯闲照，人面光如雪。", 
            "永夜起彷徨，秋星窈窕看明灭。", 
            "鬓华畔，柔枝试簪，更听空山鶗鴂。"
        ], 
        "title": "曲江秋　咏菊，用逃禅韵", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "人孰无斯手。", 
            "或操觚、名争高下，诗争肥瘦。", 
            "或捉长刀靡众阵，万里马嘶人吼。", 
            "或来攫、印方如斗。", 
            "或掣风云弄神器，纳乾坤小入私家袖。", 
            "看手上，光四透。", 
            "嗟唯妪手枯而皱。", 
            "记平生、摩挲但握，儿孙肩肘。", 
            "手上纵横千血脉，奇热于中流走。", 
            "尽流向、儿孙躯首。", 
            "剩此冰寒三寸骨，便儿孙重握能温否？", 
            "握毋放，两颤抖。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "随行万里为谁狂，环佩清音似可将。", 
            "眼底微茫沉去影，空中缥缈剩馀香。", 
            "望不及，尚长望，从来至美号忧伤。", 
            "微躯渐化山头石，石上犹残泪两行。"
        ], 
        "title": "鹧鸪天　游仙词", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "兀立擎孤烛。", 
            "照长腰、畸躯入壁，背如虾曲。", 
            "窗外喧豗车马涌，幻眩霓灯万束。", 
            "来袭我、伶仃一屋。", 
            "屋里残书形恍惝，似犹疑欲语前还缩。", 
            "风偶过，烛一蹙。", 
            "今宵梦向何方宿？", 
            "想空山、欹松为枕，浸溪以足。", 
            "漫起苍岚千万里，渺渺川原林麓。", 
            "正明月、光如雨瀑。", 
            "更梦梦魂离体舞，向长空明月相飘逐。", 
            "烛忽堕，黑如扑。"
        ], 
        "title": "贺新郎　电止对烛", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "崖斫以为巢，木斫以为棹。", 
            "一角荒湖驻小山，月出湖光渺。", 
            "小艇摇空波，岁月随昏晓。", 
            "自是伊人不肯来，来即同终老。"
        ], 
        "title": "卜算子 同前记旧四首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "积雨偶能晴，正到秋时候。", 
            "莫误斜阳黯淡红，明日风来又。", 
            "短褂袖何长，遮著藤筇手。", 
            "山上黄花未作寒，山下溪先瘦。"
        ], 
        "title": "卜算子 同前记旧四首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "野果趁时红，一一呈珠颗。", 
            "北涧南溪水自流，聊向中间坐。", 
            "足且水中探，酒出囊中裹。", 
            "共指西天一片云，正向山中堕。"
        ], 
        "title": "卜算子 同前记旧四首 其三", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "问路越溪旁，正值桃花好。", 
            "溪上桃花堕水红，红到天涯老。", 
            "我正住天涯，拾此红枯槁。", 
            "拾此红枯寄故人，趁著秋风小。"
        ], 
        "title": "卜算子 同前记旧四首 其四", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "古蠹立书边，峭若斯人影。", 
            "扣户有谁来，中酒兼旬病。", 
            "岭表不知寒，四望青如整。", 
            "秋在故园山，擎著红枫等。"
        ], 
        "title": "生查子 同前记旧二首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "去岁别吾庐，正值秋成阵。", 
            "今岁又秋来，直到秋残尽。", 
            "落叶似唇红，赴地轻如吻。", 
            "只在小庐东，惆怅谁来问。"
        ], 
        "title": "生查子 同前记旧二首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "崩然我醉，万里苍山扶我睡。", 
            "睡起徘徊，八面涛声动海来。", 
            "人生似此，偶得清欢随可死。", 
            "死向何方，七尺微棺大地长。"
        ], 
        "title": "减兰 高明醉作二首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "不生不死，谁识微生长在此。", 
            "此是人间，下有重泉上有天。", 
            "飘然一絮，随地可飘随地住。", 
            "住与谁同，不与天风即海风。"
        ], 
        "title": "减兰 高明醉作二首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "二月如尘霏细雨，略识微寒，浸浸青衫缕。", 
            "鬓上东风萦不去，咿喁似与人私语。", 
            "记得云溪春楚楚，便向天涯，不异山中住。", 
            "日作春词勤寄取，乞君诵与桃花树。"
        ], 
        "title": "蝶恋花　寄肖云溪", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "三月喧尘自满街，幽居孤影与身谐，东风无限过楼台。", 
            "醉抚深心凉似石，闲寻旧梦散如灰。", 
            "不知春为阿谁来。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "岸草青青花栩栩，鸭占清波，流漾时回住。", 
            "陌上东风呼可语，游人游过斜桥去。", 
            "向暮池塘生细雨，特地深寒，谁复来凝伫。", 
            "泪线年年垂万缕，垂杨自是伤心树。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "七尺皮囊千脸谱，长是身心，彼此商量处。", 
            "万结千丝朝复暮，伊谁侧看茫无语。", 
            "掬起尘埃抟我汝，吹散尘埃，渺渺迷津渡。", 
            "偶客人间原不苦，苦于从此无归路。"
        ], 
        "title": "蝶恋花二首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "目渐酕醄心渐老，日嚼枯花，争得心重少。", 
            "少日初心犹可找，只消筑个时光道。", 
            "后事前尘都了了，行过成都，指著君平笑。", 
            "笑未成形声未到，丘山荡作霜馀草。"
        ], 
        "title": "蝶恋花二首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "十丈清池绕栅栏，睡莲开合自安然。", 
            "粼粼波影推秋水，拂拂风姿过短衫。", 
            "花十八，月初三，少年歌酒正清欢。", 
            "而今抱膝空廊坐，醉唱馀词到夜阑。"
        ], 
        "title": "鹧鸪天　醉坐兰圃独歌少年所闻曲", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "江上奇峰信可攀，白衣苍狗自飞翻，振衣千仞意茫然。", 
            "沧海曾经无外水，寰球纵捏不成圆。", 
            "斜阳淡向古今漫。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "酒病陪人袅药烟，西风尘鬓隔窗妍，似来如往梦回旋。", 
            "濯足无非东去水，举头犹是古来天。", 
            "竟无哀乐过中年。"
        ], 
        "title": "浣溪沙　又荒饮至胃出血，观床头点滴，下下相随，若时钟之嗒嗒无尽者。衾中书此，亦聊遣其无聊耳", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "顶上苍崖太古初，仙人仙去有遗居。", 
            "木梁跨涧接青芜。", 
            "十二折溪山共变，二三子醉石堪扶，瀑声听久静如无。"
        ], 
        "title": "浣溪沙　游仙居山，过十二折溪，共皓然、红笺二兄坐饮仙人居茶庄，庄时已废矣", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "长杯共把，四目光如泻。", 
            "大块荒荒吹野马，使我怆然泣下。", 
            "平生却曲迷阳，渐行渐向他乡。", 
            "尚有故人天末，为予影立苍茫。"
        ], 
        "title": "清平乐　饮至九月二日晨赋寄肖健", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "枯杨稊出，老木之花神愈立。", 
            "唯有金师，矮纸能抟万物姿。", 
            "我来花下，猛忆故园春到乍。", 
            "归去来兮，墓上茸茸草已齐。"
        ], 
        "title": "减兰　元月五夜醉观金鉴才先生画梅小册", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "长犁插土，陌上鸣牛声莽厚。", 
            "细草芊芊，故国春风又一年。", 
            "他乡何好？老酒故人扶共倒。", 
            "倒向篱笆，篱内渊明正作家。"
        ], 
        "title": "减兰　四月初归云溪", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "庭中石桌，桌上桐花垂影薄。", 
            "小试杯盘，试便苍苍二十年。", 
            "今年去也，桐叶桐花谁共者。", 
            "我况天涯，剩趁花香梦到家。"
        ], 
        "title": "减兰 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "蜗然一屋，夜夜醺酣摊我足。", 
            "十载回看，不道儿童已及肩。", 
            "逝将去此，乔木森森山齿齿。", 
            "漫约归来，如梦浮尘正九垓。"
        ], 
        "title": "减兰 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "暝濛花雨，小向江南烟里住。", 
            "短梦微醒，窗外谁家打桨声。", 
            "长川昼夜，与汝同为迁化者。", 
            "重到何时，记著酴醾那夜枝。"
        ], 
        "title": "减兰　零三年尝共石人小游铁山水库，今来复一寻旧踪。同前作", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "倘春来断莫寻花，旧枝丫，旧年华。", 
            "满处馀阳，斜落淡烟家。", 
            "凉著春衫溪不识，自无语、去天涯。", 
            "渐来风色袅杨斜，暖平沙，浸芹芽。", 
            "料得明朝，杜鹃满山遮。", 
            "忽记去年花队里，人相映、两红霞。"
        ], 
        "title": "江城子", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "孰挥郢匠斤，凿岩竟成佛。", 
            "一千数百载，世变阅飘忽。", 
            "坐瞰青衣江，滔滔奔不竭。", 
            "鱼龙纷拜舞，鸥鹭亲眉睫。", 
            "耳孔杂草生，广额霜痕抹。", 
            "坦腹天地间，了不知凉热。", 
            "忆逢丙丁年，圣旨下金阙。", 
            "红兵焰嚣张，横扫到文物。", 
            "儒书已摧烧，佛门当灭裂。", 
            "赤魔结队来，喧呶持斧钺。", 
            "睒此像巍巍，戟指怒吆喝。", 
            "佛眼视若无，一任汝猖獗。", 
            "蛮力不得施，瞠目徒结舌。", 
            "弹指几春秋，山崩祖龙殁。", 
            "可怜呼万岁，权杖遽抛撇。", 
            "地狱永沉沦，何以施威烈？", 
            "太息我苍生，罹兹无量劫。", 
            "未闻罪己诏，左氏有馀孽。", 
            "神州棋局新，拜金帜高揭。", 
            "守佛可生财，观光宰游客。", 
            "人欲正横流，佛亦救不得。", 
            "我来谒佛时，崖边初落叶。", 
            "萧条观佛容，万感凝一瞥。", 
            "佛倚淩云峰，松竹青郁郁。", 
            "上有东坡楼，遗像祀高洁。", 
            "仙灵到夜深，与佛谈宜悦。", 
            "猿鹤聆妙音，江波荡明月。", 
            "吁嗟世弗闻，暴犹崇纣桀。", 
            "奉佛祇虚名，圣道更衰歇。", 
            "前路瞻茫茫，岁寒风酿雪。"
        ], 
        "title": "乐山大佛", 
        "type": "古风", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "江干遥瞩峨嵋峰，云端窈窕青芙蓉。", 
            "昔时寒翠隔人境，今朝坦道开蚕丛。", 
            "泉声泻珠出幽涧，雾气织縠缠长松。", 
            "呼来灵猿争索饵，欲寻玄豹潜无踪。", 
            "掣电飞车破林莽，振衣初登天九重。", 
            "阴霾顿扫碧霄净，羲和驭日光熊熊。", 
            "绝顶仰瞻矗金殿，流辉夺目腾霓虹。", 
            "广场高塑十方佛，巍巍宝塔身玲珑。", 
            "皇家不敌释门富，明珠灼烁镶为瞳。", 
            "名山独佔作威福，斯民水火哀无穷。", 
            "百年更患夷变夏，神州浩劫吾辈逢。", 
            "诗骚一脉叹垂绝，雷鸣瓦釜销黄钟。", 
            "即今坛坫渺英杰，安得太白人中龙？", 
            "正声有待复元古，巨刃应倚摩天雄。", 
            "招邀胜侣来四海，扶持大雅欣道同。", 
            "结盟须到最高处，紫霞万朵飘苍穹。", 
            "层冰积雪化流水，笔花宜放春融融。", 
            "金顶作歌唤鸾鹤，谪仙传语蓬莱宫：诸君愿负起衰责，清音继我援丝桐。", 
            "垂裳倘见太平世，心声和乐吟雍容。", 
            "惜哉河清尚难俟，尘寰遍地燃狼烽。", 
            "骚人永存补天志，但明斯谊休求功。", 
            "危崖凛立迎霜风，徘徊犹恋斜阳红。", 
            "何年独访赤松子，共拄九节青玉筇。"
        ], 
        "title": "持社成立于峨嵋金顶，歌以纪之", 
        "type": "古风", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "宝光炫碧霄，巨佛俯群嶂。", 
            "一身幻十颅，四方皆面向。", 
            "满月饰容颜，慈云镂模样。", 
            "端坐拥莲花，长牙垂白象。", 
            "众生共焚香，梵呗发清唱。", 
            "我读圣贤书，未随人倚傍。", 
            "负手视巍峨，临风感悲怆。", 
            "兆民贡脂膏，铸此黄金相。", 
            "旷世骇奇观，鬼斧施大匠。", 
            "佛法号无边，乾坤说开创。", 
            "奈何尘世间，苦海波犹涨。", 
            "率兽多食人，古德尽沦丧。", 
            "群魔正披猖，竟与韦驮抗。", 
            "佛有大神通，奚忍黔黎葬？", 
            "既云苦修持，曷爱珠宝贶？", 
            "问佛默不言，毋怪昌黎谤。", 
            "吾儒甘淡泊，力行疾虚妄。", 
            "佛心逾铁冷，安用乞灵爽？", 
            "绝顶洒斜阳，金身耀霞绛。", 
            "拜佛人未休，我独吟狂放。", 
            "悬崖且舒眺，万壑云涛壮。", 
            "雪峰亘西极，一洗胸次旷。", 
            "啸起玉龙飞，山河除雾障。"
        ], 
        "title": "观金顶十方佛雕像", 
        "type": "古风", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "遥指万峰间，千年藏古寺。", 
            "皎皎立浮图，夜光腾舍利。", 
            "人称比丘尼，少小禀奇慧。", 
            "清修不染尘，佛法得三昧。", 
            "联翩诗客来，斯地瞻祥瑞。", 
            "山色扑眉苍，湖波荡襟翠。", 
            "昨登大峨巅，目眩金银气。", 
            "今日朝此山，顿觉涤凡秽。", 
            "师出礼众宾，煮茗芬如桂。", 
            "清谈聆娓娓，卓识心殊佩。", 
            "世正逐浮华，沙门亦多弊。", 
            "庙貌饰堂皇，经义嗟茫晦。", 
            "空悬戒律严，五毒杂肝肺。", 
            "几曾度众生，岂脱轮回累。", 
            "惟师冰玉质，莲座承慈诲。", 
            "妙悟笑拈花，宗风持不坠。", 
            "博学涉嫏嬛，深造历年岁。", 
            "笔端泻玄言，字字珠玑缀。", 
            "诗教重温良，儒佛源头会。", 
            "南华秋水篇，更知味外味。", 
            "幽林宜驻锡，指麾兴百废。", 
            "楼阁换新颜，园蔬种甘脆。", 
            "慧果證菩提，净土祛邪祟。", 
            "高名扬海外，说法驭鸾辔。", 
            "顽石皆点头，唤醒蛟鼍睡。", 
            "拜佛贵求真，我亦随侪辈。", 
            "列席听移时，霜钟声发聩。", 
            "复闻大悲心，风雅忧凋瘁。", 
            "愿施龙象力，辟地树旌旆。", 
            "讲席待宏开，精舍先为备。", 
            "戾止望诸君，空山艺兰蕙。", 
            "欢愉齐合十，何幸蒙普惠。", 
            "释迦与宣圣，大道原不悖。", 
            "诗起百年衰，任重路迢递。", 
            "匹夫当有责，秉志在弘毅。", 
            "顶礼爇瓣香，揖别催车骑。", 
            "回首即天涯，塔影矗云际。"
        ], 
        "title": "崇州白塔寺谒果平女法师", 
        "type": "古风", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "钵水咒毒龙，杖锡慑猛虎。", 
            "开山千载前，祖师法力巨。", 
            "迤逦探幽径，披云入深处。", 
            "老松蟠苍鳞，修篁含绿雨。", 
            "溪声广长舌，石罅珠玉吐。", 
            "娇鸟忽一鸣，对客炫翠羽。", 
            "风水叹绝佳，庙貌更高古。", 
            "几经铢衣劫，殿阁存钟鼓。", 
            "佛堂式西藏，瑰丽异中土。", 
            "金身塑普贤，慧眼明如炬。", 
            "艳艳持莲花，时时施法乳。", 
            "宝象鼻长垂，听经首宜俯。", 
            "仰兹相庄严，天魔齐拜舞。", 
            "胡为世间人，造孽尚如许！", 
            "菩萨倘心慈，勿作山林主。", 
            "骑象莅尘寰，济我众生苦。", 
            "峨嵋多佛迹，未见诗人墅。", 
            "安能增广厦，寒士居仙府。", 
            "彩笔挹丹霞，白雪歌金缕。", 
            "池有弹琴蛙，古曲翻新谱。", 
            "莫吟家国愁，空文何所补？", 
            "弗悯斯民艰，群氓谁敬汝？", 
            "秋月洗梦清，春山画眉妩。", 
            "佳日可登高，一啸风飘举。", 
            "悠閒当学佛，同列僧徒伍。", 
            "蔬食饮清泉，缁衣度寒暑。", 
            "四大悟皆空，奚以恋妻女？", 
            "世界真极乐，长生胜彭祖。", 
            "堪怜老杜愚，忠爱称臣甫。", 
            "苦志复唐尧，潦倒殂江浒。", 
            "听我言滔滔，佛仍默不语。", 
            "大笑下山去，驱车不稍伫。"
        ], 
        "title": "伏虎寺", 
        "type": "古风", 
        "yun": null
    }, 
    {
        "author": "刘梦芙", 
        "era": "当代", 
        "subtype": "七言绝句", 
        "text": [
            "楚骚汉赋历千秋，犹有奇光照斗牛。", 
            "两浙今看疏凿手，灵源奔出大江流。"
        ], 
        "title": "口占绝句二首贺浙江辞赋学会成立，应翼奇兄之命 其一", 
        "type": "绝句", 
        "yun": "尤"
    }, 
    {
        "author": "刘梦芙", 
        "era": "当代", 
        "subtype": "七言绝句", 
        "text": [
            "子建当年赋洛神，淩波微步袜生尘。", 
            "江南才俊超前哲，来绘婵娟万卉春。"
        ], 
        "title": "口占绝句二首贺浙江辞赋学会成立，应翼奇兄之命 其二", 
        "type": "绝句", 
        "yun": "真"
    }, 
    {
        "author": "刘梦芙", 
        "era": "当代", 
        "subtype": "七言绝句", 
        "text": [
            "萍踪偶聚暂忘忧，呼酒来登百尺楼。", 
            "醉里莫谈家国事，风霜已白少年头。"
        ], 
        "title": "海上晤杨君逸明，同游二日，归后漫成绝句八首以寄 其一", 
        "type": "绝句", 
        "yun": "尤"
    }, 
    {
        "author": "刘梦芙", 
        "era": "当代", 
        "subtype": "七言绝句", 
        "text": [
            "诗国开新起异军，胸中飞瀑泻流云。", 
            "诙谐未减情悲悯，气自峥嵘我慕君。"
        ], 
        "title": "海上晤杨君逸明，同游二日，归后漫成绝句八首以寄 其二", 
        "type": "绝句", 
        "yun": "文"
    }, 
    {
        "author": "刘梦芙", 
        "era": "当代", 
        "subtype": "七言绝句", 
        "text": [
            "大雅由来尚正声，吟坛何用漫相争。", 
            "春兰不必同秋菊，但抱幽香品自清。"
        ], 
        "title": "海上晤杨君逸明，同游二日，归后漫成绝句八首以寄 其三", 
        "type": "绝句", 
        "yun": "庚"
    }, 
    {
        "author": "刘梦芙", 
        "era": "当代", 
        "subtype": "七言绝句", 
        "text": [
            "独立苍茫自咏诗，每从老杜仰风仪。", 
            "源头活水凭疏凿，万象都成绝妙词。"
        ], 
        "title": "海上晤杨君逸明，同游二日，归后漫成绝句八首以寄 其四", 
        "type": "绝句", 
        "yun": "支"
    }, 
    {
        "author": "刘梦芙", 
        "era": "当代", 
        "subtype": "七言绝句", 
        "text": [
            "昔贤风骨贵嶙峋，寄迹江湖耻帝秦。", 
            "闻说今朝多异事，献金屈膝是诗人。"
        ], 
        "title": "海上晤杨君逸明，同游二日，归后漫成绝句八首以寄 其五", 
        "type": "绝句", 
        "yun": "真"
    }, 
    {
        "author": "刘梦芙", 
        "era": "当代", 
        "subtype": "七言绝句", 
        "text": [
            "龙华小坐听霜钟，不见桃花烂熳红。", 
            "烈士当年诗噀血，烧成秦火万家空。"
        ], 
        "title": "海上晤杨君逸明，同游二日，归后漫成绝句八首以寄 其六", 
        "type": "绝句", 
        "yun": "东"
    }, 
    {
        "author": "刘梦芙", 
        "era": "当代", 
        "subtype": "七言绝句", 
        "text": [
            "广厦摩天日色昏，桃源何处觅渔村。", 
            "洋场眩目金银气，如鲫船来敞国门。"
        ], 
        "title": "海上晤杨君逸明，同游二日，归后漫成绝句八首以寄 其七", 
        "type": "绝句", 
        "yun": "元"
    }, 
    {
        "author": "刘梦芙", 
        "era": "当代", 
        "subtype": "七言绝句", 
        "text": [
            "握手依依惜袂分，索居我已惯离群。", 
            "来年嘉会先须约，天柱峰头揽白云。"
        ], 
        "title": "海上晤杨君逸明，同游二日，归后漫成绝句八首以寄 其八", 
        "type": "绝句", 
        "yun": "文"
    }, 
    {
        "author": "刘梦芙", 
        "era": "当代", 
        "subtype": "五言律诗", 
        "text": [
            "默立怀先哲，松风拂我襟。", 
            "鹤归城郭改，龙隐海云深。", 
            "剥复觇天运，荒唐叹陆沉。", 
            "堪怜二三子，犹抱匹夫心。"
        ], 
        "title": "辛卯初冬与杨兄启宇、王兄邦建游昆山千墩镇，谒顾亭林先生墓，感成四律 其一", 
        "type": "律诗", 
        "yun": "侵"
    }, 
    {
        "author": "刘梦芙", 
        "era": "当代", 
        "subtype": "五言律诗", 
        "text": [
            "万里携书剑，间关老一身。", 
            "忍看夷猾夏，坚待楚亡秦。", 
            "衔石填江海，悲歌泣鬼神。", 
            "盖棺长有恨，未见汉家春。"
        ], 
        "title": "辛卯初冬与杨兄启宇、王兄邦建游昆山千墩镇，谒顾亭林先生墓，感成四律 其二", 
        "type": "律诗", 
        "yun": "真"
    }, 
    {
        "author": "刘梦芙", 
        "era": "当代", 
        "subtype": "五言律诗", 
        "text": [
            "举世行无耻，遑言博以文。", 
            "百年惊国变，一炬痛书焚。", 
            "元气奚能复，真儒杳不闻。", 
            "路遥嗟日暮，挥泪吊公坟。"
        ], 
        "title": "辛卯初冬与杨兄启宇、王兄邦建游昆山千墩镇，谒顾亭林先生墓，感成四律 其三", 
        "type": "律诗", 
        "yun": "文"
    }, 
    {
        "author": "刘梦芙", 
        "era": "当代", 
        "subtype": "五言律诗", 
        "text": [
            "忧乐关天下，千秋道尚存。", 
            "地因奇杰重，德比泰山尊。", 
            "合影留鸿爪，扪碑剔藓痕。", 
            "昆岗呼凤起，酹酒再招魂。"
        ], 
        "title": "辛卯初冬与杨兄启宇、王兄邦建游昆山千墩镇，谒顾亭林先生墓，感成四律 其四", 
        "type": "律诗", 
        "yun": "元"
    }, 
    {
        "author": "刘梦芙", 
        "era": "当代", 
        "subtype": "七言律诗", 
        "text": [
            "落落乾坤一丈夫，剑门策蹇客怀孤。", 
            "难支大厦心徒壮，未复中原泪已枯。", 
            "扪烛有人讥将略，挂冠何日绾兵符？", 
            "英魂万古云霄在，雒诵遗篇夜起吾。"
        ], 
        "title": "陆放翁逝世八百周年，四川崇州市举办文化节纪念，与会后感赋四律 其一", 
        "type": "律诗", 
        "yun": "虞"
    }, 
    {
        "author": "刘梦芙", 
        "era": "当代", 
        "subtype": "七言律诗", 
        "text": [
            "致君尧舜少陵心，千载迢遥道共任。", 
            "鸾凤岂争鸡鹜食，山河长恨狄夷侵。", 
            "堂堂气节撑天地，烨烨词章照古今。", 
            "人世不堪尘劫晦，光明终是望儒林。"
        ], 
        "title": "陆放翁逝世八百周年，四川崇州市举办文化节纪念，与会后感赋四律 其二", 
        "type": "律诗", 
        "yun": "侵"
    }, 
    {
        "author": "刘梦芙", 
        "era": "当代", 
        "subtype": "七言律诗", 
        "text": [
            "天府初来古蜀州，前贤胜迹耐勾留。", 
            "池名罨画松风绿，院隐慈云竹影幽。", 
            "祭礼尚能陈俎豆，歌诗几见耀琳璆？", 
            "那容安乐忘忧患，匣剑龙吟百尺楼。"
        ], 
        "title": "陆放翁逝世八百周年，四川崇州市举办文化节纪念，与会后感赋四律 其三", 
        "type": "律诗", 
        "yun": "尤"
    }, 
    {
        "author": "刘梦芙", 
        "era": "当代", 
        "subtype": "七言律诗", 
        "text": [
            "百载居然夏媚夷，横流沧海到何时？", 
            "乞灵德赛儒书贱，起陆龙蛇国柄移。", 
            "先哲早言诛暴纣，后贤惟喜毁宣尼。", 
            "启蒙讵料翻成魅，留得荒唐劫后悲。"
        ], 
        "title": "陆放翁逝世八百周年，四川崇州市举办文化节纪念，与会后感赋四律 其四", 
        "type": "律诗", 
        "yun": "支"
    }, 
    {
        "author": "刘梦芙", 
        "era": "当代", 
        "subtype": "七言律诗", 
        "text": [
            "拿云翳日二龙蟠，鳞甲森森历岁寒。", 
            "崖谷幸逃斤斧伐，庙堂休作栋梁看。", 
            "既成灵性通神佛，应展香柯宿凤鸾。", 
            "留得放翁诗句在，千秋怅望一盘桓。"
        ], 
        "title": "大明寺双楠", 
        "type": "律诗", 
        "yun": "寒"
    }, 
    {
        "author": "刘梦芙", 
        "era": "当代", 
        "subtype": "七言律诗", 
        "text": [
            "玉镜无尘仰太清，锦城丝竹庆承平。", 
            "纷飞花雨生莲座，叠奏霓裳侑羽觥。", 
            "诗国风云逢劲敌，瑶池鸾鹤有新盟。", 
            "追陪杖履嗟难及，极目峨峰几万程。"
        ], 
        "title": "凡章师寄示与隆莲法师蓉城席上唱酬诗命和，次韵以报", 
        "type": "律诗", 
        "yun": "庚"
    }, 
    {
        "author": "刘梦芙", 
        "era": "当代", 
        "subtype": "七言律诗", 
        "text": [
            "斋名鼎鼎仰扶阳，远绍夷齐德自芳。", 
            "群仕新朝荣黼黻，独存劲节傲冰霜。", 
            "躬行道义人皆敬，偕隐渔樵世可忘。", 
            "万古桐庐江上月，清辉分照水流长。"
        ], 
        "title": "韩国学界为金退庵亡国后隐居不仕之节义征诗限韵，赋此二首以应 其一", 
        "type": "律诗", 
        "yun": "阳"
    }, 
    {
        "author": "刘梦芙", 
        "era": "当代", 
        "subtype": "七言律诗", 
        "text": [
            "日暮王城易帜时，填胸孤愤几人知。", 
            "清高允继前贤轨，忠义堪为后世师。", 
            "雷火毁碑神有怒，松篁护墓志长持。", 
            "儒门正气撑天地，不尽光芒史册垂。"
        ], 
        "title": "韩国学界为金退庵亡国后隐居不仕之节义征诗限韵，赋此二首以应 其二", 
        "type": "律诗", 
        "yun": "支"
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "刘郎卓荦文章手，春日相逢宜饮酒。", 
            "高谈颇似聆清潺，惠我雄文光户牖。", 
            "灯前独坐展卷时，风雷杂遝万星驰。", 
            "刘郎却在云衢上，拍手呼我来何迟？", 
            "驾言始向春江曲，花柳山山如绣束。", 
            "觚陵高日照古原，不尽新秧回云绿。", 
            "促车却走巉岩道，怪石崩腾多雨雾。", 
            "蝮蛇盘树狐狸鸣，白骨如林山鬼舞。", 
            "红旗踊跃大江头，将军昼猎沙场秋。", 
            "方期白羽连潮涌，转看困兽亡所投。", 
            "此时身手尤奇绝，匕首投枪飞似雪。", 
            "什九兽毙在须臾，血射锦袍翻百裂！", 
            "我方见此长嗟起，恍惝忽出黄尘里。", 
            "明灯烂烂素卷横，耳畔犹闻呜咽水。", 
            "寻常肝胆郁轮囷，去年结交潘。", 
            "高怀亦可启吾意，接屣常思兄弟亲。", 
            "既读君文叹良久，沉吟恍若坐良友。", 
            "胸中掌故能纵横，笔下古人解趋走。", 
            "白云山前云去留，珠江桥下水正流。", 
            "何当抉目浮云上，商略中流散扁舟？"
        ], 
        "title": "读严霜（严霜，即刘峻，广东台山人，诗人，杂文家）杂文歌（1963年19岁）", 
        "type": "古风", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "南塘有老树，久枯无片叶。", 
            "及春雨向繁，离离发何烈。", 
            "持酒置其下，月出明皎洁。", 
            "清风从东来，鼓舞歌激越。", 
            "自言少年时，颇负淩霄质。", 
            "炎气日催长，零露暗滋茁。", 
            "忽忽二十年，白云渐相拂。", 
            "徘徊遏悲风，俯仰干白日。", 
            "方谓栋梁时，材高宜毋失。", 
            "焉知世不良，恶物转摧伐。", 
            "雷电实无情，毒虫恣穿穴。", 
            "愧非铁石躯，何由避齮龁。", 
            "一日繁花萎，两日叶尽脱。", 
            "三日死新条，所嗟犹半活。", 
            "中夜每惊寤，沉思痛惨栗！", 
            "悠悠天地长，何处托吾骨？", 
            "夜来感春气，壮心动郁结。", 
            "犹得为叶花，岂复占风月？", 
            "老叶未足珍，应能辨霜雪。", 
            "老花未足贵，春泥化其屑。", 
            "所以益后来，只此足愉悦。", 
            "我闻老树言，感动冲毫发。", 
            "启我日月情，照人肝胆澈。", 
            "因忆二三老，仿佛见高节。", 
            "起坐暂低回，长庚看明灭。"
        ], 
        "title": "老树行（1963年）", 
        "type": "古风", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "中庭有香木，伐之得两琴。", 
            "远知君子至，抱出绿榕阴。", 
            "洗手复弄之，发音清可闻。", 
            "始作暮云合，再奏山月昏。", 
            "三鼓弦何促，泪下忽沾襟。", 
            "岂不嘲客耳？聊用见率真。", 
            "奏罢即分赠，幸勿卑无文。", 
            "君看双琴上，宫商颇不亲。", 
            "此发彼辄应，用意何其深。", 
            "时时一相拂，所以存精神。"
        ], 
        "title": "有赠（1963年）", 
        "type": "古风", 
        "yun": null
    }, 
    {
        "author": "刘斯奋", 
        "era": "当代", 
        "subtype": null, 
        "text": [
            "一从区子病不起，盘胸十万龙蛇死。", 
            "叱吒书坛要健儿，恸向南天无此理。", 
            "风雨心盟三十年，天真磊落感君言。", 
            "灯深犹记西关夜，小草新成杜秋篇。"
        ], 
        "title": "区潜云书法集编成感赋（1998年54岁）", 
        "type": "古风", 
        "yun": null
    }, 
    {
        "author": "刘斯奋", 
        "era": "当代", 
        "subtype": "五言绝句", 
        "text": [
            "日暖晾衫天，小巷丽如绣。", 
            "云暗雨忽来，窗窗出素手。"
        ], 
        "title": "城居杂咏（1976年32岁） 其一", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "五言绝句", 
        "text": [
            "树色日以稀，车尘日以重。", 
            "泼墨作幽山，因之寻绿梦。"
        ], 
        "title": "城居杂咏（1976年32岁） 其二", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "五言绝句", 
        "text": [
            "高楼若崇峦，苔深崩一角。", 
            "夏雨浸天棚，飞街旋成瀑。"
        ], 
        "title": "城居杂咏（1976年32岁） 其三", 
        "type": "绝句", 
        "yun": "屋"
    }, 
    {
        "author": "刘斯奋", 
        "era": "当代", 
        "subtype": "五言绝句", 
        "text": [
            "道旁白兰花，夜来香欲喷。", 
            "零落不终朝，都上女工鬓。"
        ], 
        "title": "城居杂咏（1976年32岁） 其四", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "五言绝句", 
        "text": [
            "暮扇不生凉，移榻欲逃暑。", 
            "梦觉骑楼风，脉脉不成雨。"
        ], 
        "title": "城居杂咏（1976年32岁） 其五", 
        "type": "绝句", 
        "yun": "语"
    }, 
    {
        "author": "刘斯奋", 
        "era": "当代", 
        "subtype": "五言绝句", 
        "text": [
            "惆怅繁城夜，无处不闻鸡。", 
            "一声传东郭，扰梦及关西。"
        ], 
        "title": "城居杂咏（1976年32岁） 其六", 
        "type": "绝句", 
        "yun": "齐"
    }, 
    {
        "author": "刘斯奋", 
        "era": "当代", 
        "subtype": "五言绝句", 
        "text": [
            "云雨欲抟郊，雨歇云亦缩。", 
            "疏篱夕照迟，群鸡啄湿木。"
        ], 
        "title": "城居杂咏（1976年32岁） 其七", 
        "type": "绝句", 
        "yun": "屋"
    }, 
    {
        "author": "刘斯奋", 
        "era": "当代", 
        "subtype": "五言绝句", 
        "text": [
            "百年国运旋，纽枢在甲午。", 
            "四海已平波，屹屹忠魂拄。"
        ], 
        "title": "甲戌谒邓世昌祠（1994年50岁）", 
        "type": "绝句", 
        "yun": "麌"
    }, 
    {
        "author": "刘斯奋", 
        "era": "当代", 
        "subtype": "五言绝句", 
        "text": [
            "梅萼开未残，蝴蝶来何早？", 
            "春意已前山，报与幽人道。"
        ], 
        "title": "自题《梅蝶高士图》", 
        "type": "绝句", 
        "yun": "皓"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "江湖浪迹任消磨，一旦逢春意气多。", 
            "愿化明珠三万斛，直教流影乱星河。"
        ], 
        "title": "观沼气发电有感（1960年16岁）", 
        "type": "绝句", 
        "yun": "歌"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "觉来秋已入帘栊，昨夜微闻打叶风。", 
            "可有新凉游兴否？绕篱菊眼已惺忪。"
        ], 
        "title": "觉来（1962年）", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "刀芒落日塞云驰，怒马书生去不疑。", 
            "洗净春帘儿女怨，霜毫从此纪征衣。"
        ], 
        "title": "送黄炳良参军（1962年）", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "脱手狂文一炬删，纵横风雨记南山。", 
            "捲帘放梦茫茫夜，恐碍飞扬到玉关。"
        ], 
        "title": "有感三首（1967年23岁） 其一", 
        "type": "绝句", 
        "yun": "删"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "夕阳如血映红旌，怒马冲风日百营。", 
            "一纸忽传江国满，天南谁认此书生？"
        ], 
        "title": "有感三首（1967年23岁） 其二", 
        "type": "绝句", 
        "yun": "庚"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "眼底英贤若许攀？归来偶赋白云闲。", 
            "刘琨未老谁相讯？日夜风雷看万山。"
        ], 
        "title": "有感三首（1967年23岁） 其三", 
        "type": "绝句", 
        "yun": "删"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "聚散云山那可期？飞扬天地总相思。", 
            "人间岂独有重九，莽荡风烟七月时。"
        ], 
        "title": "八月四日，与中学旧友廿三人同游越秀山，诗以纪之（1967年） 其一", 
        "type": "绝句", 
        "yun": "支"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "逝矣童心万景边，宜悲宜笑复宜颠。", 
            "木棉风定钟声缓，各忆苍茫二十年。"
        ], 
        "title": "八月四日，与中学旧友廿三人同游越秀山，诗以纪之（1967年） 其二", 
        "type": "绝句", 
        "yun": "先"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "欧阳才调本殊伦，别我狂游又五春。", 
            "一曲旋风关外舞，惊从虎帐认书生。"
        ], 
        "title": "八月四日，与中学旧友廿三人同游越秀山，诗以纪之（1967年） 其三", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "飒爽蛾眉记范君，江山劲气此工人。", 
            "纵横别有欧梁辈，桃李而今张一军。"
        ], 
        "title": "八月四日，与中学旧友廿三人同游越秀山，诗以纪之（1967年） 其四", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "已论桑麻烂熟时，百灵敛手礼多医。", 
            "狂生歌哭终何补？冷倚秋风一卷诗。"
        ], 
        "title": "八月四日，与中学旧友廿三人同游越秀山，诗以纪之（1967年） 其五", 
        "type": "绝句", 
        "yun": "支"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "小历湖山雨后天，情谊珍重语清圆。", 
            "他年若撰登高志，此廿三人定一篇。"
        ], 
        "title": "八月四日，与中学旧友廿三人同游越秀山，诗以纪之（1967年） 其六", 
        "type": "绝句", 
        "yun": "先"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "老去犹思载酒歌，纵横胸次即黄河。", 
            "风云漫道无人赋，词客苍茫里巷多。"
        ], 
        "title": "有赠（1967年） 其一 佟绍弼", 
        "type": "绝句", 
        "yun": "歌"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "飞名廿载杂文场，埋剑归来草树香。", 
            "割断苍凉中岁感，东山菊影倚刘郎。"
        ], 
        "title": "有赠（1967年） 其二 刘峻", 
        "type": "绝句", 
        "yun": "阳"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "潘郎妙绪出同光，我本心师窃比方。", 
            "从此一盟江海去，十年重对證秋堂。"
        ], 
        "title": "有赠（1967年） 其三 潘元福", 
        "type": "绝句", 
        "yun": "阳"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "才人珠海说黎杨，三日谈诗未举觞。", 
            "何不放舟兵气夜，红醪浓注一湖霜。"
        ], 
        "title": "有赠（1967年） 其四 黎益之、杨永权", 
        "type": "绝句", 
        "yun": "阳"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "男儿肺腑烈于秋，不向西山赋别愁。", 
            "我为徐郎测天意，月明终古照渝州？"
        ], 
        "title": "送徐昂都之蜀（1970年26岁）", 
        "type": "绝句", 
        "yun": "尤"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "秋梦当年堕玉关，雁声催泪满琼南。", 
            "相逢负尽中宵意，月色芦花当雪看。"
        ], 
        "title": "赠梁守中（1971年）", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "水阁金荷斗日曛，双凫惊起隔花闻。", 
            "北涛南走三千里，不解飘零那识君！"
        ], 
        "title": "壬子春词 辛亥岁杪，与叶红自琼归省，旋于壬子春节结缡于广州，并同游肇庆，下榻鼎湖山，有作（1972年28岁） 其一", 
        "type": "绝句", 
        "yun": "文"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "风情别矣迥难寻，漫抚红箫春已喑。", 
            "忽堕深宵儿女泪，山灵能会此时心？"
        ], 
        "title": "壬子春词 辛亥岁杪，与叶红自琼归省，旋于壬子春节结缡于广州，并同游肇庆，下榻鼎湖山，有作（1972年28岁） 其二", 
        "type": "绝句", 
        "yun": "侵"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "坐久栏东语渐稀，关河风急撼罗衣。", 
            "荆扉一入轻王气，脉脉春山欲展时。"
        ], 
        "title": "壬子春词 辛亥岁杪，与叶红自琼归省，旋于壬子春节结缡于广州，并同游肇庆，下榻鼎湖山，有作（1972年28岁） 其三", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "家山女伴忆红裙，我亦江湖酒惯醺。", 
            "莫恨啼鹃啼不歇，海云犹得似巫云。"
        ], 
        "title": "壬子春词 辛亥岁杪，与叶红自琼归省，旋于壬子春节结缡于广州，并同游肇庆，下榻鼎湖山，有作（1972年28岁） 其四", 
        "type": "绝句", 
        "yun": "文"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "紫水东流一嶂开，洪杨曾此起蒿莱。", 
            "云烟万态岭头树，犹似雄兵闯阵来。"
        ], 
        "title": "广西行六首（1981年37岁） 其一 车入风门坳", 
        "type": "绝句", 
        "yun": "灰"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "乳泉掬罢更登攀，飞阁玲珑雾树间。", 
            "憩客一杯茶味永，最撩人忆是西山。"
        ], 
        "title": "广西行六首（1981年37岁） 其二 忆桂平西山", 
        "type": "绝句", 
        "yun": "删"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "向人温婉复轻清，水入漓江便有情。", 
            "微雨我来舟上望，四舷山影丽于屏。"
        ], 
        "title": "广西行六首（1981年37岁） 其三 漓江泛舟", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "投荒匹马首重回，祠墓犹存梦已灰。", 
            "偿得柳侯千古恨，柑香浓遍万山隈。"
        ], 
        "title": "广西行六首（1981年37岁） 其四 谒柳侯祠", 
        "type": "绝句", 
        "yun": "灰"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "三洞珠连上径幽，鱼龙曼衍小瀛洲。", 
            "七星芦笛经行遍，阳朔南来又此游。"
        ], 
        "title": "广西行六首（1981年37岁） 其五 柳州都乐岩", 
        "type": "绝句", 
        "yun": "尤"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "彩调南州旧擅名，梨园灯暖月华清。", 
            "儿情女态寻常事，谱入弦丝便不平。"
        ], 
        "title": "广西行六首（1981年37岁） 其六 南宁观剧", 
        "type": "绝句", 
        "yun": "庚"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "酒侠仙儒赤子心，鲁连踪迹总难寻。", 
            "雄怀逸兴青云上，此是盛唐天籁音。"
        ], 
        "title": "题李白像（1984年40岁）", 
        "type": "绝句", 
        "yun": "侵"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "石白茅黄共一滩，板桥南去路弯环。", 
            "丹崖十里争姿色，画在晴晖雨霭间。"
        ], 
        "title": "索溪峪游草（1985年41岁） 其一 十里画屏", 
        "type": "绝句", 
        "yun": "删"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "凫鹭飞来石磴秋，玉簪螺髻浆声幽。", 
            "谁将半匹漓江练，绕向千峰最上头？"
        ], 
        "title": "索溪峪游草（1985年41岁） 其二 宝凤湖", 
        "type": "绝句", 
        "yun": "尤"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "古陆东来势若崩，狂沙落尽见崚嶒。", 
            "海西十万云端柱，似共游人缓缓行。"
        ], 
        "title": "索溪峪游草（1985年41岁） 其三 西海", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "峪路盘溪西复东，苍崖掩树隘还通。", 
            "桥亭小立耽微雨，多少幽情鸟语中。"
        ], 
        "title": "索溪峪游草（1985年41岁） 其四 金鞭溪道中", 
        "type": "绝句", 
        "yun": "东"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "最爱篱边一树梅，冰姿玉态斗寒开。", 
            "江干万炬明如火，又见红棉闯夏来。"
        ], 
        "title": "有以梅花、木棉合为一图者，勉题", 
        "type": "绝句", 
        "yun": "灰"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "陌上翩翩彩蝶双，故随蹇足舞初阳。", 
            "一春多少缠绵事，不信离人不断肠。"
        ], 
        "title": "自题《春游图》", 
        "type": "绝句", 
        "yun": "阳"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "少日情怀似白鸥，何曾习艺耐拘囚。", 
            "老来意气仍如旧，走笔如风写阿馗。"
        ], 
        "title": "自题《钟馗》", 
        "type": "绝句", 
        "yun": "尤"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "三英走马似连环，一吕撑持斗正蛮。", 
            "我爱画师怀抱别，童心写出虎牢关。"
        ], 
        "title": "题韩羽《三英战吕布》", 
        "type": "绝句", 
        "yun": "删"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "奇峰搜尽总嫌烦，汗到淋漓兴已阑。", 
            "我本倪迂自在法，凭空写出意中山。"
        ], 
        "title": "自题山水册", 
        "type": "绝句", 
        "yun": null
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "人海飞腾百战场，偶然歌哭偶然狂。", 
            "偶然三宿罗浮下，肯负梅花一段香。"
        ], 
        "title": "口占答殷文兄说佛", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "觅无人处细吹箫，红叶荒苔第几桥。", 
            "一曲潸然归去也，三生花草雨潇潇。"
        ], 
        "title": "苏州", 
        "type": "绝句", 
        "yun": "萧"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "世味缠绵火与冰，三生石转几诗僧。", 
            "美人迟暮朱弦绝，疏雨江湖倚一灯。"
        ], 
        "title": "无题", 
        "type": "绝句", 
        "yun": "蒸"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "燃彼生生之烈焰，来浮寂寞夜之槎。", 
            "海天百战屠龙毕，独至蓬山哭落花。"
        ], 
        "title": "记梦", 
        "type": "绝句", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "江风潘鬓映芦花，避地无聊脚踏车。", 
            "瑟瑟红凋一回首，人间何处不天涯？"
        ], 
        "title": "无为县江边镇日以自行车为戏", 
        "type": "绝句", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "岁阑落木满江愁，漠漠风翻两鬓秋。", 
            "谁记万家歌舞夜，单车细雨入吴州。"
        ], 
        "title": "平安夜", 
        "type": "绝句", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "笼彼云天之漠漠，狂名蕙盼两销磨。", 
            "江头饮罢愁如焰，独吐中宵郁郁歌。"
        ], 
        "title": "无题", 
        "type": "绝句", 
        "yun": "歌"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "破闷无方坐吃烟，钟声嘀嗒伴无眠。", 
            "丝丝夜吐轻如茧，裹我幽怀又一年。"
        ], 
        "title": "阳历除夕独坐抽烟", 
        "type": "绝句", 
        "yun": "先"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "一笺一榻坐如僧，我在人天第几层。", 
            "烈火果然生灭后，小楼沁骨四山冰。"
        ], 
        "title": "岁末山中夜宿兼题冰火杂诗", 
        "type": "绝句", 
        "yun": "蒸"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "空花信我海中开，百战鼋鼍击浪来。", 
            "泪洒鲛绡都负尽，一舟独坐夕阳回。"
        ], 
        "title": "感启宇先生南海不买珠，口号次韵一首", 
        "type": "绝句", 
        "yun": "灰"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "有鼠来兮旷古荒，我之稼穑我之仓。", 
            "河山处处生民骨，四十八年谁已忘。"
        ], 
        "title": "南通王小娟女史短信令戊子新年咏鼠，余不忍咏此物，口号一首以答", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "生惭七尺此昂扬，肯学腐儒摇笔狂。", 
            "一十二番穷变化，年年彼辈在登场。"
        ], 
        "title": "口号一首再谢不能咏鼠", 
        "type": "绝句", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "细雨村头舟自摇，水堧红湿点芭蕉。", 
            "一蓑缓缓须眉白，独引青牛过石桥。"
        ], 
        "title": "即景", 
        "type": "绝句", 
        "yun": "萧"
    }, 
    {
        "author": "潘乐乐", 
        "era": "当代", 
        "subtype": "七言绝句", 
        "text": [
            "棹歌断续碧溪斜，一缕炊烟竹里家。", 
            "双蝶来时何缱绻，羞红篱外数枝花。"
        ], 
        "title": "春日口占", 
        "type": "绝句", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "披霜直上最高峰，浩荡长澜慨旧踪。", 
            "天地回槎嗟片石，江湖怀宝睡痴龙。", 
            "梦中身历三千劫，眼底尘飞一万重。", 
            "萧瑟寒风故人否？殷勤为我拭青锋。"
        ], 
        "title": "检查重赴南港中宵不寐，披衣登湖畔山", 
        "type": "律诗", 
        "yun": "冬"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "插架乱书堆似屏，中宵独坐气昏冥。", 
            "岁华抛去鸿无迹，江海归来笔有灵。", 
            "三十年狂成久客，百千种劫数寒星。", 
            "诗成起看滔滔水，欲唤龙蛇诵与听。"
        ], 
        "title": "夜坐二首次定庵韵 其一", 
        "type": "律诗", 
        "yun": "青"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "亘古难教水不东，酒香剑气掉头空。", 
            "坐将身世无穷感，吹入江湖一笛风。", 
            "历历尘飞沤影外，萧萧木落雨声中。", 
            "三生慧业如修到，愿化梅花莫化虹。"
        ], 
        "title": "夜坐二首次定庵韵 其二", 
        "type": "律诗", 
        "yun": "东"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "如此滔滔入暮阴，一身涉水迹难寻。", 
            "夕阳黯淡穿云堕，秋色苍寒感病深。", 
            "挥洒风涛三寸笔，飘摇天地十年心。", 
            "孤舟难载劳歌尽，细抚囊中爨后琴。"
        ], 
        "title": "秋日湖上作", 
        "type": "律诗", 
        "yun": "侵"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "江湖回首迹陈陈，草具疏灯坐怆神。", 
            "孤月照空新旧梦，片帆载尽去来尘。", 
            "沧桑味向风前嚼，慷慨诗从酒后真。", 
            "搁手蓦然无一语，天涛漠漠永沉沦。"
        ], 
        "title": "秋夜舟中独坐", 
        "type": "律诗", 
        "yun": "真"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "衣食劳劳等磨驴，名心渐扫笔逾疏。", 
            "沧桑悟后诗难尽，俯仰尘中我不如。", 
            "但得青山归倦羽，不辞白发读奇书。", 
            "句成自笑分明呓，遍画梅花绕敝庐。"
        ], 
        "title": "自题《梅林读书图》", 
        "type": "律诗", 
        "yun": "鱼"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "吸尽天涯酒万杯，苍茫回首自尘埃。", 
            "不从江海抛身去，哪得风涛入笔来。", 
            "酿我悲欢成独造，因人俯仰是庸才。", 
            "一舟即纵狂歌逝，要唤龙蛇襟抱开。"
        ], 
        "title": "舟中饮酒作", 
        "type": "律诗", 
        "yun": "灰"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "细检囊中慰寂寥，荒村风雪又萧萧。", 
            "一弹指顷三千劫，独坐天涯尺八箫。", 
            "但得倾城死何撼，不逢奇士酒空浇。", 
            "尘寰极目谁知己，还共梅花醉此宵。"
        ], 
        "title": "雪夜不寐，自检箧中，慨然有得 其一", 
        "type": "律诗", 
        "yun": "萧"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "新题旧恨满词笺，几度泥鸿记雪前。", 
            "有味青灯虚壮岁，无端白发逼残年。", 
            "诗成七步才何益，佛说三生事可怜。", 
            "斯世茫茫归不得，痴人梦里说归田。"
        ], 
        "title": "雪夜不寐，自检箧中，慨然有得 其二", 
        "type": "律诗", 
        "yun": "先"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "歧路尘沙旧锦囊，萧萧潘鬓坐虚堂。", 
            "孤舟饱识风涛险，杯酒渐知滋味长。", 
            "醉检琴书灯黯淡，愁看天地雪苍茫。", 
            "梅花摇落真如我，毕竟人间不许狂。"
        ], 
        "title": "雪夜不寐，自检箧中，慨然有得 其三", 
        "type": "律诗", 
        "yun": "阳"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "历历前尘墨未残，孤生真作磨牛看。", 
            "小楼风雪哦诗易，大道乾坤觅友难。", 
            "吟到百年歌自苦，狂来一剑气犹寒。", 
            "古贤读破无高处，眼底沧桑字本安。"
        ], 
        "title": "雪夜不寐，自检箧中，慨然有得 其四", 
        "type": "律诗", 
        "yun": "寒"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "一箫一剑两茫然，尘世侧身三十年。", 
            "壮岁人磨枯砚里，深宵诗涌落花前。", 
            "斑斑红雨惊春色，处处沧洲缆钓船。", 
            "又踏垂杨亭外路，伤心芳草碧连天。"
        ], 
        "title": "偶成", 
        "type": "律诗", 
        "yun": "先"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "名场扰扰此回车，歧路亡羊惜岁华。", 
            "肯与时贤争腐鼠？可怜深井噪群蛙。", 
            "身抽蛮触无穷事，舟入江天万里霞。", 
            "拟买青山申后约，小楼高卧万梅花。"
        ], 
        "title": "名场", 
        "type": "律诗", 
        "yun": "麻"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "苍茫扑眼雪千堆，摇兀孤篷浊酒杯。", 
            "山色凄凉云外出，病怀萧索雨中来。", 
            "早知世界无穷劫，空抱沉浮有限才。", 
            "混混蛇龙呼不应，江湖意绪独徘徊。"
        ], 
        "title": "梅雨夜宿山棚湾", 
        "type": "律诗", 
        "yun": "灰"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "碌碌生涯百未能，梦中彩笔诩飞腾。", 
            "江湖莽荡迷孤棹，风雪微茫睒一灯。", 
            "世不堪言聊纵酒，身虽偶寄肯无凭？", 
            "忽听扣角歌前约，各在云山第几层？"
        ], 
        "title": "次慕容兄韵，并寄文政兄", 
        "type": "律诗", 
        "yun": "蒸"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "能招嵇阮嵚崎子，来坐溪山料峭春。", 
            "槛外沙寒窥射蜮，樽前雨迸泣郊麟。", 
            "滔滔自堕谁相惜，脉脉香微世欲新。", 
            "吾道陵夷天未绝，残宵可待海扬尘。"
        ], 
        "title": "正月十四春寒招无为县友人宴集卧牛山麓，马春女史有诗相赠，次韵答之", 
        "type": "律诗", 
        "yun": "真"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "偷闲水榭才三宿，便拟诛茅足醉醒。", 
            "几树红酣穿社燕，四山绿泻入疏棂。", 
            "澄湖长爱身堪隐，人海终怜局未停。", 
            "揖手野鸥还暂去，松涛竹露梦中馨。"
        ], 
        "title": "太平县湖庄小住", 
        "type": "律诗", 
        "yun": "青"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "一壶淡茗啜春晴，避地江村小棹横。", 
            "风暖径幽花满坞，沙暄竹密燕窥楹。", 
            "久惭樗栎能容我，细味沧桑倍有情。", 
            "应世无方勤洗耳，只堪倚石听松声。"
        ], 
        "title": "江村", 
        "type": "律诗", 
        "yun": "庚"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "偶宿幽山能一醉，来听飞瀑坐嶕峣。", 
            "穿云月皓千岩寂，落涧星寒万竹摇。", 
            "此共樽前非昔我，长从别后忆今宵。", 
            "风林梦起无穷感，天海泥鸿各各遥。"
        ], 
        "title": "与友人饮酒", 
        "type": "律诗", 
        "yun": "萧"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "莽荡长河贯数州，愁痕飘尽古今流。", 
            "百年箫剑苍苍醉，万里龙蛇混混游。", 
            "鼠璞同名嚣大国，鹤琴一炬叹奇谋。", 
            "高楼袖手棋谁毕，槐梦纷纷竟列侯。"
        ], 
        "title": "杭城坐箫斋楼上观钱塘江感怀，杜琳瑛女史令次定庵咏史韵", 
        "type": "律诗", 
        "yun": "尤"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "烟堤萧瑟旧亭台，人海相逢第几回。", 
            "一种迷离桥上伫，三生聚散梦中来。", 
            "听残碧老摇微雨，坐到红疏堕野苔。", 
            "水皱山寒都负尽，看看无语各深杯。"
        ], 
        "title": "无题", 
        "type": "律诗", 
        "yun": "灰"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "我已浮槎百战人，横流无地著吟身。", 
            "偶回江海千重浪，来坐琴觞一室春。", 
            "野坞擘笺摊白石，名山过雨洗缁尘。", 
            "匆匆又散亭林杳，催去孤车各怆神。"
        ], 
        "title": "杭州重逢静凤姐，乃忆乙酉春求雨山初晤，赠余诗忽忽近三载矣，枨触而践次韵之诺", 
        "type": "律诗", 
        "yun": "真"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "欲辨当时各已难，枫江灯火共凭栏。", 
            "八年相隔兼秋暮，一月将愁落鬓端。", 
            "久矣蓬旋轻聚散，偶然鸿迹记悲欢。", 
            "兰馨剑气俱销歇，手撚霜枝细细看。"
        ], 
        "title": "友人归，携坐水畔茶楼", 
        "type": "律诗", 
        "yun": "寒"
    }, 
    {
        "author": "潘乐乐", 
        "era": "当代", 
        "subtype": "七言律诗", 
        "text": [
            "危栏久伫水苍茫，几见神州辟战场。", 
            "不断涛声惊浩劫，无边山影又残阳。", 
            "汹汹萁豆情何酷，漠漠虫沙迹已荒。", 
            "风景不殊增客感，人间漫说正沧桑。"
        ], 
        "title": "长江", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "不是山西便河北，四清当去半年多。", 
            "三千师弟人谁老，百八朝昏别奈何。", 
            "出问题时有毛选，得欢欣处且秧歌。", 
            "投身阶级斗争里，见汝诗材大马驮。"
        ], 
        "title": "钟三往四清", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "陌上霏微六出花，先生归缓四清夸。", 
            "忙中腹烂诗千首，战后人俘鬼一车。", 
            "青眼高歌望吾子，红心大干管他妈。", 
            "民间文学将何说，斩将封神又子牙。"
        ], 
        "title": "钟三四清归", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "问题端在几篇诗，三问王倪四不知。", 
            "上月曾来半封信，今宵定卖历年痴。", 
            "寥天一鹤诚高矣，香港九龙要慎之。", 
            "画杜秋娘谁更好，先生笔是尹公师。"
        ], 
        "title": "除夕奉杯", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "戏演一台又一台，难逢富贵逼人来。", 
            "诗成北大荒干菜，心似广东话湿柴。", 
            "荷叶饭无张角米，冬瓜盅少易牙才。", 
            "高轩偶有芳嘉客，亲致长安市上埃。"
        ], 
        "title": "苗公两度见访失迎留诗依韵奉和即呈哂政", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "梁山伯与祝英台，久矣收音机不来。", 
            "九妹当年胸有竹，梁兄一旦骨如柴。", 
            "情能并死非悲剧，天所挻生始蠢才。", 
            "堪笑古今儿女子，每因痴怨跌尘埃。"
        ], 
        "title": "再和苗公吟豪哂政", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "八句诗留写字台，冤哉两度扑空来。", 
            "不知黄老无名火，销得青山几担柴。", 
            "嗟我失迎果遗憾，把诗环诵此奇才。", 
            "夜深忙和思聊赎，末字偏逢险韵埃。"
        ], 
        "title": "回思前情复叠和一首三呈苗公吟豪哂政", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "忽焉乌里雅苏台，杨柳依依入梦来。", 
            "记饮乌苏里江水，想烧阿尔泰山柴。", 
            "男儿足迹当天下，万里襟期愧不才。", 
            "何事语君聊自诩，卅年前到索维埃。"
        ], 
        "title": "趁韵五和苗公留赐诗即呈大政", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "身侧乾坤大舞台，正生小丑两担来。", 
            "不知有汉回君棹，见弃于妻打我柴。", 
            "少正卯除因肃政，盆成括死岂无才。", 
            "自摸伸手此头在，未报彼苍涓与埃。"
        ], 
        "title": "六七八次和苗公三首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "昔年刘阮下天台，知否此生会重来。", 
            "人面空时天似漆，桃花谢后树堪柴。", 
            "肇窥晨又晨窥肇，才怨拙翻拙怨才。", 
            "俯视齐州烟九点，双双何以返尘埃。"
        ], 
        "title": "六七八次和苗公三首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "翻译界有谢素台，半部曾译边城来。", 
            "译文出版走不胫，稿费在家堆成柴。", 
            "愧我卅年昧俄语，输她一旦显英才。", 
            "贫穷此事偏相恼，任是闭门却扫埃。"
        ], 
        "title": "六七八次和苗公三首 其三", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "词章尔筑受降台，等我丢盔弃甲来。", 
            "老始学诗兼学字，贫如无米又无柴。", 
            "宁输矮子黄公度，不服高名袁子才。", 
            "深恐纳降挤莫进，逡巡无地望氛埃。"
        ], 
        "title": "前件缮就待发，复得一首", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "便有骚人避乱台，归来堂主肯归来。", 
            "八千里路邦家女，十万卷书寇盗柴。", 
            "金石文章传后序，诗词要领见真才。", 
            "仓皇北宋成南宋，谁写征迁寸寸埃。"
        ], 
        "title": "咏李清照，作为次和苗公留诗第十首呈教", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "除非独上妙高台，天下事多解不来。", 
            "勾漏县谁沙作夜，广寒宫岂桂为柴。", 
            "诗名冻死陈无己，板话轰传李有才。", 
            "高既难高妙难妙，半山留滞望风埃。"
        ], 
        "title": "次和第十一首呈苗公斧正", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "几时同上越王台，台上披襟细雨来。", 
            "芹圃文章君浊玉，杏坛子弟我愚才。", 
            "春风十里征花信，天下一匡扫霸才。", 
            "放眼乾坤谁不乐，浩歌声在软红埃。"
        ], 
        "title": "赓和大作三首呈苗公 其一", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "取人以貌遇澹台，昭谏能诗孰嫁来。", 
            "书入燕城高举烛，臣称汉帝乱堆柴。", 
            "世间每事错中错，天下人谁才不才。", 
            "著述名山何处少，活该君我老风埃。"
        ], 
        "title": "赓和大作三首呈苗公 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "只为三拳上五台，口中鸟淡下山来。", 
            "独撑一杖巡天下，倒拨垂杨做劈柴。", 
            "闹野猪林存至友，卧销金帐有高才。", 
            "每闻捧喝如狮吼，吼破寰区百丈埃。"
        ], 
        "title": "赓和大作三首呈苗公 其三", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "不问歌台与舞台，苍蝇何处不飞来。", 
            "蹒跚舞影人跳井，格磔歌喉鬼劈柴。", 
            "终卖腹心张耳德，始蒸豚犬易牙才。", 
            "寰球小小千重壁，此物多多万斛埃。"
        ], 
        "title": "歪诗两首呈苗公政 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "杜陵昔上凤凰台，独念凤雏乏食来。", 
            "捧血为泉心竹实，愧身无肉骨茅柴。", 
            "凤兮奇瑞非凡鸟，甫也孤忠不世才。", 
            "但得于时有微补，谁从顶踵惜涓埃。"
        ], 
        "title": "歪诗两首呈苗公政 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "酒尊加饭黜茅台，白酒年来饮不来。", 
            "寒舍人多无厦屋，诗翁韵少未胡柴。", 
            "眠花心事真成梦，糊口文章最费才。", 
            "小学生求帮组字，字题荒谷暮祠埃。"
        ], 
        "title": "鸾语", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "帮老正兴站柜台，三人合等一人来。", 
            "有招文袋堪携酒，此大官人似姓柴。", 
            "兰友黄金吾末座，稗官红水尔雄才。", 
            "相将绒线胡同去，七路开车滚滚埃。"
        ], 
        "title": "即事呈张老并简满苗叠柴韵", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "目送群贤上省台，未曾西去且东来。", 
            "青梅煮酒酸同醋，羊肉涮锅硬似柴。", 
            "天下苍生失环堵，使君孟德始雄才。", 
            "座中惟有查初白，敬业高堂不染埃。"
        ], 
        "title": "陪鸾公东来顺小饮并市场散步叠柴韵二首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "李杜同登单父台，聂张联袂市场来。", 
            "才离酒馆包茶叶，遍跑烟摊觅火柴。", 
            "打仗难如聿明勇，著书更逊溥仪才。", 
            "仰天大笑天何说，唾地无声地有埃。"
        ], 
        "title": "陪鸾公东来顺小饮并市场散步叠柴韵二首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "不如径上玉华台，烤肉季花九块来。", 
            "贵在烧鸡佐黄酒，烤由烈火就干柴。", 
            "赐书三水红金屋，愧少平山冷燕才。", 
            "两个神童两迂叟，倾谈涤尽凤城埃。"
        ], 
        "title": "无题柴韵八首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "何须池馆与楼台，梁孟庑居乐自来。", 
            "妒眼窥锅难煮肉，贼心媚灶易偷柴。", 
            "客逢鹦鹉千年赋，人羡豆萁七步才。", 
            "东屋姓张西屋李，张家飞进李家埃。"
        ], 
        "title": "无题柴韵八首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "不管何时解放台，王公且喜不重来。", 
            "我除龙井谁耽茗，君入虎林自打柴。", 
            "已省明时无敝政，愿为真理一奴才。", 
            "吕翁遭捆还挨揍，腹有诗书窍有埃。"
        ], 
        "title": "无题柴韵八首 其三", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "稿费多如谢素台，登车人道大爷来。", 
            "须飘走马蓝关雪，骨傲戏蟾刘海柴。", 
            "蕉鹿文名真抑梦，莼鲈去志胆兼才。", 
            "沉船处见千帆影，一念长安五父埃。"
        ], 
        "title": "无题柴韵八首 其四", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "诗是先生逼上台，几曾韵许我拈来。", 
            "本钦人棒书尤棒，未意诗柴韵也柴。", 
            "词赋愈工愈小技，英雄越老越乔才。", 
            "批庄注杜吾何敢，自有周村与杜埃。"
        ], 
        "title": "无题柴韵八首 其五", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "神仙何事小阳台，定到蔡经家里来。", 
            "人世桑田未沧海，仙家烈火又干柴。", 
            "旁观窈窕如花女，但想扒搔打脊才。", 
            "半日租金豪侈否，丹沙无数滚黄埃。"
        ], 
        "title": "无题柴韵八首 其六", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "年轻倘肆雨花台，哪得南京人报来。", 
            "下笔千言先换酒，开门七事首须柴。", 
            "时文砚友金生色，川味厨娘李美才。", 
            "再到东城幸过我，黄娇为尔洗襟埃。"
        ], 
        "title": "无题柴韵八首 其七", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "也曾几度上吹台，张吻学吹吹不来。", 
            "从此改途吾拍马，一躬到地为背柴。", 
            "道逢醉汉花和尚，口唱猥歌倘秀才。", 
            "我喊姐夫他不悦，贫僧尚未惹尘埃。"
        ], 
        "title": "无题柴韵八首 其八", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "荒庭木落又纷纷，岁暮耽书远妇醇。", 
            "偷作批庄评杜客，怕嗤厚古薄今人。", 
            "首尾冠裳曾戴脱，池塘风水偶平皴。", 
            "毛肚开膛寒更好，几时破例一杯巡。"
        ], 
        "title": "荒庭酬黄苗子寒斋即事", 
        "type": "律诗", 
        "yun": "真"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "毛肚开膛等发薪，管他烈酒与烟醇。", 
            "忆初同试川江味，似有参观外国人。", 
            "沾口活牙能辣脱，偎炉冻脸可烘皴。", 
            "定然狂醉归休晚，怕李金吾正夜巡。"
        ], 
        "title": "毛肚开膛和苗公", 
        "type": "律诗", 
        "yun": "真"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "蓬蒿何处有金台，怅对空天问郭隗。", 
            "七十二城俱下矣，望诸君尚何为哉。", 
            "英才奇迹惊神器，庸主私心尽鬼胎。", 
            "不到黄金台不见，已教反间计频来。"
        ], 
        "title": "金台四首 其一", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "焉用黄金与郭隗，我真好士自多才。", 
            "非才碌碌邀奇赏，国士惺惺肯远来。", 
            "豫让桥边无货贿，燕昭台上合蒿莱。", 
            "何人不赞黄金策，广武登临一啸哀。"
        ], 
        "title": "金台四首 其二", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "风云龙虎事难猜，骏骨真招远者来。", 
            "士以金来士良丑，马因闲死马堪哀。", 
            "剧辛乐毅果何物，落日燕山兴古怀。", 
            "吊罢陈人忽狂喜，黄金今不预人才。"
        ], 
        "title": "金台四首 其三", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "远人却为黄金来，误尽苍生是此台。", 
            "七十二城余鬼哭，火牛阵血动天哀。", 
            "秦兵一出燕齐举，渔簏愁无鹬蚌猜。", 
            "郭老昭王皆鼠目，一匡天下两樗才。"
        ], 
        "title": "金台四首 其四", 
        "type": "律诗", 
        "yun": "灰"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "太古之精光矇瞳，絪缊盘荡游鸿濛。", 
            "芒兮芴兮不可睹，万物漾漾屯其萌。", 
            "随心而作偶一化，乾坤磅礴开虚空。", 
            "犹有馀灵势未尽，肆汝嬉戏乎万物之畦畛外，摇曳乎万物之有间中。", 
            "或幻霓虹变灭明苍穹，或为飞蝶驰西东，为人之梦诗之思，为海之蜃蓬莱宫；", 
            "为恢诡神奇无用物，以其莫测摇吾胸。", 
            "前宵忽自天中堕，来向枯株附云朵。", 
            "叠叠为群争昌姿，盘旋而上推汝我。", 
            "东取扶桑之古干以立其骨，西摄王母灵芝之神爽以写其躯。", 
            "反飒肃之西风而为其露泽，孕藐姑射仙人之清腴。", 
            "或如丛楼拔地起，高携低倚相将扶；", 
            "或如群女妆束罢，此偏彼侧相评估。", 
            "得汝之灵枯木活，秋中忽出三数叶；", 
            "老干嶙峋衬汝柔，新萼盈盈拂汝额。", 
            "一丈之外即通衢，路人急进无停车。", 
            "汝亦何惜乎此辈之毁誉，我与我周旋之不敷，自游自戏真如愚；", 
            "风波之民讵能识乎此，此中自有大欢娱。", 
            "我来四绕留半日，观汝百态翻历历。", 
            "不抚汝身扰汝欢，不移汝根入我室。", 
            "知汝瑰丽之美不能有其匹，知汝朝菌之身不能及乎日出。", 
            "我固知乎此，不能为汝泣。", 
            "知汝无方之游，遍寰区而为域，知汝无尽之游，即终古而不息。", 
            "异日相逢当屡屡，我非我兮汝非汝；", 
            "嗟我死生犹旦暮，怅不能携逝兮窅渺之宙宇。"
        ], 
        "title": "厂外卫生所侧，薄有小林，有树久为斧伐，但一根蔸，上残数枯株而已。予出此抽烟，忽见枯株生菌，轮绕而上，枯株尽为所覆，其美盖不可名状，因为赋此", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "昔年公作提壶劝酒歌，云我劝公沽酒行山阿。", 
            "我何尝劝公如此，诗人浪语真滂沱。", 
            "今我自作提壶止酒歌，假公之笔传吾科，公慎公笔诚无讹：“我固有壶多复多，列公之庭排鸭鹅。", 
            "茶壶药壶森嵯峨，任公所选无偏颇。", 
            "腹中巨海腾沧波，银针川芎游群蝌；", 
            "公来渴饮吞长河，爽然噫气如鸣鼍。", 
            "甘草为医百药和，人参鹿角载骆驼，当公有疾起沉疴；", 
            "公即无疾亦需佗，如唐僧肉快妖魔。", 
            "奉此二壶公无诃，任公提去行蹉跎；", 
            "穷沙绝漠随公过，虺牙蛊毒徒成窠。", 
            "兀那酒壶雄盘陀，真提不得也么哥。", 
            "双目满眵足跛瘸，日日见公堕坑坡；", 
            "世人拍掌声呵呵，亲友悲汝成人痾。", 
            "唯彼茶壶心老婆，譬公此时不思饮一锅？", 
            "唯彼药壶心老婆，譬公此时不须饮一锅？", 
            "观公此时捉笔手哆嗦，言虽不谬字爬蜗，岂非酒恶攻矛戈？", 
            "公今不止后如何”。"
        ], 
        "title": "淩明醉起作《提壶止酒歌》", 
        "type": "古风", 
        "yun": "歌"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "小塘才数丈，山侧隐幽微。", 
            "水蔓向塘引，岸草半已腓。", 
            "雏鸭十许匹，唧唧绕母围。", 
            "见人略一避，回首如相窥。", 
            "天中亦有鸽，相挟成群飞。"
        ], 
        "title": "2002.10.27病中与卢智晖行山，坐憩小塘即景。适皆无纸，乃取道旁粽叶书之。卢云：诗虽不佳，幸粽叶犹有清香也，此作不可目读，傥可鼻嗅乎", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "塘角住农家，淳淳有一妇。", 
            "独持两儿童，日作田中苦。", 
            "昔我尝游斯，日午饥难堵；", 
            "扣门未及言，察颜意先许。", 
            "薄蔬出鼎锅，携向塘之浦。", 
            "野石为椅案，其上荫佳树。", 
            "醉已乃相别，浅笑犹栩栩。", 
            "今我更来游，怅怅锁门户。", 
            "维时始初暮，众鸟未归翥。", 
            "想见山中山，挥锄汗如雨。"
        ], 
        "title": "同前书于粽叶之馀隙", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "冬如暴君临下土，牧民之术唯恐怖；", 
            "斫强者弱生者亡，一霎乾坤成巨墓。", 
            "更遣寒如东厂来，潜入万物窥毫埃；", 
            "生机未动屠已及，地中之气泥中胎。", 
            "嗟汝泡桐头何倔，忽向墓边开数叶；", 
            "摇曳风中春水波，雀跃春中儿童色。", 
            "春亦有土无何乡。", 
            "童话之国乌托邦。", 
            "居人不老不死者，阳光为食花为裳。", 
            "东君垂拱春之野，更无他语诏天下：汝孕者孕生者生，肆汝自然精流泻。", 
            "儿童日逐游其娱，御风为马地蘧庐；", 
            "游于海水天空里，宇宙之末物之初。", 
            "谁使汝失南北向，坠向冬日枝头上。", 
            "与汝之国隔死生，从此归途沦渺莽。", 
            "汝不知此欢如斯，如歌如舞摇枯枝；", 
            "长刀怒斧安肯赦，行见枝下横君尸。", 
            "我固洞然知乎此，奈我心已如冬死；", 
            "并心之死不自哀，畴能为汝悲与喜。", 
            "君看暮雨森然来，雨里狰狞风已起。"
        ], 
        "title": "操作室前泡桐忽著新叶数丛", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我与世战不周下，海水倒激奔天射。", 
            "我不能胜意先疲，掉头勒我青骢马。", 
            "老剑狂悲一墓藏，广漠之野无何乡，大月孤光卓天地，照我独影行苍茫。"
        ], 
        "title": "我与", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "凤翥鸾翔不能去，此是老翁栖影处。", 
            "唯此古柏肖翁神，天故留教与翁住。", 
            "堂前积雪青茫茫，飞飞饥鸟匍地翔。", 
            "更谁来扣翁肺腑，嗟予二子穷彷徨。", 
            "回首向来雍和殿，红男白女纷渰渰。", 
            "香烟卓卓薰人魂，高臀下首排成片。", 
            "乞福者福多者多，美笑盈盈浮空过。", 
            "似怜此间寥落甚，时遗一二柏之阿。"
        ], 
        "title": "共胡僧出雍和宫入孔庙，庙前有老柏，枝形苍怪，兽走禽飞，争持作势。胡僧指之曰：“凤翥鸾翔不能去。”予嘉其语，欲攘而夺之。越日，语及拙句“哀莫大于心不死”，胡僧笑曰：“即以此偿之，若何。”一毛不拔，寸土必争，斯何人哉。归而补足，庶免吃亏也", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "空谷佳人居山尾，浴山之泉友山鬼。", 
            "明月之光薰其神，漫山摇曳香氤氲。", 
            "大辂峨冠连云立，幽贞宁托山中石。", 
            "颇闻大夫宣高风，许身万里来相从。", 
            "从此居家楚辞里，厮磨耳鬓无彼此。", 
            "以美为佩德为裳，湘灵帝子奴其旁。", 
            "乾坤板荡天潢泻，大夫落落青潭下。", 
            "恸哭举世汩其泥，谁能只手撑天欹。", 
            "归来仍向山之隩，冥然化身山中草。", 
            "长苗拂拂溷青茅，春秋循转随枯凋。", 
            "尚有清根香熠熠，深埋直向九泉隙。", 
            "慕名而至满山凹，穷呼细索纷徒劳。", 
            "嘉名纵在躯已别，从今与世永相诀。", 
            "王侯朝市翻联翩，曰新曰旧争自妍。", 
            "奇香不作随已毁，刻入汗青腥而秽。", 
            "我常梦向山中来，月光飏飏山泉开。", 
            "忽焉右兮忽焉左，似有歌兮歌楚些。"
        ], 
        "title": "诸友山行，卢智晖掘野兰，因为赋", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "摊纸试作书，室静如野旷。", 
            "暮色欲入户，似闻扣窗响。"
        ], 
        "title": "肖健家试新笔，随书之四首 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "纸上两荷苞，卓卓如笔指。", 
            "伫神细观之，忽觉开出纸。"
        ], 
        "title": "肖健家试新笔，随书之四首 其二", 
        "type": "古风", 
        "yun": "纸"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "长冬强弩末，呼斥遂可走。", 
            "但不识春风，能随呼至否。"
        ], 
        "title": "肖健家试新笔，随书之四首 其三", 
        "type": "古风", 
        "yun": "有"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我笔钝如牛，暮色灵如笔。", 
            "窗外万重山，随手抹为一。"
        ], 
        "title": "肖健家试新笔，随书之四首 其四", 
        "type": "古风", 
        "yun": "质"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "连楹皆已扃，桃符红两侧。", 
            "向暮昏雨来，雨中杂雪粒。", 
            "往往长行车，鸣喇时一激。", 
            "伊余独出何？腹鼓不能息。", 
            "幸馀蓬门店，门户开一隙。", 
            "主人贫窭人，假此营衣食。", 
            "为我置粗馔，差可塞一夕。", 
            "对盘相与言，唇颊有好色。", 
            "问我胡不归，倚门望应急。", 
            "食已出相送，更约来明日。"
        ], 
        "title": "同前记除夜事。盖食于方妻许，实尚未足称店，但偏房断屋三数间而已。予与诸贫困小店，皆结为友，室苟稍稍生白，辄恹然不喜", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "地上横霜天上日，两相辉射乾坤白。", 
            "垄中二鸟相逐飞，一鸟枝头鸣而立。", 
            "老树之旁斜村庄，居人牌桌列坪场。", 
            "老者咿喁似谈古，拄藤手杖倚红墙。", 
            "小儿忽自墙后出，争赛春鞭响谁激。", 
            "更小蹒跚来观车，以舌吮指立道侧。"
        ], 
        "title": "正月初五车行临湘道中 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "野有河，溅溅其流。", 
            "维藠之香，在彼中洲。", 
            "野有圃，翼翼其叶。", 
            "维苔之成，其茎茁茁。", 
            "维圃之洫，风开我裳。", 
            "维蜂斯斯，游绕其旁。", 
            "维公之乐，维地之沃。", 
            "岁有生兮，其叶沃若。"
        ], 
        "title": "同日横铺作", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我举我锄锄吾畴，子飞子机游复游。", 
            "我锄我土食我食，子何所游非吾谋。", 
            "我举我锄锄吾畴，子飞子机游复游。", 
            "子何游我畴田侧，聒我两耳惊吾牛。", 
            "我举我锄锄吾畴，子来使我心烦忧。", 
            "我息我锄向天举，锄汝百节如蚓蝼。", 
            "我岂好与子为仇，子果往矣两皆休。", 
            "子飞子机游子游，我举我锄锄吾畴。"
        ], 
        "title": "中班归，网上观美伊战况，有农民击堕美战机，并俘虏美兵。因为赋《锄畴歌》", 
        "type": "古风", 
        "yun": "尤"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我有坦克高如楼房，子之吉普如蚊虻。", 
            "子胡为乎不降。", 
            "我夜视之镜生奇光，空中战车翼以翔，大弹如瀑泻银潢。", 
            "子行土法造机枪，且行且跛何踉跄。", 
            "子胡为乎不降。", 
            "我靴以皮盔以钢，子靴以布洞而张。", 
            "我防毒防弹之服满行囊，子杂其袍非军装，唯鹰之徽缀帽旁。", 
            "子胡为乎不降。", 
            "子百十九尸陈街廊，我无九牛一毛创。", 
            "子瞠子目不肯僵，我屈我腰验子之既殇。", 
            "子胡为乎不降。", 
            "此岂公平之战与亡。", 
            "子胡为乎胡为乎不降，使我心茫然而悽怆。", 
            "子无我问无我伤，子胡为乎胡为乎来我家乡。"
        ], 
        "title": "美军攻纳杰夫，毙民兵百馀。其军官谓为不公平之战，其士兵谓于民兵并无恶感，反觉同情。无论官兵，皆不解民兵胡为不降。予从网上览此，为赋《胡为歌》", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "阿里、侯赛因，子胡为乎生。", 
            "子年二十年十八，子胡为乎生而只得此龄。", 
            "阿里、侯赛因，子胡为乎生。", 
            "子胡为乎生乎此地，使我既见汝之生，复见汝之死。", 
            "使我不见汝之生子，乃见我之死子。", 
            "阿里、侯赛因，我胡为乎生子。", 
            "穆罕默德，子胡为乎生。", 
            "子胡为乎生于十二年前之事，复死于十二年后之事。", 
            "穆罕默德，我胡为乎生子。", 
            "我胡为乎生子于此时，子胡为乎生死乎此时。", 
            "阿比德，子胡为乎生。", 
            "子之所生无不死，子胡为乎生而不死。"
        ], 
        "title": "三月二十八晚，美军轰炸巴格达舒拉贫民区，亡者六十八，伤者百七。有老妇名阿比德，三子尽亡。更赋《胡为歌》", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "鸟声何喧喧，可听不可觅。", 
            "我卧草丛间，醉扶双耳立。"
        ], 
        "title": "岳麓书院醉中小憩 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "窗外正春风，群树摇不息。", 
            "似知我已来，小枝入窗碧。"
        ], 
        "title": "岳麓书院醉中小憩 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "老树数百年，久不理人世。", 
            "下弃千重屋，独向苍穹峙。"
        ], 
        "title": "岳麓书院醉中小憩 其三", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "拗折屋之隅，独树幽而雅。", 
            "小蝶时飞飞，飞过枝阴下。"
        ], 
        "title": "岳麓书院醉中小憩 其四", 
        "type": "古风", 
        "yun": "马"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "今年雨冷春来晚，及至来时势愈敢；", 
            "譬车驰急不能收，长超突入夏之畹。", 
            "蚊虻夜起无人知，一旦嗡喁浮窗扇。", 
            "山上新绿覆老绿，绿上更铺鸟声满。", 
            "此景若失人将嗤，亟欲持筇病忽啖。", 
            "颓坐手脚真湿泥，窗外双燕飞如赶。"
        ], 
        "title": "今年", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "有所思，乃在苍梧之古丘，洞庭之深池。", 
            "九嶷茫茫横天地，层崖崒嵂兮云参差。", 
            "意孤躯兮尚在，渺微粟于沧海兮谁能知。", 
            "君子之行，曰有期兮。", 
            "驾言未远，及秋移兮。", 
            "搴裳滞予，江之欹兮。", 
            "黄竹萧萧，当风披兮。", 
            "锡予以叶，信可依兮。", 
            "迨叶之枯色亦死，洞庭长流流不止；", 
            "迨流之竭洞庭空，倚竹泣泪斑成红；", 
            "迨竹之斑锈而黑，迨黑之发摧以白；", 
            "唯君子之言兮怅犹未息。", 
            "飘叶于水，逆溯而流。", 
            "爰乘此叶，唯君之求。", 
            "徘徊洄漾，道阻且悠。", 
            "纵漂以没，亦复何忧。", 
            "化予躯兮而为此洞庭之波，纷鼓荡兮无昼夜之偏颇。", 
            "深以下兮激潜渊，横以肆兮礴山阿。", 
            "或有至者观予何，使汝知兮予长思之未磨。", 
            "上而行微澜，及长江之源头。", 
            "下而炫狂涛，慄东海之巨舟。", 
            "无远弗届，终世不休。", 
            "趣汝舟兮使会乎情人，歼汝舵兮使猝然而中分；", 
            "举汝上入乎青云，溺汝永堕乎冥阴；", 
            "警汝斯世兮羌无圆美与固存。", 
            "维苍梧之崖兮无其终，洞庭之水兮何汹汹。", 
            "嗟予思兮，乃在不可知之鸿蒙；", 
            "蹇予求兮，乃趁此不可必之飘风。"
        ], 
        "title": "有所思", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我亦梦江南，江南莲无价。", 
            "谁棹木兰舟，相候莲影下。"
        ], 
        "title": "蕙兰阁兄作《三月梦桃花》，跟贴随作三首 其一", 
        "type": "古风", 
        "yun": "祃"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "少日梦江南，江南莲满湖；", 
            "今日梦江南，莲叶满湖枯。"
        ], 
        "title": "蕙兰阁兄作《三月梦桃花》，跟贴随作三首 其二", 
        "type": "古风", 
        "yun": "虞"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "毋作江南梦，江南悲如此：在古莫愁愁，在今莲舟死。"
        ], 
        "title": "蕙兰阁兄作《三月梦桃花》，跟贴随作三首 其三", 
        "type": "古风", 
        "yun": "纸"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "有笔烛天腾黑火，蛰龙惊起飞龙堕。", 
            "光披万物无所遁，河谷毫芒纷如裸。", 
            "有人斗室愁独坐，蟠胸百怪争嵯峨。", 
            "不得此笔不能欢，精魂灵魄沦幽锁。", 
            "有笔巡寻今古破，离朱烛阴罗右左。", 
            "不得此人不能安，腹中怒墨如潮簸。", 
            "有人神思游青穹，上下四方靡不穷。", 
            "嗟此六合何鸿濛，交臂一失谁能踪。", 
            "此人一旦闭其聪，此笔纵在夫何庸。", 
            "东山日出徒熊熊，宇宙寂历沉虚空。"
        ], 
        "title": "有笔", 
        "type": "古风", 
        "yun": null
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "过梦千峰疾，摇檐万树森。", 
            "江山今日意，风雨百年人。", 
            "扰攘秋原火，腾喧学士林。", 
            "欲持一杖往，相约垄头云。"
        ], 
        "title": "丙午冬，全国大串连之风起，与同窗数辈结伴，自广州徒步赴江西赣州，至瑞金而回。沿途有作（1966年22岁） 其一", 
        "type": "律诗", 
        "yun": null
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "大路奔腾出，群山莽荡回。", 
            "三呼鼓角动，一誓帜旗开。", 
            "不驻增城荔，仍怀响水梅。", 
            "奇情因健隼，万里下蒿莱。"
        ], 
        "title": "丙午冬，全国大串连之风起，与同窗数辈结伴，自广州徒步赴江西赣州，至瑞金而回。沿途有作（1966年22岁） 其二", 
        "type": "律诗", 
        "yun": "灰"
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "绝顶曾谁驻？遗踪试追寻。", 
            "从来穷苦地，不替虎龙心。", 
            "赣水红都出，中原白日沉。", 
            "登临感世换，草木郁萧森。"
        ], 
        "title": "丙午冬，全国大串连之风起，与同窗数辈结伴，自广州徒步赴江西赣州，至瑞金而回。沿途有作（1966年22岁） 其三", 
        "type": "律诗", 
        "yun": "侵"
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "不作无家别，天涯处处亲。", 
            "入门闻合唱，握手诵雄文。", 
            "美饭罗香玉，新棉拥白云。", 
            "温凉劳致问，小室倏生春。"
        ], 
        "title": "丙午冬，全国大串连之风起，与同窗数辈结伴，自广州徒步赴江西赣州，至瑞金而回。沿途有作（1966年22岁） 其四", 
        "type": "律诗", 
        "yun": null
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "五岭南征意，矫然一嶂收。", 
            "涧分珠水碧，树入赣边秋。", 
            "惘惘盘霄鹘，闲闲下日牛。", 
            "寻幽兴不尽，随处失同游。"
        ], 
        "title": "丙午冬，全国大串连之风起，与同窗数辈结伴，自广州徒步赴江西赣州，至瑞金而回。沿途有作（1966年22岁） 其五", 
        "type": "律诗", 
        "yun": "尤"
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "知汝飞来倦，胡为傍此枝？", 
            "愁予啼竟日，向晚送芳时。", 
            "院落苔微雨，关河酒一卮。", 
            "不堪闻白发，犹自计行期。"
        ], 
        "title": "赴英德干校省亲，归琼后闻鹧鸪作（1970年）", 
        "type": "律诗", 
        "yun": "支"
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "势坼南陲外，经冬草不黄。", 
            "当时收四海，此地称殊方。", 
            "瘴气云犹湿，边烽夜可望。", 
            "怀人独不见，日落意茫茫。"
        ], 
        "title": "琼居杂诗三首（1970年） 其一", 
        "type": "律诗", 
        "yun": "阳"
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "八月炎天晓，捲帘山气苍。", 
            "小星先去月，微露不成霜。", 
            "且引壶清白，仍怜菊淡黄。", 
            "飘流应日远，秋事付长安。"
        ], 
        "title": "琼居杂诗三首（1970年） 其二", 
        "type": "律诗", 
        "yun": null
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "鸣蛩静虚壁，复起于小窗。", 
            "客梦因愁短，清滩放月长。", 
            "自粘风絮入，不动野云凉。", 
            "落叶何骚屑，萧萧未满廊。"
        ], 
        "title": "琼居杂诗三首（1970年） 其三", 
        "type": "律诗", 
        "yun": null
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "盈耳沧桑警，炎蒸祸正张。", 
            "遣怀容我辈，修禊当春阳。", 
            "诗拾兰亭迹，毫分古拓香。", 
            "天心若曲水，何必问来觞。"
        ], 
        "title": "丁亥上巳汇豪雅集第二回《兰亭梦忆》，席间有作（2007年）", 
        "type": "律诗", 
        "yun": "阳"
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "午节沉钲鼓，微吟感国殇。", 
            "鬼雄缘血战，家破自天戕。", 
            "已异兴亡势，仍悲生死场。", 
            "崎岖盛世路，风雨仗同裳。"
        ], 
        "title": "戊子夏，四川汶川巨震，伤亡破坏惨重。举国震悼。诗以哀之（2008年）", 
        "type": "律诗", 
        "yun": "阳"
    }, 
    {
        "author": "刘斯奋", 
        "era": "当代", 
        "subtype": "五言律诗", 
        "text": [
            "海上丝绸路，波涛想像中。", 
            "人言虽凿凿，鹏迹总濛濛。", 
            "十丈沉船出，千箱宝货雄。", 
            "真堪称一号，證史启先功。"
        ], 
        "title": "咏南海一号（2014年）", 
        "type": "律诗", 
        "yun": "东"
    }, 
    {
        "author": "刘斯奋", 
        "era": "当代", 
        "subtype": "七言律诗", 
        "text": [
            "白马戎装尚少年，画朱门外草芊芊。", 
            "偶从游戏惊堂燕，便向鸡窗惹凤弦。", 
            "细雨初匀孤馆夕，深红半锁药栏边。", 
            "悠悠梦断杨花路，检点新愁在目前。"
        ], 
        "title": "白马三首（1961年17岁） 其一", 
        "type": "律诗", 
        "yun": "先"
    }, 
    {
        "author": "刘斯奋", 
        "era": "当代", 
        "subtype": "七言律诗", 
        "text": [
            "踏花重到又匆匆，况有游丝系碧桐。", 
            "蓦地相逢疑隔世，翩然一瞥是惊鸿。", 
            "玉梭此日投难拒，青眼当时掷易穷。", 
            "幽梦潜行去来夜，起看红雨扑帘栊。"
        ], 
        "title": "白马三首（1961年17岁） 其二", 
        "type": "律诗", 
        "yun": "东"
    }, 
    {
        "author": "刘斯奋", 
        "era": "当代", 
        "subtype": "七言律诗", 
        "text": [
            "从此窗前梦不成，几回征铎误相惊。", 
            "小炉划尽灰无字，老柳飘残絮有情。", 
            "迢递鱼书悭一约，凄迷冷雨暗孤檠。", 
            "殷勤欲理春华梦，忽觉鹃啼已数声。"
        ], 
        "title": "白马三首（1961年17岁） 其三", 
        "type": "律诗", 
        "yun": "庚"
    }, 
    {
        "author": "刘斯奋", 
        "era": "当代", 
        "subtype": "七言律诗", 
        "text": [
            "无赖书生也一行，追凉觅翠上南岗。", 
            "树能惊我真成绿，花到知名倍觉香。", 
            "拟拍长栏呼好句，不知斜日下危墙。", 
            "狂歌归去仍相约，烟水高秋更莽苍。"
        ], 
        "title": "夏日郊游偕陈永正、周锡䪖、王钧明、古健青、梁鉴江诸子（1962年18岁）", 
        "type": "律诗", 
        "yun": "阳"
    }, 
    {
        "author": "刘斯奋", 
        "era": "当代", 
        "subtype": "七言律诗", 
        "text": [
            "午梦频惊铁马风，檐高时看两三松。", 
            "闻鹃始觉春犹在，抚枕真愁鬓易蓬。", 
            "片霎忽来飘瓦雨，数声欲断叩帘钟。", 
            "沉吟此意曾谁会？冉冉孤云入乱峰。"
        ], 
        "title": "午梦（1962年）", 
        "type": "律诗", 
        "yun": null
    }, 
    {
        "author": "刘斯奋", 
        "era": "当代", 
        "subtype": "七言律诗", 
        "text": [
            "高楼独上只惊心，隐隐平畴日欲沉。", 
            "奔海一江声浩荡，勒崖千树气萧森。", 
            "少怀空逐闲云远，愧汗依然昨夜深。", 
            "待到月明成闷坐，偶闻虫语动长吟。"
        ], 
        "title": "高楼（1962年）", 
        "type": "律诗", 
        "yun": "侵"
    }, 
    {
        "author": "刘斯奋", 
        "era": "当代", 
        "subtype": "七言律诗", 
        "text": [
            "仙人俟我斗之旁，忽忽凭虚欲上翔。", 
            "云阵乍开天一线，星光遥度影微芒。", 
            "似闻环佩风泉急，正忆衣裳晓露瀼。", 
            "便与先生乘兴去，伫看皓色动茫苍。"
        ], 
        "title": "酬潘元福见赠（1963年）", 
        "type": "律诗", 
        "yun": "阳"
    }, 
    {
        "author": "刘斯奋", 
        "era": "当代", 
        "subtype": "七言律诗", 
        "text": [
            "新沐镜前漫抚头，閒愁今喜渐抛休。", 
            "十年尘土看流水，满眼风光慕远游。", 
            "浮海帆招千里月，惜风帘卷一天秋。", 
            "岭南造物饶情思，许借豪情踏九州？"
        ], 
        "title": "新沐（1965年21岁）", 
        "type": "律诗", 
        "yun": "尤"
    }, 
    {
        "author": "刘斯奋", 
        "era": "当代", 
        "subtype": "七言律诗", 
        "text": [
            "已废吟哦又一年，翻怜此夕不成眠。", 
            "雄谈小几清风夜，执手长街细雨天。", 
            "苍桧凛然犹负气，锦云灿矣欲联编。", 
            "催归莫道鹃啼促，樽酒还期共水烟。"
        ], 
        "title": "赠梁剑波医师（1979年35岁）", 
        "type": "律诗", 
        "yun": "先"
    }, 
    {
        "author": "刘斯奋", 
        "era": "当代", 
        "subtype": "七言律诗", 
        "text": [
            "登高岂复羡雄飞，万壑苍茫著影微。", 
            "筇竹已输腰脚健，远岑空许梦魂归。", 
            "渐看老木生秋气，坐听风蝉噪夕晖。", 
            "今日故园逢九日，试临珠水照初衣。"
        ], 
        "title": "丁亥夏，予有庐山、井冈、黄山之行，而无诗纪之，是秋重九，汇豪雅集，斯翰议步小杜原韵，欣然动兴，遂有是作", 
        "type": "律诗", 
        "yun": "微"
    }, 
    {
        "author": "刘斯奋", 
        "era": "当代", 
        "subtype": "七言律诗", 
        "text": [
            "月落苍山夜气清，沉沉洱海浸春星。", 
            "倚栏我独倾心听，浩荡流云若有声。", 
            "水阁风来拂面轻，群飞白鸟入山青。", 
            "游船三五争斜日，撑破碧波万点星。"
        ], 
        "title": "洱海纪游（2015年）", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "未能言合已言分，欲语如钳制舌根。", 
            "孤泣一声千里外，遥遥锥入韦郎心。"
        ], 
        "title": "无题二章 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "一苇杭之岂不能，一衣带水只盈盈。", 
            "各怀隐痛深沧海，隔著江头望一生。"
        ], 
        "title": "无题二章 其二", 
        "type": "绝句", 
        "yun": "庚"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "衡门寂寂与谁邻，唯有秋花偶到庭。", 
            "窗里幽箫窗外雨，不携君手不能听。"
        ], 
        "title": "无题四章 其一", 
        "type": "绝句", 
        "yun": "青"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "进退徘徊两可伤，悲欢自检亦茫茫。", 
            "未谋相见先相别，怅似流云过月光。"
        ], 
        "title": "无题四章 其二", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "已是萍飘梗泛身，犹将纠葛累伊人。", 
            "情怀自顾犹堪忍，怎忍伊人啜泣音。"
        ], 
        "title": "无题四章 其三", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "自招风力捲残云，冷冷相看破碎魂。", 
            "日课从今无别事，将禅将酒补斯心。"
        ], 
        "title": "无题四章 其四", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "罪究何存举世非，无非携手两依偎。", 
            "惊车驰骤复驰骤，前路悬崖后路追。"
        ], 
        "title": "记梦", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "少日彷徨歧路心，中年惘怅渐消湮。", 
            "岂知遗蜕犹然在，犹向天边泣故人。"
        ], 
        "title": "弟《荷塘集》全卷贴出，学俭兄读之，为泣下，并承选出数章，因赋寄一首。越日补赋一章 其一", 
        "type": "绝句", 
        "yun": "真"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "长江渺渺势千古，故客茫茫天一方。", 
            "我掷杯盅洞庭水，沿流而往海都香。"
        ], 
        "title": "弟《荷塘集》全卷贴出，学俭兄读之，为泣下，并承选出数章，因赋寄一首。越日补赋一章 其二", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "杨柳水杉绕四围，家家门侧小池湄。", 
            "池中荷叶残都尽，犹有秋风百遍吹。"
        ], 
        "title": "车往君山书所见二首 其一", 
        "type": "绝句", 
        "yun": "支"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "不知咫尺与湖通，跃过前堤眼忽空。", 
            "数株杨柳邀风共，人家正住水天中。"
        ], 
        "title": "车往君山书所见二首 其二", 
        "type": "绝句", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "湘弦断折湘妃去，一片荒澜甚可看。", 
            "帝向烟中投一币，洞庭千古买君山。"
        ], 
        "title": "岳阳楼望君山二首 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "拓地啖天如莽海，自羿而还气未消。", 
            "莫道飘飘浮一叶，君山能压洞庭潮。"
        ], 
        "title": "岳阳楼望君山二首 其二", 
        "type": "绝句", 
        "yun": "萧"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "仿壁摹栏看不真，回廊小倚倦疲身。", 
            "清风一刹真千古，似比名楼更可珍。"
        ], 
        "title": "岳阳楼", 
        "type": "绝句", 
        "yun": "真"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "不但名楼屡减加，少年奇气堕谁家？", 
            "古碑最耐风尘蚀，君听墙边怒过车。"
        ], 
        "title": "岳阳楼重修，不复其旧，复多加新榭，唯碑林一壁，犹予少日原状", 
        "type": "绝句", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "妖红惨绿断魂香，短梦来游黑有光。", 
            "百亩荷塘留我住，便生便死又何妨。"
        ], 
        "title": "石人兄读予《荷塘集》，得一奇梦，梦曰：大夜弥天，唯荷塘恍有黑光。荷盖大可覆人，予趺坐盖底，胸以下皆没乎水。石人谓碰壁已亡，此必其魂也。有顷，亦下入水，与予并坐荷下，隔梗而顾之。时巨雨如泻，荷盖震颤不已。久之，拉予返，而予冷然不理。石人归，及岸回首，见予趺坐如故，乃为之泣下。予故为赋此 其一", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "炙热清凉两如敌，从来水火不相亲。", 
            "不知此水痛何事，开得莲花似火焚。"
        ], 
        "title": "咏荷", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "天地无过墓穴宽，此间最近是阴间。", 
            "一时恍惚神分处，剥琢如闻鬼扣关。"
        ], 
        "title": "十月二十八日太平间作，盖为同事家葬事主书记五首 其一", 
        "type": "绝句", 
        "yun": "删"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "自穴而来从穴去，中间一步颇为难。", 
            "纵君不迈时将迈，两样心情一样还。"
        ], 
        "title": "十月二十八日太平间作，盖为同事家葬事主书记五首 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "老者何人吾不识，幼亦与我不干连。", 
            "且一吊之何妨碍？吊与被吊早晚间。"
        ], 
        "title": "十月二十八日太平间作，盖为同事家葬事主书记五首 其三", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "尸居馀气不能寒，似欲腾身起坐看。", 
            "便得腾身看何益？眼前吊客尽尸乾。"
        ], 
        "title": "十月二十八日太平间作，盖为同事家葬事主书记五首 其四", 
        "type": "绝句", 
        "yun": "寒"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "铿锵牌桌肆閒谈，鞭起人来哭亦欢。", 
            "独向喧哗疏处立，斜阳亦独立西山。"
        ], 
        "title": "十月二十八日太平间作，盖为同事家葬事主书记五首 其五", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "爬行粪水坑中客，跌入温柔洞里人。", 
            "怪道佳儿不思蜀，传来虎父好基因。"
        ], 
        "title": "班中翻《三国演义》，伏见刘备兄盖世英雄，战无不败，宁屈不死，百逃不殆，及入赘东吴，始过上幸福生活；再逃东吴，又多得贤内之助；予仰之无已，因恭作二绝，以为颂歌焉 其一", 
        "type": "绝句", 
        "yun": "真"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "战无不败总能奔，每到危时遍体晕。", 
            "虽则将军如小妇，奈他小妇是将军。"
        ], 
        "title": "班中翻《三国演义》，伏见刘备兄盖世英雄，战无不败，宁屈不死，百逃不殆，及入赘东吴，始过上幸福生活；再逃东吴，又多得贤内之助；予仰之无已，因恭作二绝，以为颂歌焉 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "妇人醇酒最消忧，白却诗人几辈头？", 
            "苟不为君不亡国，争能词笔冠千秋。"
        ], 
        "title": "李后主", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "未捣黄龙生已恨，死尤巨恨不能平：竟埋毅魄栖霞上，长听西湖歌舞声。"
        ], 
        "title": "予尝与人论岳武穆，谓天于武穆至为刻薄。负绝世之才，有回世之力，且逢不世之机，而终不能直捣黄龙。是其生也，不得其生。武将不能大漠擒王，则当马革裹尸；乃其人不死于敌人，而死于小人，不死于沙场，而死于朝廷，不死于不能战，而死于不准战。是其死也，不得其死。人皆有死，入土为安。乃功已大著，不立祁连为冢以纪业绩，而慰其劬劳；功未全竟，不葬于高山之巅以望北国，而哀其遗志；竟葬此悲愤之士于西湖之侧，以听歌舞，而辱其神灵。是并其葬也，亦不得其葬。古今际遇，盖少有如是者。因为一绝（2000年）", 
        "type": "绝句", 
        "yun": "庚"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "燕草初青燕未来，山间野烧剩残灰。", 
            "一波渺与天同远，正送春风到九垓。"
        ], 
        "title": "共卢往六伢家，出湖边书所见三首（不记何年） 其一", 
        "type": "绝句", 
        "yun": "灰"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "坎头贴贴长青苔，地米花如细剪裁。", 
            "岭上春风吹鬓活，洋洋心与物齐开。"
        ], 
        "title": "共卢往六伢家，出湖边书所见三首（不记何年） 其二", 
        "type": "绝句", 
        "yun": "灰"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "湖风细拂藠头香，豌豆双眸两对望。", 
            "野外无人草无限，山羊最解品春光。"
        ], 
        "title": "共卢往六伢家，出湖边书所见三首（不记何年） 其三", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "恰恰莺啼听不闻，随他草长日纷纷。", 
            "此心似为君迷蛊，不得君来不肯春。"
        ], 
        "title": "2002.3.16夜半枕上听蛙", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "沿溪曲折漾花红，随地村庄静若空。", 
            "一刹风来吹忽起，春山都在鸟声中。"
        ], 
        "title": "共肖夫妇小儿山行", 
        "type": "绝句", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "嘈嘈路侧如鼍鼓，摇曳山边冷可听；", 
            "助此清凉添彼热，一样啼虫两样声。"
        ], 
        "title": "共肖卢石出云溪，沿山行至曾家坡，得一小塘 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "坡下纡行汗似浆，坡头一过体都忘。", 
            "不知谁在深阴里，为我殷勤置一凉。"
        ], 
        "title": "共肖卢石出云溪，沿山行至曾家坡，得一小塘 其二", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "一冲小小为山藏，菜畦豆架护幽塘。", 
            "塘畔疏槐扶影立，似看微波散月光。"
        ], 
        "title": "共肖卢石出云溪，沿山行至曾家坡，得一小塘 其三", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "山家四五屋欹歪，向夜微灯出草莱。", 
            "隔岸深丛看不见，纳凉人语趁波来。"
        ], 
        "title": "共肖卢石出云溪，沿山行至曾家坡，得一小塘 其四", 
        "type": "绝句", 
        "yun": "灰"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "拽椅移床都已定，微鼾断续略能闻。", 
            "谁家小犬无些事，痴向山头吠月轮。"
        ], 
        "title": "共肖卢石出云溪，沿山行至曾家坡，得一小塘 其五", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "初生小叶已宜风，正与波光两泄溶。", 
            "似见荷花波底动，明朝跃出万塘红。"
        ], 
        "title": "五月二十三日车行书所见示石人兄", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "来者随来去者去，重楼已毁复重楼。", 
            "更无一客知今古，无怪长江寂寞流。"
        ], 
        "title": "黄鹤楼望长江。同者苏无名赵晴，问之，楼亦新修者也", 
        "type": "绝句", 
        "yun": "尤"
    }, 
    {
        "author": "刘雄", 
        "era": "当代", 
        "subtype": "五言排律", 
        "text": [
            "蕙兰真异卉，沦谪自仙乡。", 
            "玉女身原幻，琼葩质本芳。", 
            "楼居因旧习，生小喜深藏。", 
            "清净观书卷，娇憨弄晓妆。", 
            "乌眸同点漆，皓腕比凝霜。", 
            "眉似远山妩，发如飞瀑凉。", 
            "歌喉尤宛转，舞袖最轻扬。", 
            "邂逅庚辰岁，周旋翰墨场。", 
            "接龙矜秀句，倚马就华章。", 
            "日月网中没，乾坤醉里忘。", 
            "学诗称弟子，因梦叩檀郎。", 
            "红豆相思始，青衫故态狂。", 
            "临屏偷下泪，入室更回肠。", 
            "鸩鸟虚传信，雎鸠绝引吭。", 
            "晤言如梦寐，怀抱释关防。", 
            "解佩闻仙侣，吹箫忆凤凰。", 
            "定情当此夕，忘我在何方。", 
            "哀乐故相递，酸辛还备尝。", 
            "疑猜无止息，逼迫有爷娘。", 
            "玉箸啼常苦，金钿誓未妨。", 
            "西湖空想望，蜀道独彷徨。", 
            "幸得双丝网，何如费长房。", 
            "心劳婴疢疾，骨瘦广衣裳。", 
            "关塞梦魂返，枫林江水长。", 
            "此情曾不改，一任小沧桑。"
        ], 
        "title": "风怀", 
        "type": "排律", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "满城灯火聚蜂衙，眼底茫茫十万家。", 
            "不为稻梁宁至此，浑除酒病外无他。", 
            "山中雨冷孤猿坐，松下庐空断藓花。", 
            "欲乞故人勤拂拭，不能归去想仍佳。"
        ], 
        "title": "同前观窗外义乌夜景作，寄云溪肖、卢诸友", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "蟹面虾须并鼠肝，头颅只自戴愚顽。", 
            "初心顾我终全负，他日由人说大难。", 
            "岂惜扶摇千里远，来求斥鴳一枝安。", 
            "故人且吝如霜笔，莫报山中菊已酣。"
        ], 
        "title": "蟹面", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "青山坡色绿如濡，惆怅青山向昔居。", 
            "廿载空肠转芒角，一身奇骨蔽蜗庐。", 
            "胡为远引尘昏莽，可笑重来气折沮。", 
            "明日孤囊携断梦，为谁回首一踟蹰。"
        ], 
        "title": "归云溪青山坡旧居理故物", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "清秋风细叶初分，小桌浮杯共半醺。", 
            "三十年前堕长梦，万千劫里著微尘。", 
            "逢君偶尔真天眷，执手终将到陆沉。", 
            "渐觉今宵通耄耋，为君预拂额头纹。"
        ], 
        "title": "零六年九月三十夜石人生日，共饮湖南酒家，醉中苦吟作。一诗之成，乃时逾二刻，非苦吟而何。盖予中心有不吉语，往复欲以避之耳", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "城已箱橱楼况茧，差能容膝著微躯。", 
            "隐如客过窗前雨，久被尘封壁下书。", 
            "偶抚长膺沧海静，时惊短梦故园虚。", 
            "东邻闻道梨初好，藜杖明朝一出无？"
        ], 
        "title": "城居", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "岂用萍飘絮泊为，殊乡异俗损蛾眉。", 
            "天风弥渺魂安在，江海深沉梦不归。", 
            "共计来朝言两对，竟持遗稿涕孤垂。", 
            "茫茫六合浇杯酒，或有微香及汝随。"
        ], 
        "title": "石人兄电至，告以许灵儿夭故，予茫渺不能语者久之。电止出饮至旭，醉中所思，皆平生与死相关者，乃索店家笔书此", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "萍飘梗泛影孤斜，四十之年始作家。", 
            "剩此残躯供苦艾，多君小杌置清茶。", 
            "焉辞隐几心如木，且幸翻书眼未花。", 
            "携起阳台仍共坐，尘中无数过惊车。"
        ], 
        "title": "病卧展眼，床头石人山为置菊花茶，因赋以赠之8.19", 
        "type": "律诗", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "日暮苍山霭欲沉，随山曲径细犹分。", 
            "霜馀豆架披藤出，水浅池塘过鸭浑。", 
            "半亩黄云祈足岁，数围红叶便成村。", 
            "青丁空尽留翁媪，苦执残杯待远人。"
        ], 
        "title": "所见", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "我自蓬飘兼橘病，君其酒隐并禅逃。", 
            "重逢哀乐中年后，已觉酸咸世味消。", 
            "老去须扶诗作杖，归来共筑树为巢。", 
            "今宵且向红泥火，帘外秋寒正暮潮。"
        ], 
        "title": "二零零七年秋归乡，得会老薛并诸友。薛云，中年向暮，馀事皆无，但思重拾诗思，以遣苍髯。故记以赠之。又忆少年十七八时，共约归隐，予有词云：觅佳地、须邻古柏，有小舟、细雨泊烟霏。功名倦，匡山忆处，结屋相依。今廿馀年矣，竟不得践其归志，悲乎", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "泉声终夕小喧哗，门钥初开三两家。", 
            "山态冷馀缩如骨，星芒大欲粲成花。", 
            "隔桥叟语髭唇动，抱瓮童归履足斜。", 
            "次第霞光浸天上，禽啼犬吠满篱笆。"
        ], 
        "title": "零八年十月石人山伴仙居晨起", 
        "type": "律诗", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "久羡风光赛丈瀛，此来闻道近君门。", 
            "思量事业如泡影，检点囊书半蠹尘。", 
            "梦里寻诗能放意，棋中度日不知春。", 
            "岂忘水好山无价？争奈吾身似锁绳。"
        ], 
        "title": "平江长寿镇寄田取兵。时实习长寿，田家即平江也", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "平江山窄直如窿，何处烟波可纵横？", 
            "睡起来风思靖节，病成无力梦周公。", 
            "闲拈书卷如斟酒，偶笑云松老卧龙。", 
            "濯足无过长寿水，惜哉之子爱尘红。"
        ], 
        "title": "平江", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "黄昏尘静出街喧，小巷深沟过短垣。", 
            "路转焉知仍旧阁，篱迎不觉已村烟。", 
            "临河树竹围青壁，卧水霞云画晚天。", 
            "问道归来田舍女，自云曾作酒中仙。"
        ], 
        "title": "长寿", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "多情自古少崔娘，一梦幽春见煮粱。", 
            "异日当能观逝水，同心空自许流光。", 
            "花如塑料偏能久，人到真诚不易长。", 
            "是处秋深唯摘荻，寒舟一叶泊苍茫。"
        ], 
        "title": "讲台前塑料花", 
        "type": "律诗", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "一弯小伞入苍茫，斜雨疏风近暮庄。", 
            "枯草盈情妨担细，润泥无力负鞋芒。", 
            "仍怜绿鸟贪空陇，为爱红言滞野塘。", 
            "何处常能舒我意？此行正是倦还乡。"
        ], 
        "title": "忆旧日事拟寄彭未果", 
        "type": "律诗", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "归来又见洞庭秋，还似当时车马流。", 
            "偶把新寒飞作雨，休将旧忆理成愁。", 
            "街头看尽残梧叶，叶里寻空立凤楼。", 
            "准拟今宵消一醉，满身萧飒倩谁留？"
        ], 
        "title": "重到岳阳作", 
        "type": "律诗", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "飞风舞叶不由人，起靠寒栏相对吟。", 
            "坎下低塘银碎水，山边细树影依亭。", 
            "依稀菊冷当年梦，惨澹烟沉隔夜心。", 
            "但喜楼台无别恨，长随秋月到天明。"
        ], 
        "title": "有忆", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "夜深谁扣此柴门，眼倦抛书试一听。", 
            "紧紧松松寒瑟起，停停拂拂暗风生。", 
            "已来击缶人千和，犹想曳泥不一鸣。", 
            "渐久萧然群动息，荒鸡随补两三声。"
        ], 
        "title": "听雪籽响", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "看看先生百衲衣，曾惊旧梦入槐迷。", 
            "黄粱未熟遁黄石，楚璞难开老楚辞。", 
            "唳鹤牵黄等驹过，种瓜抱瓮恨风颓。", 
            "还拈昨夜吟诗稿，来与乞儿换酒归。"
        ], 
        "title": "看看", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "钟山龙战正玄黄，铁甲钢城锁大江。", 
            "浪涌危云天作色，鞭投巨水地尤慷。", 
            "楫边狂火烧吴壁，垓下哀歌笑楚王。", 
            "检点河山挥一袖，炫天灼日立扶桑。"
        ], 
        "title": "观电影《风雨下钟山》次毛泽东韵", 
        "type": "律诗", 
        "yun": null
    }, 
    {
        "author": "刘雄", 
        "era": "当代", 
        "subtype": "五言绝句", 
        "text": [
            "蝌蚪联绵卧，娵隅拨剌鸣。", 
            "平生持直道，不解重横行。"
        ], 
        "title": "英语考试戏咏", 
        "type": "绝句", 
        "yun": "庚"
    }, 
    {
        "author": "刘雄", 
        "era": "当代", 
        "subtype": "五言绝句", 
        "text": [
            "大似阇黎饭，循钟到上方。", 
            "交柯筛日影，时得落衣裳。"
        ], 
        "title": "往学校食堂午饭", 
        "type": "绝句", 
        "yun": "阳"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "襟抱平生知未开，独从蜡泪认寒灰。", 
            "可怜香草美人意，却作章台走马猜。"
        ], 
        "title": "李商隐", 
        "type": "绝句", 
        "yun": "灰"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "不向美人头上立，偏从湖海浪中浮。", 
            "点破碧波三万顷，老荷尖上暂悠悠。"
        ], 
        "title": "题《蜻蜓小憩图》", 
        "type": "绝句", 
        "yun": "尤"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "壮不如人恨若何？屠龙术就竟蹉跎。", 
            "长红小白春满眼，且向旗亭学醉歌。"
        ], 
        "title": "杂感", 
        "type": "绝句", 
        "yun": "歌"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "蛮触交争寄蜗角，是非颠倒看人寰。", 
            "释迦灭度耶稣死，孽海茫茫欲渡难。"
        ], 
        "title": "偶感", 
        "type": "绝句", 
        "yun": null
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "一宵旧梦叠新梦，四外蝉声间鸟声。", 
            "晨起楼头闲倚望，谁家红袖作汤羹？"
        ], 
        "title": "即事", 
        "type": "绝句", 
        "yun": "庚"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "髫龄曾上缙云顶，物是人非二十年。", 
            "负笈何期此山下，为珍旧梦不重攀。"
        ], 
        "title": "缙云山", 
        "type": "绝句", 
        "yun": null
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "生无根蒂住无方，车发渝州夜未央。", 
            "拳曲厢中似行李，一般打叠到绵阳。"
        ], 
        "title": "早发", 
        "type": "绝句", 
        "yun": "阳"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "九仞为山岂必成，世间事事费经营。", 
            "已征远梦三千里，忽觉敲门剥啄声。"
        ], 
        "title": "偶感", 
        "type": "绝句", 
        "yun": "庚"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "泥人短梦兼长梦，为客今年作去年。", 
            "唯有零星檐际雨，偶将木石化缠绵。"
        ], 
        "title": "雨夜", 
        "type": "绝句", 
        "yun": "先"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "一年萧瑟到今晨，得托浮身胜薄云。", 
            "莫笑书生百无用，杯中事业正加勋。"
        ], 
        "title": "宿酲未消，起视窗外，髡木经风，寒鸟呼人，黄叶满地", 
        "type": "绝句", 
        "yun": "文"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "浪说绮怀当日心，登徒何似尾生真。", 
            "历千情劫终成悟，眼底从今只一人。"
        ], 
        "title": "顿悟", 
        "type": "绝句", 
        "yun": "真"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "又逐飙轮事薄游，昊天高迥野云悠。", 
            "平畴极目斜阳外，红似相思绿似愁。"
        ], 
        "title": "旅途", 
        "type": "绝句", 
        "yun": "尤"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "清秋好景正宜行，我向西湖君向京。", 
            "莫问长安柴米价，如今最贱是书生。"
        ], 
        "title": "补送老袁之京", 
        "type": "绝句", 
        "yun": "庚"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "唯将泡面作三餐，无火蜗居倍觉寒。", 
            "大雪拥门人未出，如今真个似袁安。"
        ], 
        "title": "答故人问", 
        "type": "绝句", 
        "yun": "寒"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "佳人已杳剩横塘，行李惟携旧阮囊。", 
            "竟与少年同负笈，羞看鬓上数茎霜。"
        ], 
        "title": "答李瑞兄赠诗", 
        "type": "绝句", 
        "yun": "阳"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "摇梦轻车犯暮寒，人生如狱少枷栏。", 
            "残春又老风尘里，空想归来钓石盘。"
        ], 
        "title": "车上昏昏，睡而复醒，和乐乐兄", 
        "type": "绝句", 
        "yun": "寒"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "夜幕垂垂心旆悬，当时负笈白云边。", 
            "一车如梦重经过，无觅韶光与少年。"
        ], 
        "title": "火车夜过北碚口占", 
        "type": "绝句", 
        "yun": "先"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "暂止栖乌锦里居，杜门避世老僧如。", 
            "伤心难遣唯凭梦，遮眼何须更要书。"
        ], 
        "title": "次韵答无想斋", 
        "type": "绝句", 
        "yun": "鱼"
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "重到安亭路。", 
            "任风霜、松筠苍翠，小楼深护。", 
            "天为骚坛留一老，阅遍人间寒暑。", 
            "泛学海、扁舟容与。", 
            "绣虎雕龙身手健，更摩挲金石通千古。", 
            "吟白雪，散花雨。", 
            "忘年交契心长慕。", 
            "记当时、红羊劫后，晨星三五。", 
            "鸿鲤殷勤传尺素，肝胆凭公倾吐。", 
            "庆玉版、新镌巨著。", 
            "事业名山诗亦史，续春秋道统犹存鲁。", 
            "仁者寿，共杯举。"
        ], 
        "title": "金缕曲两首 其一 海上谒周丈石窗", 
        "type": "词", 
        "yun": null
    }, 
    {
        "author": "刘梦芙", 
        "era": "当代", 
        "subtype": null, 
        "text": [
            "太息斯人逝。", 
            "溯师门、渊源百载，苔岑同气。", 
            "词笔春风年少日，学苑鸾翔凤哕。", 
            "甚禹域桑枯海沸。", 
            "噩梦醒时皆白发，惜馀晖酬唱笺频寄。", 
            "星顿陨，痛挥泪。", 
            "灵光殿尚岿然峙。", 
            "看淞江、滔滔东去，鱼龙游戏。", 
            "十里洋场灯火灿，夜夜金迷纸醉。", 
            "漫指点、尘寰兴废。", 
            "自有蘋洲渔笛在，倚清声天际鸣环佩。", 
            "承坠绪，励吾辈。"
        ], 
        "title": "金缕曲两首 其二 谒石窗丈因忆孔师凡章公", 
        "type": "词", 
        "yun": null
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "高斋动云气，萧爽寸心闲。", 
            "嫩萼红经雨，乱峰青上帘。", 
            "已看天地阔，谁谓路途艰。", 
            "此境疑尘外，神思欲入禅。"
        ], 
        "title": "高斋二首 其一", 
        "type": "律诗", 
        "yun": null
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "坦卧高斋里，梦醒还读书。", 
            "常忧行有玷，岂虑食无鱼。", 
            "晴岳接空阔，浮云看卷舒。", 
            "崦嵫红日迫，对此忽踟蹰。"
        ], 
        "title": "高斋二首 其二", 
        "type": "律诗", 
        "yun": null
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "好鸟鸣深树，幽居集众贤。", 
            "豁眸惊崒屼，洗耳爱潺湲。", 
            "浊酒欣同饮，清诗喜共研。", 
            "他年息尘事，来卧白云边。"
        ], 
        "title": "苏东坡与青城山研讨会即兴", 
        "type": "律诗", 
        "yun": "先"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "出没金乌所，风涛自古今。", 
            "乘桴思隐士，衔石想冤禽。", 
            "涨落三山动，乾坤四极沈。", 
            "玄虚有奇赋，犹作大潮音。"
        ], 
        "title": "海", 
        "type": "律诗", 
        "yun": "侵"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "茸茸接空碧，寂寂动人愁。", 
            "万古青如此，三生梦未休。", 
            "芳馨寄前哲，摧折任时流。", 
            "更有岁时荐，清高孰与俦。"
        ], 
        "title": "芳草", 
        "type": "律诗", 
        "yun": "尤"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "久慕西湖美，无因得一游。", 
            "周旋同野老，颠沛到衢州。", 
            "佳节异乡度，春联满目收。", 
            "相逢难咫尺，黄酒不胜愁。"
        ], 
        "title": "忆浙江之行", 
        "type": "律诗", 
        "yun": "尤"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "不见屈夫子，滔滔举世狂。", 
            "无人守坚白，随例饮雄黄。", 
            "一霎邯郸梦，千秋名利场。", 
            "如能狎渔父，濯足爱沧浪。"
        ], 
        "title": "端午有感", 
        "type": "律诗", 
        "yun": "阳"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "祖母逝三载，孙儿无一言。", 
            "固知神不灭，那禁泪犹翻。", 
            "大爱曷云报？高天问亦难。", 
            "慈颜与衰鬓，惟得梦中看。"
        ], 
        "title": "怀先祖母二首 其一", 
        "type": "律诗", 
        "yun": null
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "春蚕丝尽吐，蝉蜕委尘埃。", 
            "兜率原能住，娑婆不可怀。", 
            "百年如梦寐，万古费疑猜。", 
            "闻道岂惜死？行尸空骨骸。"
        ], 
        "title": "怀先祖母二首 其二", 
        "type": "律诗", 
        "yun": null
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "不意卿能至，相看幻抑真？", 
            "雪冲江上艇，雨忆伞中人。", 
            "异域魂长系，同车愿竟伸。", 
            "断知非梦里，喜极却沾巾。"
        ], 
        "title": "喜晤", 
        "type": "律诗", 
        "yun": "真"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "江湖未辞远，乘兴过吾庐。", 
            "把酒心先怯，论文识不如。", 
            "掇皮无掩饰，造膝至玄虚。", 
            "月朗风恬夜，一如倾盖初。"
        ], 
        "title": "赠莫大", 
        "type": "律诗", 
        "yun": "鱼"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "十丈红尘内，重逢亦夙缘。", 
            "论时真莫逆，涉世岂争先。", 
            "得酒开怀饮，和衣鼓腹眠。", 
            "问君何所梦，应是在园田。"
        ], 
        "title": "赠田大雄", 
        "type": "律诗", 
        "yun": "先"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "名士吾何敢，天教作酒人。", 
            "黑甜成独往，青涩付前尘。", 
            "难再贾余勇，终须惜病身。", 
            "廉纤窗外雨，卧听似含嚬。"
        ], 
        "title": "友人招饮，值余醉卧，作此谢之", 
        "type": "律诗", 
        "yun": "真"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "暮春何所事，隐几读诗书。", 
            "淑气通帷幕，情人阻道途。", 
            "身闲忧患集，客久狷狂除。", 
            "偶下萧斋看，花繁众蝶蘧。"
        ], 
        "title": "暮春", 
        "type": "律诗", 
        "yun": null
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "晨起惊浓雾，山林失旧痕。", 
            "庭空谁共语，事往梦馀温。", 
            "学道尘犹隔，观书蠹可飧。", 
            "青毡专一壑，长物不须存。"
        ], 
        "title": "山中次段、蔡二先生韵 其一", 
        "type": "律诗", 
        "yun": "元"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "宴坐不知晚，秋寒侵户棂。", 
            "雨声间疏密，树色半黄青。", 
            "一室忽如舸，此身还似萤。", 
            "短修终物化，惟德可长馨。"
        ], 
        "title": "山中次段、蔡二先生韵 其二", 
        "type": "律诗", 
        "yun": "青"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "节候已新暖，山林仍旧寒。", 
            "青毡烘电气，黄卷掩悲欢。", 
            "多欲诚自苦，三餐应不难。", 
            "虫声侵枕夕，未觉此身单。"
        ], 
        "title": "节候", 
        "type": "律诗", 
        "yun": "寒"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "残暑迟回际，秋风特地寒。", 
            "更披新白袷，怅望好青峦。", 
            "君健出游易，吾衰举趾难。", 
            "轻身应有术，莫枉减盘餐。"
        ], 
        "title": "答天许兄中秋见寄", 
        "type": "律诗", 
        "yun": "寒"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "堂成曲径处，人到早春时。", 
            "鹅鸭江间出，菩提树下窥。", 
            "分茶粗识味，借纸细论诗。", 
            "颇觉清虚入，归途雨更宜。"
        ], 
        "title": "访相宜草堂", 
        "type": "律诗", 
        "yun": "支"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "小园一夜雨，流潦浩纵横。", 
            "全洗暑天溽，早沾秋意清。", 
            "池中动鱼响，树杪落泉声。", 
            "造化功难写，诗如袁嘏平。"
        ], 
        "title": "雨后", 
        "type": "律诗", 
        "yun": "庚"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "古镇再来游，涤尘因少留。", 
            "杯收天上月，人坐暑中秋。", 
            "柳影临窗动，溪声到枕流。", 
            "一瓢诗亦苦，或可比唐求。"
        ], 
        "title": "夜宿街子镇", 
        "type": "律诗", 
        "yun": "尤"
    }, 
    {
        "author": "刘雄", 
        "era": "当代", 
        "subtype": "五言律诗", 
        "text": [
            "蒙恩廿年旧，怀德一朝通。", 
            "心赤诛邪慝，眼青怜困穷。", 
            "滋兰夫子志，说项古人风。", 
            "晚节耽吟咏，精思句自工。"
        ], 
        "title": "次韵呈艾老南山先生", 
        "type": "律诗", 
        "yun": "东"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "百千思绪结蛛丝，独坐沈吟不自持。", 
            "寂寂中宵疑我在，冥冥万物付谁知。", 
            "故园望断徒惆怅，荒漠栖馀只惘迷。", 
            "天地无言花自落，冰轮终古出江湄。"
        ], 
        "title": "沈思", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "上高楼，游极目，休向远云路。", 
            "纵与云随，无有觅君处。", 
            "小塘痴水沉沉，孤丫草径，都不管、人间趋暮。", 
            "立寒浦。", 
            "多情天欲轻阴，解同我凝伫。", 
            "冥里青丝，想君又重数。", 
            "我将烈酒千盅，迎风踏醉，都洒遍、千山雾雨。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "闻道君鞭，巴陵染水，又指梅雨长安。", 
            "青旗斜处，但饮莫关钱。", 
            "醉倒无须问地，高松畔、竹径风栏。", 
            "当垆女、青苔野草，识我旧时颜。", 
            "悠閒。", 
            "披细雨，清波划断，引鹤呼烟。", 
            "有奇气横空，试托谁传？", 
            "此去余唯一嘱，逍遥地、仔细寻看：白云外，尘影疏处，遗落旧诗笺。"
        ], 
        "title": "满庭芳　送金拥军临湘实习", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "千古君真乐。", 
            "恨无人、椽毫写尽、荡怀傲魄。", 
            "闻道君家封姨客，更有苍龙时落。", 
            "狂玉宇、风流难学。", 
            "问尔一番清洁体，怎人间来坠溷清浊？", 
            "想高处，亦寥寞。", 
            "随心山水都茫漠。", 
            "草纤柔、老松无力，任君淫虐。", 
            "长笑古人多浪语，说道催诗助角。", 
            "真无异、小人之度。", 
            "我识君来深眷意，羡先生浩气披青箬，都吐与、莽山壑。"
        ], 
        "title": "贺新郎　雨", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "春色几何？", 
            "忆去年，鸟如风，风如照。", 
            "拈晴问绿应当时，莫被残花笑。", 
            "行到小塘步悄，恐惊他、游丝轻袅。", 
            "一株杨柳，几点青萍，三分细草。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "倚青天，鸣剑鞘。", 
            "长啸三年，倜傥人年少。", 
            "风物与君曾遍闹，旧友南湖，新识君山岛。", 
            "且分离，唯酒好，种种前程，风雨谁能料？", 
            "落魄他年情未了，病酒青衫，寻取巴陵道。"
        ], 
        "title": "苏幕遮　别薛为宏", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "嫩绿山间，暮春雨里，曾看几度杜鹃。", 
            "指伸花野草，说新土牛田。", 
            "算都似、风英水叶，一归如失，君不重言。", 
            "又谁知、好梦疏时，情恐人看。", 
            "歧途漫管，且凭他、峻岭渊泉。", 
            "把酒里欢愁，青衫狂放，拚却容颜。", 
            "想舞袖熏风，为谁个、淡月悠弦？", 
            "到离情深处，无言绕遍寒栏。"
        ], 
        "title": "扬州慢　今年将毕业，离情预在，为彭赋", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "病马荷尘客，一去锁幽苔。", 
            "芳华浓处，分径探棘苦寻徊。", 
            "挂露林中黄雀，落日檐头细雨，笑多事堪哀。", 
            "检点唯斯幸，鸥鸟未相猜。", 
            "又去也，且不必，泪盈腮。", 
            "人间多少风景，鸥汝共谁偕？", 
            "纵得芳心相待，去路高云深壑，憔悴恐难来。", 
            "柳絮飞耶未？", 
            "扶醉上高台。"
        ], 
        "title": "水调歌头　同前作", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "绿满平岗，东风替却，粉桃羞软。", 
            "几日温凉，新秧起畴浅。", 
            "牛鞭蓑笠，泥香淡、疏苗点线。", 
            "天遣、朝雨嬉调，暮晴还相看。", 
            "村童烂漫，瓦罐囊茶，娇声试高唤。", 
            "草莓寻上短坎，呼顽犬。", 
            "却笑杜鹃胸窄，只解落花啼怨。", 
            "把一田风景，都让与、双飞燕。"
        ], 
        "title": "惜红衣　田中即事", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "赛繁华，堆玉粉，终不可长驻。", 
            "我自多情，却被无情误。", 
            "新来双燕殷勤，斜飞掠地，把落瓣、衔来细数。", 
            "断肠浦，试把诗酒痴怀，挽春片时住。", 
            "未了欢颜，又被雨缠去。", 
            "算来无计消磨，狂夫病矣，奈不得、清寒如许。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "箫角吹春，柳婆娑，动暗香、珠帘揭。", 
            "少年心事说还休，恐被闲风泄。", 
            "无奈花消雨歇。", 
            "倩谁知、无心啼鴂？", 
            "归来唯有，寒塘光射，一天秋月。"
        ], 
        "title": "烛影摇红二首 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "好梦如烟，推枕懒，似未忘、嫣然语。", 
            "窥窗灯影淡如无，寂寞凉无主。", 
            "唯有伤心春雨，到更阑、淅声似诉。", 
            "哀情谁听？", 
            "唤起愁人，摇惊冷树。"
        ], 
        "title": "烛影摇红二首 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "落红乱，清曦泪浥美人蕉。", 
            "渐初阳红影，晶莹一一香消。", 
            "年少同来花下坐，哀丝豪竹两低高。", 
            "琼杯滟滟，语笑骚骚。", 
            "萧条。", 
            "到歧途、始信愁颜，不在眉梢。", 
            "晚矣而今，孤风自送千桥。", 
            "不敢倩君唱离别，知君一曲定妖娆。", 
            "怕离后、馀响无情，萦绕清宵。"
        ], 
        "title": "雪梅香", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "落日红霞串柳梢，沙河缓水过高桥。", 
            "却笑闲牛绹上锁，输我，青丝赤臂舞纱绡。", 
            "试踏清泠沙似喷，翻滚，依人水浅不吞猫。", 
            "闻道此非龙伏地，谁意？", 
            "先生笑卧诵逍遥。"
        ], 
        "title": "定风波　长寿镇沙河戏水", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "想天公管得季华流，管不得人痴。", 
            "尽春风花月，酣游正可，何事自迷？", 
            "满肚皮唯狂放，不肯合时宜。", 
            "检点卢生意，差足似之。", 
            "此去西湖塌处，甚阿瞒关羽，不动君思。", 
            "把江湖饮遍，酒意恐嫌稀。", 
            "觅佳地、须邻古柏，有小舟、细雨泊烟霏。", 
            "功名倦、匡山忆处，结屋相依。"
        ], 
        "title": "八声甘州　戏老薛。时将毕业归华容，其家在塌西湖", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "蛙声初起小田塘，风枝语露窗。", 
            "流萤箫管月中扬，相看两逸狂。", 
            "风似旧，夜如乡。", 
            "孤樽酒欲凉。", 
            "五湖待去问君航，无情烟水茫。"
        ], 
        "title": "阮郎归　忆旧", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "低檐小店临尘路，两两三杯酒。", 
            "酒浓未比语词多，一笑人生何必说风波。", 
            "街前桃李香如醉，囊底刚能兑。", 
            "莫愁醉里不知归，是处松山竹影好扶衣。"
        ], 
        "title": "虞美人　忆长寿与老薛饮", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "少年意气，只爱登楼阅。", 
            "何事悲凉为飘叶？", 
            "趁悠閒、先生不欲孤行，正无奈、随挽人间秋色。", 
            "拈诗如吐纳，留亦奚为？", 
            "散与西风争扯拽。", 
            "此心到处悠然，醉卧东篱，问谁识、庄生蝴蝶？", 
            "到醒处一身露如淋，又懒整青衫，浩歌带月。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "雨笼晴，花媚绿，草萋萋。", 
            "便错与春色相期。", 
            "而今泪眼，见衰阳残月只成悲。", 
            "枯荷飒飒，对秋声、说尽馀思。", 
            "萦萦梦，休相寄，情寂寂，半为泥。", 
            "且自足、何事痴迷？", 
            "彷徨寻觅，有蜻蜓老矣苦无依。", 
            "疏风过处，背斜阳、乱扑帘霓。"
        ], 
        "title": "金人捧露盘　为人作", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "对酒强开醉眼酕，晚来雨急共云滔，蔷薇寂寞听寒箫。", 
            "借问人生何所似？", 
            "明朝起看绿风高，飞红片片劝今宵。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "楼前日日拥苍山，起轻岚，雁悠然。", 
            "几处衰荷，随与可流连。", 
            "落叶新交如旧识，闲相问，过窗帘。", 
            "文章得意诵寒蝉，与风言，上高栏。", 
            "无限秋光，卖得几文钱？", 
            "留与先生唯自足，调玉笛，卧松泉。"
        ], 
        "title": "江城子", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "寻常见得雨凄凄，瑟瑟败荷堤。", 
            "只有故人音信，人间最是难期。", 
            "萧然读罢，晚风时节，叶舞寒衣。", 
            "便识今宵闲梦，荻花秋月依稀。"
        ], 
        "title": "朝中措　得薛书", 
        "type": "词", 
        "yun": null
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "垢面蓬头亦一奇，随身铁拐步如飞。", 
            "缘何不向仙山卧，来管人间是与非？"
        ], 
        "title": "自题《铁拐李》", 
        "type": "绝句", 
        "yun": "微"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "青山红树鹧鸪啼，稻熟连陂高复低。", 
            "踏月归来兴不减，三秋风物板桥西。"
        ], 
        "title": "题《暮归图》", 
        "type": "绝句", 
        "yun": "齐"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "清溪澹澹出松阴，赴海奔江自古今。", 
            "谁独临流心不竞？此心应在最高岑。"
        ], 
        "title": "题徐乐乐《松溪观流图》", 
        "type": "绝句", 
        "yun": "侵"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "撩人春梦总难持，和叶随风任所之。", 
            "蕉绿樱红都过了，凭谁唤起说相思？"
        ], 
        "title": "题张桂铭《人物图》", 
        "type": "绝句", 
        "yun": "支"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "纵然爱汝羽毛鲜，敛翼缩头亦可怜。", 
            "今日放将笼外去，乘风好向夕阳边。"
        ], 
        "title": "自题《纵羽图》（2005年）", 
        "type": "绝句", 
        "yun": "先"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "路人争指络腮胡，拄杖蓬头时一呼。", 
            "不知些许葫芦药，医得人间痼疾无？"
        ], 
        "title": "自题《铁拐李》", 
        "type": "绝句", 
        "yun": "虞"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "收拾乾坤一袋装，禅房西望木千章。", 
            "忽然心动欲何往？扰攘人间梦一场。"
        ], 
        "title": "自题《布袋僧》", 
        "type": "绝句", 
        "yun": "阳"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "岁云暮矣客愁多，醉倚中宵抚剑歌。", 
            "安得老馗同入梦，一鞭风雪过黄河。"
        ], 
        "title": "自题《钟馗图》", 
        "type": "绝句", 
        "yun": "歌"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "忽然著地忽淩空，万辆长驱疾似风。", 
            "撑起神州高速度，方知此路是强龙。"
        ], 
        "title": "咏高速公路（2006年）", 
        "type": "绝句", 
        "yun": null
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "苍崖万叠似重关，千尺龙湫绿影间。", 
            "南让雄奇北让秀，人间我重越中山。"
        ], 
        "title": "雁荡山留题", 
        "type": "绝句", 
        "yun": "删"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "江中一岛岛中湖，天水澄鲜共此图。", 
            "不枉人称诗之屿，绿阴垂地鸟相呼。"
        ], 
        "title": "温州诗之屿", 
        "type": "绝句", 
        "yun": "虞"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "中原逐鹿战云高，一赵横刀也足豪。", 
            "金殿冕旒成旧梦，岭南终竟汉之皋。"
        ], 
        "title": "题罗远潜绘南越王像（2013年）", 
        "type": "绝句", 
        "yun": "豪"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "淡淡朱铅淡淡霞，横涂竖抺两三桠。", 
            "姚黄魏紫休相拟，此是人间高士花。"
        ], 
        "title": "题张演钦画牡丹", 
        "type": "绝句", 
        "yun": "麻"
    }, 
    {
        "author": "刘斯奋", 
        "era": "当代", 
        "subtype": "七言绝句", 
        "text": [
            "骁腾恨未殉沙场，绝秣成仁亦国殇。", 
            "奇节自堪空万马，贞碑如炬照南疆。"
        ], 
        "title": "虎门节马碑咏", 
        "type": "绝句", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "十八猫图李霭之，平生襟抱在猫儿。", 
            "果然图画行天下，并以人猫讽一时。", 
            "大笔挥来惊鼠窃，别名妙矣恰猫痴。", 
            "画龙画虎宁非计，世上无猫我定为。"
        ], 
        "title": "赠猫画家张正宇", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "事事人前妙矣呼，朝朝缘木有求乎。", 
            "铗边冯谖鱼歌晚，花底秦宫蝶梦蘧。", 
            "犁彼穴庭鼠焉往，相君颜貌虎何殊。", 
            "何因鲁迅竿驱后，叟女张皇竞画渠。"
        ], 
        "title": "咏猫为正宇黑妮作", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "当是黑猫插翅翔，无端小兽俨禽王。", 
            "一天月色昏黄久，五夜歌声怨慕长。", 
            "诗向鸱鸮能混帐，友如蝙蝠惯骑墙。", 
            "枭雄世有刘玄德，暗弱刘璋汝暗强。"
        ], 
        "title": "咏猫头鹰", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "冰轮冉冉向西流，流过巴州又益州。", 
            "便到芦山亦华夏，何须锦水始中秋。", 
            "骚人见月诗当酒，杞客观天梦也愁。", 
            "愁大盗来惊月好，连仁带义广寒偷。"
        ], 
        "title": "冰轮", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "龄官戏串牢坑里，阿人生天地间。", 
            "得半生还当大乐，无多幻想要全删。", 
            "百年大狱千夫指，一片孤城万仞山。", 
            "客子休嗟泥滑滑，河洲定有鸟关关。"
        ], 
        "title": "有赠四首 其一", 
        "type": "律诗", 
        "yun": "删"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "谈孺子牛俯首甘，见先生馔口涎馋。", 
            "儿童涂壁书忘八，车马争途骂别三。", 
            "世有奇诗须汝写，天将大任与人担。", 
            "买丝若绣平原像，恐使嵇生更不堪。"
        ], 
        "title": "有赠四首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "物无禾马东西海，人有主宾上下床。", 
            "驴背寻驴曾万里，梦中说梦已千场。", 
            "补天共比通灵玉，画虎人呼告朔羊。", 
            "偷比老彭吾岂敢，一山溪水一汪洋。"
        ], 
        "title": "有赠四首 其三", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "岂关风雨故人怀，自挈湖山入梦来。", 
            "净扫浮云瞻玉垒，同骑骏马觅金台。", 
            "英雄天下诗千首，花月春江酒一杯。", 
            "斯是海棠开日梦，至今重盼海棠开。"
        ], 
        "title": "有赠四首 其四", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "尔为迁客往成都，吾爱小庄屋上乌。", 
            "今日密云风习记，几人三十万言书。", 
            "汤圆抄手当尝了，司马扬雄有后乎。", 
            "一事堪骄杜工部，无须自盖草堂居。"
        ], 
        "title": "风怀三首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "三十年前口号提，今方定案敢嫌迟。", 
            "国防一派争曾烈，鲁迅先生病正危。", 
            "当日万言名论在，凌烟诸将首功谁。", 
            "介推焚死哈哈笑，思考世真脚底皮。"
        ], 
        "title": "风怀三首 其二", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "一事是非三十年，十馀年又事迁延。", 
            "诸公衮衮专台省，天下滔滔几圣贤。", 
            "自信罡风临毒草，不疑眢井仅微天。", 
            "于今获得真消息，尔案犹须廿载悬。"
        ], 
        "title": "风怀三首 其三", 
        "type": "律诗", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "西川逐客更西征，只有头颅可代行。", 
            "方诩心期秋水阔，忽惊血压海潮生。", 
            "戚忧贫贱平常事，衰病流徒未死情。", 
            "三十万言书大笑，一行一句一天刑。"
        ], 
        "title": "血压三首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "乾坤斗大一囚颀，四顾千山尽赭衣。", 
            "血压猛高情仿佛，大人难说势岿巍。", 
            "山中木落权枯卧，陌上花开或缓归。", 
            "三十万言书好在，岂真吾道遂全非。"
        ], 
        "title": "血压三首 其二", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "尔身虽在尔头亡，老作刑天梦一场。", 
            "哀莫大于心不死，名曾羞与鬼争光。", 
            "馀生岂更毛锥误，世事难同血压伤。", 
            "三十万言书说甚，为何力疾又周扬。"
        ], 
        "title": "血压三首 其三", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "风雨倘来某在斯，只愁无地着君诗。", 
            "令人不作三公处，是尔吟安一字时。", 
            "疾视衷悲天地窘，浩歌狂热鬼神嗤。", 
            "谁曾崔女情书读，我当晴娘扇子撕。"
        ], 
        "title": "全撕某诗稿", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "自著奇书自始皇，乾坤袖手视诗亡。", 
            "诗亡人岂春秋作，身贱吟须釜甑妨。", 
            "自嚼吾心成嚼蜡，尽焚年草当焚香。", 
            "斗牛光焰知何似，但赏深宵爝火光。"
        ], 
        "title": "岁暮焚所作", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "牛鬼蛇神第几车，屡同回首望京华。", 
            "曾经沧海难为泪，但到长城岂是家。", 
            "上有天知公道否，下无人溺死灰耶。", 
            "相依相靠相狼狈，掣肘偕行一笑哈。"
        ], 
        "title": "解晋途中与包于轨同铐，戏赠", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "我思闻道耳偏聋，君以邯郸故步封。", 
            "鬼话三千天下笑，人间七十号间逢。", 
            "风寒松柏凋当后，室隘芝兰臭更浓。", 
            "浩荡东风吹涸辙，误穿只鲤尺书胸。"
        ], 
        "title": "挽包于轨", 
        "type": "律诗", 
        "yun": "冬"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "五台张耳向三台，定有金鸡报晓来。", 
            "将有事时当平日，于无声处听春雷。", 
            "本非今古奇观事，孰是娲天久弃才。", 
            "父老江东传话乐，大王风送小王回。"
        ], 
        "title": "送大学生小王", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "知是情场是恨场，偕花烛夜动刀枪。", 
            "田横五百乒乓队，孙武三千纺织娘。", 
            "水漫金山人醉醋，兵鏖赤壁火烧床。", 
            "谁曾吃过盐包子，吃了盐包便不祥。"
        ], 
        "title": "赠荣军王又甫", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "十几岁焉不好强，擦掌磨拳俟天光。", 
            "弓刀隐现十三妹，人虎醉醒武二郎。", 
            "修过人民三里铁，打成自己四周墙。", 
            "谁知究竟因何故，只觉前途事渺茫。"
        ], 
        "title": "铁道兵小盛", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "十几岁焉不好强，擦拳磨掌俟天光。", 
            "钗弓隐现十三妹，人虎醉醒武二郎。", 
            "修过人民三里铁，打成自己四周墙。", 
            "赠君毛泽东思想，要从灵魂深处降。"
        ], 
        "title": "赠小李", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "孰后谁前各自猜，你追我赶在轮台。", 
            "君形曲屈伤书卷，吾道迂回碍酒杯。", 
            "天下人方勤汲引，地中海莫久徘徊。", 
            "游周斗室三千里，南极仙翁白鹤来。"
        ], 
        "title": "推水同李四", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "此地山多庙也多，与君随喜后观摩。", 
            "紫竹林中点滴翠，白莲花下一群鹅。", 
            "君在上方催鸟叫，我搜下里向天歌。", 
            "登山涉水吾衰久，幸赖相将上下坡。"
        ], 
        "title": "狱中又赠李四", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "死来不可复燃乎，戏把前程问火炉。", 
            "败絮登窗邀雪舞，残冬恋号待诗除。", 
            "卷中兵哲人填鸭，梦里荤蔬獭祭鱼。", 
            "七十衰翁观世界，从心所欲矩先逾。"
        ], 
        "title": "七十 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "大风吹倒水红楼，儿女英雄为尔愁。", 
            "人比山中赤松老，令逢园里绿杨秋。", 
            "吾头可断申公豹，斯疾难瘳冉伯牛。", 
            "何种恶名无盛贶，只无人说反潮流。"
        ], 
        "title": "七十 其二", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "船尾船头尽是花，船山老景赤城霞。", 
            "曾经沧海难为水，从此桃源便是家。", 
            "蕉岭楼台机着陆，蔗田风雨岸浮槎。", 
            "旁人那解人飞跃，错比蛟龙困在沙。"
        ], 
        "title": "船屋二首 其一", 
        "type": "律诗", 
        "yun": "麻"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "庐即是舟舟即庐，舟中贮满美人鱼。", 
            "何年政少渔苛税，此日人方陆定居。", 
            "岂有天涯漂泊者，不欣海内又安乎？", 
            "舱明二十八星宿，夜赶千家广厦图。"
        ], 
        "title": "船屋二首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "抽刀断水水还流，十里长廊窈窕浮。", 
            "头上行周春试马，胸中正轨夜飞辀。", 
            "长身尺蠖量天堑，短线针神补地球。", 
            "江入楚宫腰自细，非关束带女儿愁。"
        ], 
        "title": "武汉大桥桥上二首 其一", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "更利长驱百万兵，拨河两岸戏龙争。", 
            "西怜白帝刘玄德，东赏摩天聂士成。", 
            "人物江天供俯仰，车船舟马自纵横。", 
            "倚栏心事无沉苦，不羡遥空一雁轻。"
        ], 
        "title": "武汉大桥桥上二首 其二", 
        "type": "律诗", 
        "yun": "庚"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "鸣鸟声悽悽，立我阀门上。", 
            "长尾举复平，左右捷其颡。", 
            "周遭列机泵，声如雷鼓响；", 
            "嗟汝声何微，侧耳差堪想。", 
            "管簇亦如林，岂复山林样；", 
            "濯濯无叶枝，况乃溪流漾。", 
            "管中夫何物，日夜肆驰淌；", 
            "此非汝所知，亦非我所掌。", 
            "我为生所拘，去此腹不享。", 
            "汝究何所为，来此成流荡。", 
            "我有言于汝，蹑足欲相傍。", 
            "振羽忽已去，回顾惊而惘。", 
            "与汝久相离，不觉成异党；", 
            "颓然自远立，一刹神恍惝。"
        ], 
        "title": "班中见鸟", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "去年菌好依枯株，今年残毁唯零馀。", 
            "今年湿气犹吹嘘，新菌又茁株之隅。", 
            "白蝶紫蝶飞清癯，蜻蜓逆立风中躯。", 
            "虽为动植分游居，同此林薮能相娱。", 
            "跣足赤胛谁欤予，囚中越出神疲如。", 
            "聊得一石意已馀，蜻飞蝶走谁能拘。", 
            "而况有蚁不弃吾，自趾及胫沿吾肤。", 
            "坐我膝盖观空虚，摇摇两触如长须。"
        ], 
        "title": "出厂外抽烟，复见新菌", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "青虫悬长丝，吊枝垂垂下。", 
            "及水忽自缩，似若有惊诧。", 
            "塘面横微波，欲进不进者。", 
            "鱼竿三两支，掩映荆灌罅。", 
            "隔岸捣衣声，隐约回山岔。"
        ], 
        "title": "同前钓曾家坡塘作", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "小鲫轻灵过指长，山泉浸浸如冰凉。", 
            "辣椒甫出青其光，紫苏夺鼻喷黑香。", 
            "持竿自钓山中塘，归来菜圃随一望。", 
            "集此四物来厨房，铁锅架火烹奇汤。", 
            "龙肝凤髓鄙而伧，仙人好此真俗肠。", 
            "唯此四客虽平常，水陆之精靡不藏。", 
            "肖家有母何老苍，为庖四纪技都忘。", 
            "刀自入手手自忙，岂人有意相估量。", 
            "饕餮者谁眼圆张，来绕锅灶穷彷徨，口涎滴沥如悬潢。", 
            "食母之食岂才刚，少年到此中年郎，嗟无寸进与恩偿。", 
            "母不我罪亦何妨，大盆到桌且先狂，亟呼亟呼酒来尝。"
        ], 
        "title": "鲫鱼汤歌", 
        "type": "古风", 
        "yun": "阳"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "炙日蒸天地，塔顶倚危栏。", 
            "眼前群壑苍莽，奔走海生澜。", 
            "咫尺微云一朵，似可淩空一跃，驾去远天蓝。", 
            "鼓荡长风起，尘外落衣衫。", 
            "赤松子，青蛇客，共往还。", 
            "便思垂钓东海，昆岭折琅玕。", 
            "猛忆山中小屋，连著故家坟墓，回首一潸然。", 
            "茫然谢诸子，归路渺漫漫。"
        ], 
        "title": "水调歌头", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "日日微尘起，弥荡满人寰。", 
            "人间何物不化，不向此中漫？", 
            "一瞬清泠雨过，片刻微凉短梦，明日复依然。", 
            "日月循天地，浑不与悲欢。", 
            "平生意，摧折尽，一番番。", 
            "终将掉首归去，守我旧家园。", 
            "岂必烟波浩淼，略得荷塘半顷，便当五湖看。", 
            "纸折舟虽小，摇荡水云寒。"
        ], 
        "title": "水调歌头", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "明月入我窗，静若依窗女。", 
            "凉风慕之来，欲留不得住。", 
            "案头数卷书，积尘盈寸许。", 
            "败纸纷丛残，随地游步屦。", 
            "我坐窗光侧，似闻微叹语：此是幽人居，不识人何处。", 
            "举世喧如潮，胡为独禁锢。", 
            "向昼何经营，向夜何思虑。", 
            "我亦无以答，双目凝而举。", 
            "感彼温如心，愿此长对伫。", 
            "天地茫无边，彼固有定矩。", 
            "依依离我窗，堕过西山去。"
        ], 
        "title": "明月。七月十三夜将赴零点，出外室见月过窗，退而书此", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "微风何殷勤，来过我之旁；", 
            "亦复辞我去，去过我故乡。", 
            "群山围护里，农人筑小庄。", 
            "向夜濯洗毕，蒲扇出竹床；", 
            "携幼扶耆耇，共向野凉张。", 
            "说古既起伏，语笑尤铿锵。", 
            "昔年有狂客，愁病两无双。", 
            "借贷继烟火，煮水为药汤。", 
            "此时亦复出，独影坐月廊。", 
            "俄顷来者谁，稚子及腰长；", 
            "悄若地中影，怀抱旧琴囊。", 
            "执杆伫神久，微叹生萧霜。", 
            "遽尔弦忽作，迸出声悽怆。", 
            "暴发能激越，长吟亦远飏；", 
            "沉幽如断丝，吞咽穷低昂。", 
            "稚子默垂首，有物贮其眶；", 
            "此是琴者心，一伤复再伤。", 
            "忍更扰此曲，更复添其创。", 
            "微风似知此，自远来洋洋。", 
            "悄然持此声，吹向南北方。", 
            "吹向农人耳，缭绕不能当；", 
            "扇手一时停，仰首神彷徨。", 
            "吹向河中水，河水住沱滂；", 
            "吹向林中草，萤火暗微芒。", 
            "吹向山之外，吹向梦之场；", 
            "吹向月光里，吹满此八荒。", 
            "吹吹不可止，吹过廿年光；", 
            "吹我中年鬓，吹裂我肝肠。", 
            "况复吹我父，吹彼髯垂膛；", 
            "渐吹渐衰竭，吹逼到死亡；", 
            "吹入虚无里，终古无归航。", 
            "万物吹皆尽，唯汝吹自忙；", 
            "既不识成毁，亦不感悲凉。", 
            "微风汝任吹，汝吹无碍妨。", 
            "时光何漫漫，宇宙何茫茫。"
        ], 
        "title": "微风。同前赴班涂中忆旧，至班而记之", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "一日吾一醉，一日养吾躯。", 
            "越日更复饮，循转无他馀。", 
            "少年得一醉，狂逸神驰驱。", 
            "中年既已醉，默坐心茫如。", 
            "谁能为我辩，此异何故欤。", 
            "辩亦何所为，更捉杯来扶。"
        ], 
        "title": "同前出外得辣椒一碟，极烈者也，更复携酒返班，饮中随书 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "王母蓬其发，戴胜昆仑山。", 
            "穆王托八骏，遥遥来相参。", 
            "视肉陈案桌，珠树风蹁翻。", 
            "白云有轻姿，摇曳在空阑。", 
            "我亦乘馀酲，叩彼仙之关。", 
            "重扃不可启，惆怅倚琅玕。", 
            "管弦声淡宕，出窗旋复还。", 
            "下视人间世，倏忽谁能看。", 
            "重楼卓以起，转瞬废已残。", 
            "唯有山中墓，延展长漫漫。"
        ], 
        "title": "同前出外得辣椒一碟，极烈者也，更复携酒返班，饮中随书 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "渊明挈瓢壶，夜半入我室。", 
            "淡笑尚依然，千秋未可蚀。", 
            "我椅尘所封，随坐不一拭。", 
            "我醉难殷勤，倚床略一揖。", 
            "随出枕边书：此是翁之集。", 
            "黠笑扬其壶：孰事较此急。", 
            "递我一空杯：不饮聊亦执。"
        ], 
        "title": "同前出外得辣椒一碟，极烈者也，更复携酒返班，饮中随书 其三", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "有物生山野，幼青老则红。", 
            "垂悬矮枝上，密叶相闭封。", 
            "此非人间种，亦非堕月中。", 
            "智者享其美，安复辨其宗。", 
            "入口刀斫舌，喉鼻如火攻。", 
            "入腹军哗变，鼓荡谁能雄。", 
            "此我幼所嗜，及长难重逢。", 
            "棚种温室养，钝退如衰翁。", 
            "今夕复何夕，觌此幼年朋。", 
            "持嗅气已在，况复入锅烘。", 
            "不有杯中物，暴殄此天工。", 
            "醉笔为之颂，嗟无鬼神通。"
        ], 
        "title": "同前出外得辣椒一碟，极烈者也，更复携酒返班，饮中随书 其四", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "蜥蜴有馀孽，其名四脚蛇。", 
            "出没山道侧，时匍叶与瓜。", 
            "两腮凹复凸，似有语无涯。", 
            "嗟汝生远古，吾人听不嘉。", 
            "我屋在山侧，屋后即层崖。", 
            "汝自何隙至，居我厕之洼。", 
            "我至隐洼壁，似觉愧有加。", 
            "我去汝何为，此问亦太奢。", 
            "厕角结蛛网，有物循以爬。", 
            "厕地游虫豸，两触能丫叉。", 
            "是皆汝可友，交结无忒差。", 
            "愿汝长住此，此即汝之家。"
        ], 
        "title": "同前出外得辣椒一碟，极烈者也，更复携酒返班，饮中随书 其五", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "忆我二六年，颇尝养佳狗。", 
            "我家古好猎，辈辈亲山兽。", 
            "其母世所豢，荣为猎犬后。", 
            "惜汝废其传，嗜睡眼不剖。", 
            "或睡桌之底，或睡床之右。", 
            "仰面鼻朝天，四脚举如手。", 
            "我以手相扰，汝开眼如口。", 
            "既开还复闭，微鼾毛皮抖。", 
            "汝貌异常伦，嘴喙宽而厚。", 
            "命汝曰赛狮，能当汝意否。", 
            "我晨将赴学，汝即随我骤。", 
            "我出校门归，汝在门侧候。", 
            "置笔汝唇中，衔之得得走。", 
            "我或不汝齿，嘶咬我裤袖。", 
            "我父远离家，招我聚数宿。", 
            "日日思汝形，渐将及腰扣。", 
            "迨及归来日，汝已为人狩。", 
            "汝死吾不见，汝尸吾不守。", 
            "离别此茫茫，汝魂归何土。", 
            "倘或入轮回，再逢来世某。", 
            "此事恍难知，夜梦汝非旧。", 
            "或为外星人，或笑狰狞丑。", 
            "梦起长饮泣，自颊及乎肘。", 
            "从此废厮养，情多即为垢。", 
            "孑然飘一身，将至天地朽。", 
            "汝魂果有知，鉴此誓言久。"
        ], 
        "title": "同前出外得辣椒一碟，极烈者也，更复携酒返班，饮中随书 其六", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "酒尽纸亦尽，搁笔心茫茫。", 
            "东山日未出，冉冉漫霞光。"
        ], 
        "title": "同前出外得辣椒一碟，极烈者也，更复携酒返班，饮中随书 其七", 
        "type": "古风", 
        "yun": "阳"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "苍山自拙拙，流水亦悠悠。", 
            "山中鸟随起，旦暮鸣啁啾。", 
            "既饥啄山果，既渴饮其流。", 
            "我亦来水畔，醉欲濯双眸。", 
            "颓然扶石坐，短梦适无由。", 
            "忽听梧桐树，一叶坠吾头。"
        ], 
        "title": "醉书", 
        "type": "古风", 
        "yun": "尤"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "众星昼何往，夜向天庭聚；", 
            "譬犹纳凉人，眨眼交相语。", 
            "时光何迢迢，中涂散如雨；", 
            "喧哗抑温馨，终不闻我处。", 
            "垂髫观星双眼痴，想像天人语如斯：六月七月畴亩碧，冰萤千万游幽姿。", 
            "儿童逐逐携俦侣，唤萤夜半声回驰。", 
            "清风爽飒吹平草，凉露遍野光嗞嗞。", 
            "流星倏出复倏灭，惆怅暮萤坠入秋丛时。", 
            "绿鬓观星双眼醉，想像天人语璨璀：玉人共出云裳开，小灯笼挈洲之尾。", 
            "灯影水光射晶莹，照织女赴银河会。", 
            "水波摇曳趁心波，白莲无数开如沸。", 
            "流星延绵长复长，流出谁家小女悲欢泪。", 
            "今日观星近中年，想像天人语已迁：旧梦散碎不可拾，流荡时空旷渺间。", 
            "凝神谛视恍犹识，刹那昏眊徒茫然。", 
            "流星流星如昔我，一回回灭无回旋。", 
            "他年我老双眼浊，同此观星心漠漠。", 
            "天人有语不异吾，指点人寰无笑愕：此人曾此梦与醒，彼人曾彼善复恶；", 
            "流星之灭死随来，流星再起生亦卓。", 
            "死生反覆如桑海，天人交语终古在。", 
            "此中神秘播苍旻，终古吾人听不解。"
        ], 
        "title": "观星作《天人语》", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "皇马皇马来，入我疮痍亩。", 
            "居我皇皇宫，勒我大马走。", 
            "此时大地荡簸如涛崩，烝黎如鲫奔鲨鲸。", 
            "残砖断瓦为我屋，残肢断足为吾行。", 
            "皇马皇马骄腾踔，千里万里能纵横。", 
            "巨蹄践屋践我骨，大鬃摩天张嚣鸣。", 
            "皇马皇马来，我吏迎如狗。", 
            "竖尾摇殷勤，雀跃马左右。", 
            "岂其皇马能昌狂，实我皇狗奉黔首。", 
            "竭我民力为皇驱，夺我生口饲马口。", 
            "我民有命千元值，差抵吾皇一日食。", 
            "我民不识皇马欢，为千元下锥心泣。", 
            "皇马皇马来，皇狗皇狗喜。", 
            "相结为弟兄，相侍如奴隶。", 
            "相伴为佳游，游我中华里。", 
            "悠游复悠游，悠游何时已。"
        ], 
        "title": "皇马行", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "西方有马态煊赫，东方有国犬之国。", 
            "侧闻皇马辱将临，一时举国动颜色。", 
            "凝神耸耳双竹批，抖毛爪虱预修饰。", 
            "皇马初动鼻已知，万里之外识气息。", 
            "奔相走告如颠狂，无贤不肖倾巢出。", 
            "高尾举举以备摇，前肢悬悬作人立。", 
            "踢踏踢踏马真来，万犬齐吠声贯日。", 
            "犬之官者何施施，越众趋迎屈双膝。", 
            "娇向马足蹭皮毛，爰奉民脂供饮食。", 
            "犬之民者何哆嗦，逡巡欲语舌先慄。", 
            "差能围拥侍进退，为皇之奴乞皇役。", 
            "孰谓吾皇自有犬，獒中异种虎狮力。", 
            "自皇之后哮而飞，淩空扑攫齿一尺。", 
            "毛血缤纷散天花，零鼻碎尾如箭激。", 
            "嗟吾国犬四溃逃，此嗥彼泣声悽恻。", 
            "渐久嗅鼻聚相怜，喘息初定心始释：左手右手互搏争，同为皇驱竟如敌；", 
            "此犬之不明也，岂荃之不揆予中臆。", 
            "况我礼义古无双，入吾门者即为客。", 
            "归来掘尽燕支山，杀尽中山兔为笔。", 
            "描尽国中犬上伤，使此伤疤光熠熠。", 
            "此我曾奉吾皇證，传之子孙永不失。"
        ], 
        "title": "皇犬行", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "胡为乎公。", 
            "公胡为而弃此，堕浮荡之尘中。", 
            "当公初至颊晕红，精光卓烁流双瞳。", 
            "长袖汪洋阴阳充，飘然来御清泠风。", 
            "一时峰谷惊耸声訇訇。", 
            "游云奔走传公容，横崖侧立避公踪。", 
            "清溪曲跳溅公胸，乞公一濯长腰弓。", 
            "诛茅结屋，树壁披篷。", 
            "载歌载笑，以友以朋，群趋竞凑，为公之僮。", 
            "其左则潜蛟起没之渊泷，其右则栖凤鸾之椅桐。", 
            "知公之所好在斯兮，陈百物以滞乎公跫。", 
            "维春之妖草莓丰，及秋毛栗森其锋。", 
            "巨雪皑皑闭长冬，四时美酿何酽醲。", 
            "日见公醉神曚曈，扶公者谁山之松。", 
            "卧公者石柔如绒，踞肩者猴态玲珑。", 
            "夜见公坐邻江枫，明月淡宕浮青穹。", 
            "庄骚作口声嗡嗡，万山穆立如痴瞢。", 
            "若有人兮起蒹荭，姿绰约兮鬓鬅松。", 
            "环佩袅兮玉淙淙，来公前兮舞纵横。", 
            "回微馨兮有复空，成二睇兮波泄溶，知公之心兮光虹虹。", 
            "公宁不乐乎此，乃徙而他从。", 
            "一十八年岂匆匆，呼吸久与嵯峨通。", 
            "脉中涌涌山泉冲，骨中兀兀山岩雄。", 
            "迁化如斧急来攻，藏舟于壑谁能封。", 
            "睹公髭髯将成翁，我岂不痛如身逢。", 
            "身虽有托心迷濛，往返飘荡如宾鸿。", 
            "中区郁勃囚狂龙，嗟此地兮实公悲欢之所钟。", 
            "当公忧思来忡忡，为公百计开昏蒙，幻岚幻雨供公筇。", 
            "当公恸哭如失母之童，万壑回应声熊熊，公声之已兮其馀响之不穷。", 
            "公宁忍而去此，弃馀泣于腐泥之丛。", 
            "公既弃兮言何庸，送公十里兮善其终；", 
            "步步皆山兮山皆峰，此我所跂足兮望公东。", 
            "胡为乎公。", 
            "公既决而去此，胡为忽背立兮如雕铜。"
        ], 
        "title": "山歌", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我所贮兮古之波，待公至兮心媕娿。", 
            "公既至兮神婆娑，公竟往兮奈公何。", 
            "我所产兮古之荷，待公至兮时蹉跎。", 
            "公终至兮泪滂沱，公竟往兮奈公何。", 
            "我所歌兮荷之歌，歌以留兮公之蓑。", 
            "公不止兮荷即瘥，抱荷尸兮日摩挲，公竟往兮奈公何。"
        ], 
        "title": "水歌", 
        "type": "古风", 
        "yun": "歌"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "青山似有根，拔地如笋起。", 
            "小街曲回转，转不出山鄙。", 
            "稍远引其涂，横过清江水。", 
            "江水何澹澹，日抱山影洗。", 
            "丛屋间旧新，随势能向背。", 
            "亦若山所生，相洽等母子。", 
            "俯仰山怀间，依偎无彼此。", 
            "此地真可居，嗟予无寸地。", 
            "明朝揖而去，一步一回徙。", 
            "知山亦有怀，惆怅无能已。"
        ], 
        "title": "晨到阳朔", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "渡头小木筏，筏上鱼鹰立。", 
            "饱足无一事，闲看流人急。"
        ], 
        "title": "漓江二首 其一", 
        "type": "古风", 
        "yun": "缉"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "石上红蜻蜓，静匍晒淡日。", 
            "不知咫尺间，涛溅如人立。"
        ], 
        "title": "漓江二首 其二", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "我来立坝顶，心神惕而壮。", 
            "下视深青冥，危躯难自掌。", 
            "微波生平湖，四维延何广。", 
            "渺接圆苍间，水天不能两。", 
            "天雾向水沉，水岚蒙天上。", 
            "隐约横群峰，苍茫非一状。", 
            "坝底正泻洪，雪云喷千丈。", 
            "堕击如雷砰，怒鼓昌狂浪。", 
            "回涡震岸堤，推排孰可挡。", 
            "渐远联众流，直向东海往。", 
            "行行半中国，朝市附流长。", 
            "自古冯夷凶，以我民为享。", 
            "吁嗟此奇功，一切制万恙。", 
            "复恐微有失，转为中国葬。", 
            "仰首自沉吟，阴云布天壤。", 
            "一鹰缓其姿，晾翼信游荡。"
        ], 
        "title": "三峡作", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "宇宙何荒荒，神秘复幽诡。", 
            "吾人处其间，沧海一稊米。", 
            "论智如聋盲，略不辨几轨。", 
            "论力如婴孩，脆弱等芦苇。", 
            "安得不惶惑，时时来畏葸。", 
            "即持无神论，理智而已已。", 
            "终有隐惧在，蟠居深心底。", 
            "时会苟凑洽，如狐醉露尾。", 
            "或现无端恐，或现狰狞鬼。", 
            "盖自中心生，投射出躯体。", 
            "万法为蒙涂，纷纷生变异。", 
            "似若果有物，自外捉我腿。", 
            "斯事虽可憎，亦复可安慰。", 
            "以此知微渺，为我存敬畏。", 
            "善养宁和心，百物不侵毁。", 
            "毋接森阴所，而为斋心累。", 
            "聊书此数言，乞兄日诵背。", 
            "我诗有奇力，万怪当之萎。"
        ], 
        "title": "赠裴涛兄为压惊，兄尝觉有鬼摸其胫", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "卢子将南征，际此霜天冻。", 
            "神思争纷纭，触物心皆动。", 
            "幽魂似有知，悄然潜入梦。", 
            "对立不能语，似若来相送。", 
            "昔我辞故家，暂寄洞庭阳；", 
            "翁持痀瘘躯，送我柴门旁。", 
            "孰谓未几日，我翁息不张；", 
            "我复自此门，送翁入北邙。", 
            "自此等转蓬，飘流是其用。", 
            "两年再携囊，远逐秋风纵。", 
            "出门复入门，门侧何空洞；", 
            "唯自惊车里，遥见北邙冢。", 
            "门冢亦何异，同为时光奉。", 
            "我门颓而朽，我墓木亦拱；", 
            "我屋毁不存，我祀须谁供。", 
            "今我更远走，谁揾中心痛。", 
            "人生自有分，百年谁不灰。", 
            "我灵苟不灭，终必返驾回。", 
            "弃置披衣起，亦送翁魂归；", 
            "送归我本墓，守我故家楣。"
        ], 
        "title": "十一月八夜梦见先父，予问曰：“这几天你到哪里去了？”语未及终，即蹲身咽泣，不复能声。恍然中似觉先父渐近予前，然予闭目，未尝见其面目举止，但觉如是耳。既醒，犹闻唇吻间喃喃自语曰：“你不在家，怎么吃饭的？”倚枕更忆，梦中语时，尝略犹疑，不知当谓“几天”抑“几年”；实则先父弃世，行将廿年矣。越三二日，中夜复醒，乃为赋此", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "深丛一角避山旁，长夏炎炎沸似汤。", 
            "君看莲花扶水睡，不和世界共温凉。"
        ], 
        "title": "湖南诸友游浏阳，予不获往。自天涯见贴睡莲图，即彼时所摄也，跟贴时随书", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "四面苍山黑影岿，奇虫怪鸟语恢危。", 
            "谁家一点残存泪，大夜长秋冷自飞。"
        ], 
        "title": "同前梦起出垄中小塘，忽见孤萤", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "欲穷根本析毫芒，长夜争如两舌长。", 
            "窗下洞庭八百里，不知神思到何方。"
        ], 
        "title": "胡僧兄过巴陵，抵掌相谈，自日之午，及夜之午。是夜秉烛饮于湖上，次午复饮于湖侧。予席间记晨起一绝，复指头夜饮处，补书一绝，聊发胡僧一笑 其一", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "秋寒尽有亦无多，短衫较似少年何。", 
            "小向湖心燃一烛，微光摇起洞庭波。"
        ], 
        "title": "胡僧兄过巴陵，抵掌相谈，自日之午，及夜之午。是夜秉烛饮于湖上，次午复饮于湖侧。予席间记晨起一绝，复指头夜饮处，补书一绝，聊发胡僧一笑 其二", 
        "type": "绝句", 
        "yun": "歌"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "纵横阡陌垄畴平，小凼欹斜薄有冰。", 
            "隔岁枯禾荷霜在，禾边新草已青青。"
        ], 
        "title": "正月初五车行临湘道中 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "长木森森不见天，驰车曲折绕湖旋。", 
            "涂边嫩竹如修女，望见车尘态一偏。"
        ], 
        "title": "同日车行龙源水库二首 其一", 
        "type": "绝句", 
        "yun": "先"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "缭行逼仄如行隧，转过前矶眼忽宽。", 
            "斜日入波光怒起，一时焚灼万重山。"
        ], 
        "title": "同日车行龙源水库二首 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "游蜂浪蝶久无踪，曾共依回玉蕊丛。", 
            "犹剩蜻蜓斜病翅，时来塘角伴秋风。"
        ], 
        "title": "车行过荷塘见残梗犹在四首 其一", 
        "type": "绝句", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "淩波摇曳是红裳，一刹霜来万卉荒。", 
            "谁守枯塘到冬暮，痴从残梗味花香。"
        ], 
        "title": "车行过荷塘见残梗犹在四首 其二", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "饥禽啄啄尾翘昂，莫怪乾泥满故塘。", 
            "照水伊人归已尽，安能水不向枯亡。"
        ], 
        "title": "车行过荷塘见残梗犹在四首 其三", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "毁瘁塘中冷自思，不知春色已来驰。", 
            "塘边看取依依柳，正到鹅黄向绿时。"
        ], 
        "title": "车行过荷塘见残梗犹在四首 其四", 
        "type": "绝句", 
        "yun": "支"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "撩衣小坐石中苔，凤尾森森拂酒杯。", 
            "湖面青痕开一线，轻舟正送洛神来。"
        ], 
        "title": "同日双花水库作三首 其一", 
        "type": "绝句", 
        "yun": "灰"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "浮浮小屿真幽绝，扁蚌圆螺住屿端。", 
            "赴岸连波声娓娓，似同岸石两呢喃。"
        ], 
        "title": "同日双花水库作三首 其二", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "微雨之晨斜日暮，藤崖之北竹林西。", 
            "山禽自向山深住，不为人啼为己啼。"
        ], 
        "title": "同日双花水库作三首 其三", 
        "type": "绝句", 
        "yun": "齐"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "沉阴天色覆坤维，小艇联翩泊岸陲。", 
            "忽尔涛生湖势动，沙鸥无数掠波飞。"
        ], 
        "title": "洞庭二首 其一", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "长波横界势皇皇，远有舟鸣听不详。", 
            "一鸟孤飞飞渐灭，水天之上是斜阳。"
        ], 
        "title": "洞庭二首 其二", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "随放随凋万物姿，岂唯春暮始难持。", 
            "当君委蜕栖尘日，正是莲花出浴时。"
        ], 
        "title": "其一 读胡僧栀子花诗作", 
        "type": "绝句", 
        "yun": "支"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "火作衣裳并作心，焚馀流托水为坟。", 
            "不知此水心冰冷，始得千秋流到今。"
        ], 
        "title": "读胡僧栀子花诗作 其二 莲", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "举世闻君尽转头，伶仃谁敌满天秋。", 
            "唯存七尺温馨土，开向陶家旧墓头。"
        ], 
        "title": "读胡僧栀子花诗作 其三 菊", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "吹来枝上连山上，吹向天涯并海涯。", 
            "当汝初开第一日，百花遭际已全知。"
        ], 
        "title": "读胡僧栀子花诗作 其四 桃", 
        "type": "绝句", 
        "yun": "支"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "向午渔归系短篷，满湖微雨与微风。", 
            "孤荷擎出无边叶，自向枝头寂寞红。"
        ], 
        "title": "七月十七鲁家湖看荷随书七首 其一", 
        "type": "绝句", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "六尺湖湾等小池，岸藤水草共栖迟。", 
            "荷花自有天然色，不在人间知不知。"
        ], 
        "title": "七月十七鲁家湖看荷随书七首 其二", 
        "type": "绝句", 
        "yun": "支"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "长竿短褂两从容，小艇摇摇自趁风。", 
            "万顷荷花看不透，有时啼出鸟声红。"
        ], 
        "title": "七月十七鲁家湖看荷随书七首 其三", 
        "type": "绝句", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "层层瓣蕾束绯云，小立朝阳到日昏。", 
            "百遍诗催开不得，深心自守待何人。"
        ], 
        "title": "七月十七鲁家湖看荷随书七首 其四", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "谁同春卉竞时妆，吹向平湖满夏凉。", 
            "艳透肌肤清透骨，荷花即此异凡芳。"
        ], 
        "title": "七月十七鲁家湖看荷随书七首 其五", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "枝头暂寄冷年华，想像伊人有故家。", 
            "堕瓣浮波如小艇，孤身自载向天涯。"
        ], 
        "title": "七月十七鲁家湖看荷随书七首 其六", 
        "type": "绝句", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "相逢一刹许难为，汝自飘零我自回。", 
            "为我沿途传一语：他年亦趁此流归。"
        ], 
        "title": "七月十七鲁家湖看荷随书七首 其七", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "断桥烟雨最宜秋，苏小门前旧泊舟。", 
            "天下至奇奇此水，纵凉入骨亦温柔。"
        ], 
        "title": "昨宵醉卧卢智晖许，似梦泛舟西湖。揽衣而起，行犹摇曳，更复持杯，席间赋此。即以寄莼鲈兄二首 其一", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "东南第一风流地，有人劝我置扁舟。", 
            "北漠南荒犹我待，岂宜从此住温柔。"
        ], 
        "title": "昨宵醉卧卢智晖许，似梦泛舟西湖。揽衣而起，行犹摇曳，更复持杯，席间赋此。即以寄莼鲈兄二首 其二", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "携手十年手尚温，长帆已矗渡头云。", 
            "知君异日耽孤酌，犹为故人置一樽。"
        ], 
        "title": "行日留别卢智晖", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "无花无雪不成冬，四面层楼路路穷。", 
            "何事山中自由鸟，来成茧底可怜虫。"
        ], 
        "title": "绝句七首 其一", 
        "type": "绝句", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "一坐遂将一日空，有时朝北有时东。", 
            "浑除饱食无他事，似此人生过彘公。"
        ], 
        "title": "绝句七首 其二", 
        "type": "绝句", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "二百年来瓜豆剖，女娲初补此天穹。", 
            "东南一峡银河水，织女牛郎意不同。"
        ], 
        "title": "绝句七首 其三", 
        "type": "绝句", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "扶桑巨木昔枯槁，一叶离枝堕海东。", 
            "自不归来仍不去，四围鲨鳖齿先红。"
        ], 
        "title": "绝句七首 其四", 
        "type": "绝句", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "海鹢经风残百体，重缝细补更前趋。", 
            "可怜龙骨伤犹隐，不识能飘到岸无。"
        ], 
        "title": "绝句七首 其五", 
        "type": "绝句", 
        "yun": "虞"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "我以我口吹微火，火起怒鼓焚丛林。", 
            "更思以口吹火灭，嗟汝横茅塞其心。"
        ], 
        "title": "绝句七首 其六", 
        "type": "绝句", 
        "yun": "侵"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "邃古之初曰有道，散入万物幽而渺。", 
            "我魂上下觅不得，长夜一声鸡已晓。"
        ], 
        "title": "绝句七首 其七", 
        "type": "绝句", 
        "yun": "筱"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "谁不临诗血怒流，嗟君终负少年头。", 
            "集名双照真奇谶，照人照己并千秋。"
        ], 
        "title": "同前（汪精卫）更补一章", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "颓碑败墓展无穷，独立卢郎孰与同。", 
            "摘取坟头三寸菊，插向茫茫大地中。"
        ], 
        "title": "醉中短梦一霎，情景甚多，倏起倏灭，起记数事五首 其一", 
        "type": "绝句", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "一秋摧破旧城台，冷冷长江去不回。", 
            "原上黄花铺百里，唯馀一朵向人开。"
        ], 
        "title": "醉中短梦一霎，情景甚多，倏起倏灭，起记数事五首 其二", 
        "type": "绝句", 
        "yun": "灰"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "横陈大块与谁留，万卉凋残始是秋。", 
            "一雁云中虽断翅，向天向海不回头。"
        ], 
        "title": "醉中短梦一霎，情景甚多，倏起倏灭，起记数事五首 其三", 
        "type": "绝句", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "我行蹐局意茫然，已失明天况昨天。", 
            "捡取残枫细摩抚，恍觉斯情尚少年。"
        ], 
        "title": "醉中短梦一霎，情景甚多，倏起倏灭，起记数事五首 其四", 
        "type": "绝句", 
        "yun": "先"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "日日唯与酒为欢，弃我去者是华年。", 
            "剩有囊中长剑在，不能拔出倚苍天。"
        ], 
        "title": "醉中短梦一霎，情景甚多，倏起倏灭，起记数事五首 其五", 
        "type": "绝句", 
        "yun": "先"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "落落青衫与世妨，扁舟谁更共徜徉。", 
            "红尘炙日淹天下，尚有平湖一点凉。"
        ], 
        "title": "肖电中云子归何时，莲花久已开矣 其一", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "微风时短复时长，渺渺湖波是故乡。", 
            "我去我来何所别，荷花只自守孤芳。"
        ], 
        "title": "肖电中云子归何时，莲花久已开矣 其二", 
        "type": "绝句", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "杏黄衫子小蹁跹，短艇悠悠住复前。", 
            "手上荷花花上露，使人惆怅忆韶年。"
        ], 
        "title": "肖电中云子归何时，莲花久已开矣 其三", 
        "type": "绝句", 
        "yun": "先"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "满船蓬朵好归家，向午炎炎日不斜。", 
            "行过桥阴风一段，摇摇吹动鬓边花。"
        ], 
        "title": "肖电中云子归何时，莲花久已开矣 其四", 
        "type": "绝句", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "黄牛山似故园青，山下长江向海平。", 
            "我醉欲眠江水上，夜随明月到巴陵。"
        ], 
        "title": "三峡作", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "数家村落缀原平，满野新苗绿向青。", 
            "天外玄云成巨幕，飞过白鸟似流星。"
        ], 
        "title": "车中欲雨", 
        "type": "绝句", 
        "yun": "青"
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "空中语语鸟飞翻，四面荷风拂稻田。", 
            "雨后沟渠添半尺，儿童四五列渔竿。"
        ], 
        "title": "车中雨后", 
        "type": "绝句", 
        "yun": null
    }, 
    {
        "author": "卢青山", 
        "era": "当代", 
        "subtype": "七言绝句", 
        "text": [
            "小伞桥头风自软，雷峰对岸影何孤。", 
            "君看情生到情死，只隔盈盈十里湖。"
        ], 
        "title": "行断桥，军持指雷峰塔曰：你看爱情的起点与终点，隔得多近。因窃其语，以成鄙句。军持久持大棒，命予作诗以奉，孰谓勒索于人者，反为人所勒索哉。即以此相赠焉。古之俗语不有云乎，偷鸡不著反蚀一把米，军持之状也；今之口号不有云乎，取之于民，用之于民，碰壁之风也", 
        "type": "绝句", 
        "yun": "虞"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "短短吾身耸耸肩，眉如败棘嘴朝天。", 
            "春风吹鬓荒唐绿，白鹤牵衣抵死闲。", 
            "最爱餐餐猫乳臭，何须口口蜜糖甜。", 
            "回头问世余何物？一笑颓然玉已颠。"
        ], 
        "title": "短短", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "旅客无心抑有心，映山花色隔层云。", 
            "鹪枝一去空林冷，鸳瓦重来宿雨新。", 
            "五十弦长遗旧曲，三生梦只对孤魂。", 
            "杜鹃还自相怜泣，认得斯人是故人。"
        ], 
        "title": "四月三日前作", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "转尽东湖兴未妨，回寻曲径认盆装。", 
            "花微点缀妍堪食，石一经营傲欲狂。", 
            "竹影依来人益瘦，梅诗读罢口还香。", 
            "堤枝剩得无心管，借与羞禽作客房。"
        ], 
        "title": "游武昌东湖入磨山盆景展览", 
        "type": "律诗", 
        "yun": "阳"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "琴声雅待子期听，五十弦张落照庭。", 
            "几折焦桐鸣阪马，频挥仰首出山云。", 
            "图南翼振悲雷殷，辙北轮翻错力勤。", 
            "急罢倏然馀冷寂，哀丝争奈苦挑情。"
        ], 
        "title": "琴声", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "落尽群芳始出葩，长将玉影弄馀霞。", 
            "雾深红颊烟为蕾，冷浸青衾梦作家。", 
            "有思谁从纤鲤托，无情莫向暮莺斜。", 
            "何曾自许淩泥洁？一样凋零堕污洼。"
        ], 
        "title": "野荷", 
        "type": "律诗", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "未审谁家眼界空，篱中弃落小溪东。", 
            "碧裙自染腮匀绿，宿泪残冲粉下红。", 
            "一顾何堪独摇影，三年幸赖早来风。", 
            "堤边遥有新蕖发，已见斜蹊渐渐通。"
        ], 
        "title": "栀子花白，其瓣有绿沿者，为赋", 
        "type": "律诗", 
        "yun": "东"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "斯人一别渺无音，绿萼延塘暮草生。", 
            "露下层蕉无歇雨，风回淡水不留萍。", 
            "拈诗入月星难定，记梦依衾影未真。", 
            "岂奈春归杜鹃在，时时送到两三声。"
        ], 
        "title": "六月八夜作", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "谁使此怀长郁郁，淩窗太白共灯浮。", 
            "山非方丈宁蒿目，梦不长江不放舟。", 
            "醉上层云呼帝语，哦成巨浪破天流。", 
            "何人更送山公去？一揖玄冥倒著驴。"
        ], 
        "title": "记梦", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "荆璞漫从此岭出，白云时或落低亭。", 
            "颓阳影下生秋草，冷石溪回卧野人。", 
            "鸟爱玄言停耳角，衫因酒渍上苔痕。", 
            "寒猿夜约吟寒月，不料猷舟未返身。"
        ], 
        "title": "有作", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "应念高阳旧狂客，平生得意在山丘。", 
            "芒鞋酒借谁家竹，野路茶凉老媪庐。", 
            "云化老龟朝莽岭，鸟衔青叶歇低流。", 
            "逢人只问陶生菊，或在无人旧坳头。"
        ], 
        "title": "访杜甫墓途中作", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "炉边酒客有些些，各自囊中蕴翰蛇。", 
            "掷笔惊翻窗外鸟，飞盅舀破日边霞。", 
            "有人仰首弹锋铗，乞我轩眉鼓筑笳。", 
            "小醉原应留到晚，匀香叵奈薄薰茶。"
        ], 
        "title": "饮李国胜家，李以“投笔惊翻窗外鸟”求对，予随指天边曰：“飞盅舀破日边霞”，李命予补成篇", 
        "type": "律诗", 
        "yun": "麻"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "平生自笑半非人，倒著泥冠倒作文。", 
            "奇字龙蛇盘壁走，孤诗牛鬼压床吟。", 
            "新为冢石招山魅，老化秋蝉堕棘榛。", 
            "未醉山公乘病马，哄然一市笑斜行。"
        ], 
        "title": "代札寄张建辉老师二首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "平生自笑半非人，仿佛千年谪客身。", 
            "吟啸生涯差可比，屠沽小子讵为邻。", 
            "挂松衣袂如悬帜，卧石杯壶胜列兵。", 
            "待有长言和兽语，低低莫与世人听。"
        ], 
        "title": "代札寄张建辉老师二首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "巴陵相见几同窗，似旧笙歌对雨扬。", 
            "渺漠湖烟蓝入紫，纡回锦色白参黄。", 
            "诸人可爱斑斑竹？秀句犹遗夕夕江。", 
            "忽起南窗寻遽语，恍然夏已半将霜。"
        ], 
        "title": "巴陵", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "噫吁大块讵雄沉，百代风骚百代坟。", 
            "岂悔才名长局蹐，不辞耿介到沉沦。", 
            "狂生昨夜椎黄菊，闷向空山斥白云。", 
            "老作松霜披涧白，莫教多事有蝉声。"
        ], 
        "title": "寄薛为宏二首 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "薛也江洲久落沦，愁耶抑懒断无音。", 
            "邻家贳酒颠成舞，白眼吹箫讵有声。", 
            "细细西风扳叶坠，行行老雁躲人行。", 
            "凭斯寄到君檐下，一寸风笺万吨云。"
        ], 
        "title": "寄薛为宏二首 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "翠压苔深旧径封，参商谁许偶相逢。", 
            "崖边古木攀藤索，水下孤花隔涧风。", 
            "入梦萝衣初见雨，惊枝鸟翮又随钟。", 
            "栏杆十二今遥想，冷落依然绣阁空。"
        ], 
        "title": "无题", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "山中路入乱崚初，一线阴森恐马头。", 
            "倒树淩空崖欲坠，苍翎触石雨横收。", 
            "孤云上不平天出，浊雾低能压颈浮。", 
            "更倩何人张猛戟，当关一笑万夫愁。"
        ], 
        "title": "山中", 
        "type": "律诗", 
        "yun": "尤"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "老孔平生惯自迷，驴斜帽倒住云溪。", 
            "唯凭白壁生蒿草，不许春风落砚池。", 
            "醉下烟成三万字，囊空屋锁一身霉。", 
            "巴陵欲去寻阿，知有当年虱堵饥。"
        ], 
        "title": "李石雄作信嘲予，全自《孔乙已》一篇生发，盖予旧有外号即此。而彼外号阿Q，因戏作此诗报之。时成《萝女及其他》", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "渺夜荒灯寂陇隅，堂前细雨隐寒乌。", 
            "遥鞭落落徒来往，短梦凄凄变有无。", 
            "会要翻书耽思涩，才能对酒觉心虚。", 
            "临灯看影多真味，看到更阑影亦疏。"
        ], 
        "title": "元旦夜独坐三章 其一", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "一壁萧灯一壁寒，房中多少物难堪。", 
            "橱身欲向影中缩，朔气刁从窗隙喧。", 
            "检稿才知皆旧句，聆风总觉不新年。", 
            "今宵幸莫开诗兴，免到回吟更惨然。"
        ], 
        "title": "元旦夜独坐三章 其二", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "坐久茶凉贴膝寒，旋挪僵踵立低栏。", 
            "三山夜断如眸断，半树风残复雨残。", 
            "陇角灯昏疑入鬼，林间石冷幸无猿。", 
            "小诗吟罢休深品，品到伤情孰与言？"
        ], 
        "title": "元旦夜独坐三章 其三", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "个里心怀有复疑，挑灯对壁总难知。", 
            "三年瀚海无安处，一夜刁风独听时。", 
            "老未成春嗟草叶，寒方入梦恨村鸡。", 
            "明年此刻还来坐，可有馀情苦赋诗。"
        ], 
        "title": "二月四夜立春，坐肖室，时肖出备酒菜", 
        "type": "律诗", 
        "yun": null
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "层霞散尽暗寒滋，露影漙漙缩黑枝。", 
            "屋鼠窗间齧月处，山猿夜半扣坟时。", 
            "一槐春魄花消雨，四载秋声鬼唱诗。", 
            "不必孜孜怀故物，苍横大块睡陈尸。"
        ], 
        "title": "忆坟二首 其一", 
        "type": "律诗", 
        "yun": "支"
    }, 
    {
        "author": "卢青山", 
        "era": "当代", 
        "subtype": "七言律诗", 
        "text": [
            "千年兔语杂狐词，谁见孤岑落寞姿。", 
            "大有乾坤压山窄，低无笋箨出坟迟。", 
            "幽云弃落盘荒石，饿鸹悽惶绕冻池。", 
            "莫倩湘灵同此夜，湘灵旧瑟败无丝。"
        ], 
        "title": "忆坟二首 其二", 
        "type": "律诗", 
        "yun": "支"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "尊酒论文已恨迟，今年却赋送君诗。", 
            "他时回首谁堪忆，春有樱花秋木犀。"
        ], 
        "title": "送无想斋离杭", 
        "type": "绝句", 
        "yun": null
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "吹香水榭荷钱叠，揖客春风柳眼青。", 
            "但得会心何必远，桂湖觞咏即兰亭。"
        ], 
        "title": "桂湖雅集", 
        "type": "绝句", 
        "yun": "青"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "蜀浙迢迢偶一逢，无端羁旅更朝东。", 
            "新来略少相思信，鱼雁殊方价不同。"
        ], 
        "title": "寄瑶台湾", 
        "type": "绝句", 
        "yun": "东"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "劝君此别任匆匆，吴越相望不异风。", 
            "西蜀子云玄未就，经年饱食醋和葱。"
        ], 
        "title": "瑞广兄博士毕业自杭州赴无锡途中以诗见寄次韵奉和", 
        "type": "绝句", 
        "yun": "东"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "一瓢能活绛珠草，半月终枯涸辙鱼。", 
            "惭愧护花虚夙志，江湖相忘胜相于。"
        ], 
        "title": "春节返家半月及归诸生所惠盆卉枝叶尽枯", 
        "type": "绝句", 
        "yun": "鱼"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "赁屋绵州岁月深，病慵醉梦总消沈。", 
            "一灯替月悬窗牖，如警平生继晷心。"
        ], 
        "title": "卧后见路灯甚明", 
        "type": "绝句", 
        "yun": "侵"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "济胜凭车无远近，修眉堕髻此深藏。", 
            "预愁一夜潇潇雨，滴损天台百媚妆。"
        ], 
        "title": "天台夜雨", 
        "type": "绝句", 
        "yun": "阳"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "食贫南阮犹增重，行药东桥未觉赊。", 
            "返照入江成破碎，縠纹如掣万金蛇。"
        ], 
        "title": "晚步", 
        "type": "绝句", 
        "yun": "麻"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "池台午后寂无喧，恍忆山阴游沈园。", 
            "同是情痴千古事，人生离合总难论。"
        ], 
        "title": "文君井", 
        "type": "绝句", 
        "yun": "元"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "昆虫不着腹先饥，空吐缚身无限丝。", 
            "我与此蛛同一累，自将心网作羁縻。"
        ], 
        "title": "屋角蜘蛛", 
        "type": "绝句", 
        "yun": "支"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "鸟声破梦唤客起，还觅朝餐出北门。", 
            "行过浓荫增凉意，错认苔斑作雨痕。"
        ], 
        "title": "偶成", 
        "type": "绝句", 
        "yun": "元"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "料是前身水上莲，轻风吹过碧田田。", 
            "移根却老荒山里，分得微阳亦偶然。"
        ], 
        "title": "屋后山中芋荷", 
        "type": "绝句", 
        "yun": "先"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "书淫钱癖孰高下，玩物同堪送此身。", 
            "插架休夸三万卷，他年恐亦付烟尘。"
        ], 
        "title": "读《金石录后序》有感", 
        "type": "绝句", 
        "yun": "真"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "残年二竖等闲回，朽质难亲潋滟杯。", 
            "料是恨人天所借，故将多病遣深哀。"
        ], 
        "title": "染疾作", 
        "type": "绝句", 
        "yun": "灰"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "插瓶几朵鲜颜色，零落书签隔岁花。", 
            "知是丹青犹叹息，荣枯相递此生涯。"
        ], 
        "title": "题水彩画", 
        "type": "绝句", 
        "yun": "麻"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "汉皇去后两千载，重见金茎仙露承。", 
            "已忍中庭八佾舞，池潢犹自欲龙兴。"
        ], 
        "title": "永川纪游三首 其一 兴龙湖", 
        "type": "绝句", 
        "yun": "蒸"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "浪迹浮生苦遽匆，二难四美偶然同。", 
            "老来不作襄王梦，何处人间异梦中。"
        ], 
        "title": "永川纪游三首 其二 神女湖", 
        "type": "绝句", 
        "yun": "东"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "未及神州全盛日，百年终见灭胡时。", 
            "天心欲祷重眷顾，莫使涅盘还后期。"
        ], 
        "title": "永川纪游三首 其三 凤凰湖", 
        "type": "绝句", 
        "yun": "支"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "万家爆竹正喧天，闭置萧斋总漠然。", 
            "进德退耕无一是，只将旧恨入新年。"
        ], 
        "title": "除夕记", 
        "type": "绝句", 
        "yun": "先"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "高车肥马正逡巡，下有伊谁拜路尘。", 
            "富贵自骄人自贱，后来何独责安仁。"
        ], 
        "title": "东汉长寿安乐车马出行砖砚", 
        "type": "绝句", 
        "yun": "真"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "砚平如镜可观身，王霸宏图散似云。", 
            "想见当时呼万岁，叩来不败只龙纹。"
        ], 
        "title": "东汉万岁不败虺龙纹镜砚", 
        "type": "绝句", 
        "yun": "文"
    }, 
    {
        "author": "刘雄", 
        "era": "当代", 
        "subtype": "七言绝句", 
        "text": [
            "蓬莱册府经过少，临别来看倍觉亲。", 
            "愧我异书不知处，每烦守藏指迷津。"
        ], 
        "title": "行将毕业，于图书馆殊觉恋恋。当日醉生梦死，经过绝少。今欲折节读书，则插架万卷，迷不知处，而相看之缘亦计日可尽", 
        "type": "绝句", 
        "yun": "真"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "微雨娇寒二月春，轻车摇梦到三星。", 
            "蚕丛杜宇成遗迹，风月江山属后生。", 
            "仙窟徜徉身似幻，神工飞动世堪惊。", 
            "茫茫亿劫凭谁问，惟见沙凫数点明。"
        ], 
        "title": "三星堆纪游", 
        "type": "律诗", 
        "yun": null
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "独居陋室自徘徊，濩落生涯百事乖。", 
            "时有醍醐从顶灌，应无富贵逼人来。", 
            "夜深黄卷如相识，梦觉青灯倍可哀。", 
            "收拾尘心参圣谛，奈何壮志未全灰。"
        ], 
        "title": "独居", 
        "type": "律诗", 
        "yun": null
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "意气初回朔漠外，片帆还寄大江东。", 
            "神州风景时时异，禹甸笙歌处处同。", 
            "恨倘能消全仗酒，言无可立况于功。", 
            "兴亡莫说前朝事，独立残阳怅晚风。"
        ], 
        "title": "次韵答静闲子", 
        "type": "律诗", 
        "yun": "东"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "穷通生死总无凭，水驿山程处处经。", 
            "寂寞人间春少驻，间关花底鸟多情。", 
            "已令厚地埋忧尽，更向遥天溯梦行。", 
            "读罢南华一灯暗，此身原幻况浮名。"
        ], 
        "title": "穷通", 
        "type": "律诗", 
        "yun": null
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "影静诸天弦月移，漏添东海夜何其。", 
            "维摩病减散花日，司马渴加伤酒时。", 
            "镜里谁怜倾国瘦，灯前重读定情诗。", 
            "于今青鸟绝尘迹，万里云罗无尽思。"
        ], 
        "title": "无题", 
        "type": "律诗", 
        "yun": "支"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "此身如鳖履如仇，谢屐思之不可求。", 
            "道入高寒人倚立，风生壑谷竹飘柔。", 
            "人家烟袅白云外，鸡犬声喧青陌头。", 
            "却怪山中富真趣，山泉日日向城流。"
        ], 
        "title": "箕山纪游二首 其一 竹海", 
        "type": "律诗", 
        "yun": "尤"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "一岭成刀踞上头，入山风日近凉秋。", 
            "脚夫疾似冲风马，小子衰如喘月牛。", 
            "造化赋形良可羡，鸿蒙遗意孰能求。", 
            "长兵更借何人手，挥向红尘斩万愁。"
        ], 
        "title": "箕山纪游二首 其二 薄刀岭", 
        "type": "律诗", 
        "yun": "尤"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "无端好梦五更断，依旧重帷锁玉人。", 
            "想象缑山云外翼，消磨尘海眼中身。", 
            "非关酒渴添新病，一任诗颠动古魂。", 
            "烟月茫茫更飞度，参差万户与千门。"
        ], 
        "title": "有感", 
        "type": "律诗", 
        "yun": null
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "曼舞飞琼体最轻，怜才青眼尚分明。", 
            "依然昨夜悄立处，仿佛他生难尽情。", 
            "霜后梧桐心欲死，雨中荷叶恨先成。", 
            "遥知共饮长江水，日夕东流作楚声。"
        ], 
        "title": "次韵黄仲则绮怀十六首 其一", 
        "type": "律诗", 
        "yun": "庚"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "生小娇憨擅性灵，欲将幽梦锁云屏。", 
            "一帘月色春相忆，四壁虫声夜未宁。", 
            "谁适为容情惘惘，伊余来塈态停停。", 
            "人间亦自有银汉，痴对牵牛织女星。"
        ], 
        "title": "次韵黄仲则绮怀十六首 其二", 
        "type": "律诗", 
        "yun": "青"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "已诉秋怀上绿苔，前尘如梦岂重来。", 
            "珠沈沧海波心碎，月照彩云天际回。", 
            "欲逐空花垂短翼，偶听娇语起寒灰。", 
            "红冰又涴琥珀枕，拟向醉乡深处偎。"
        ], 
        "title": "次韵黄仲则绮怀十六首 其三", 
        "type": "律诗", 
        "yun": "灰"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "一自去年相识初，盈盈梦到水云居。", 
            "征鸿惯作伤心字，明月时开两地书。", 
            "不尽连丝悲碧藕，相怜并蒂羡红蕖。", 
            "扁舟会向西湖去，伊唱清歌我钓鱼。"
        ], 
        "title": "次韵黄仲则绮怀十六首 其四", 
        "type": "律诗", 
        "yun": "鱼"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "欲绝相思不复望，那知酒后更情伤。", 
            "捧心天与姗姗骨，透体谁令裛裛香。", 
            "辛苦耽诗称弟子，殷勤掷果问檀郎。", 
            "伊人自爱松风调，肯作画眉时世妆？"
        ], 
        "title": "次韵黄仲则绮怀十六首 其五", 
        "type": "律诗", 
        "yun": "阳"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "他生难卜惜今生，心篆消残自听筝。", 
            "乌鹊不来空七夕，蓝桥谁使报双成。", 
            "西湖想象春风面，蜀道分明夜雨声。", 
            "差拟长房能缩地，万维网际惯经行。"
        ], 
        "title": "次韵黄仲则绮怀十六首 其六", 
        "type": "律诗", 
        "yun": "庚"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "明镜无端失旧容，狂歌痛饮未惺忪。", 
            "相思岂铸人间错，为道不期尘外踪。", 
            "难识痴心伤屡屡，空成绮语叠重重。", 
            "莫因惆怅减餐食，犹得清宵梦里逢。"
        ], 
        "title": "次韵黄仲则绮怀十六首 其七", 
        "type": "律诗", 
        "yun": "冬"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "雨声风色满罘罳，惨淡离愁断续疑。", 
            "长簟竟床心冰处，短衣欹枕夜阑时。", 
            "经年情结凭谁解？刻骨馀酲只自知。", 
            "望极天涯同下泪，仍留无补绮怀诗。"
        ], 
        "title": "次韵黄仲则绮怀十六首 其八", 
        "type": "律诗", 
        "yun": "支"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "独上高台已半醺，西风雁唳最先闻。", 
            "水晶易向尘中碎，金钿难从云外分。", 
            "石记三生原有梦，酒倾千日竟何勋！", 
            "可怜孤馆寒灯夜，自托微吟欲不群。"
        ], 
        "title": "次韵黄仲则绮怀十六首 其九", 
        "type": "律诗", 
        "yun": "文"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "几曾磬折羡王侯，万感中宵咏四愁。", 
            "牛鬼于今成自笑，羊车何日得同游。", 
            "人间难报唯青眼，醉里悲歌速白头。", 
            "即趁秋风远相访，莫书咄咄且休休。"
        ], 
        "title": "次韵黄仲则绮怀十六首 其十", 
        "type": "律诗", 
        "yun": "尤"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "青山一发月鬅鬙，隔岸相呼水鸟应。", 
            "怨去吹开梅万朵，愁来酤取酒千升。", 
            "乍当远别惊梦破，还敞萧斋看日升。", 
            "料得罗敷正颙望，此时首疾可能胜？"
        ], 
        "title": "次韵黄仲则绮怀十六首 其十一", 
        "type": "律诗", 
        "yun": "蒸"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "孤鸟长空万古沈，眉间心上一时侵。", 
            "阴晴晕改天中月，寂寞魂牵世外林。", 
            "琪树难攀仍望望，朱弦已绝独愔愔。", 
            "那堪江汉犹河汉，幸有素心同素琴。"
        ], 
        "title": "次韵黄仲则绮怀十六首 其十二", 
        "type": "律诗", 
        "yun": "侵"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "夜深惯看月玲珑，片刻相陪晓梦中。", 
            "后会未逢青鸟使，前身合是首阳虹。", 
            "滴残秋雨苔痕碧，灺尽春心烛焰红。", 
            "回首流光如逝水，年华恨不与卿同。"
        ], 
        "title": "次韵黄仲则绮怀十六首 其十三", 
        "type": "律诗", 
        "yun": "东"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "彩笺尺素掌重摩，惆怅温馨可奈何？", 
            "宛转歌喉屏际度，轻扬舞袖梦中过。", 
            "情如太上忘方好，痴比长康恨自多。", 
            "想见梨花千树底，他时执手对梨涡。"
        ], 
        "title": "次韵黄仲则绮怀十六首 其十四", 
        "type": "律诗", 
        "yun": "歌"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "无心说剑爱听箫，一点灵犀千里遥。", 
            "孤影徘徊满楼月，高吟断送可怜宵。", 
            "已持誓水惟思汝，渐识人情不梦蕉。", 
            "欲向空王问因果，衣香底事未能消？"
        ], 
        "title": "次韵黄仲则绮怀十六首 其十五", 
        "type": "律诗", 
        "yun": "萧"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "轻抚琴书已惘然，当时萍迹似游仙。", 
            "不辞才薄凭诗写，颇厌愁多藉酒眠。", 
            "烟柳画桥还寂寂，鬓丝禅榻自年年。", 
            "倘能相拥头俱白，何惜羲和快着鞭。"
        ], 
        "title": "次韵黄仲则绮怀十六首 其十六", 
        "type": "律诗", 
        "yun": "先"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "衡门之下寄畸人，漫把穷通付鬼神。", 
            "廿四华年如电抹，三千幽梦共云沈。", 
            "周旋诸友散何许？惭愧故交招我魂。", 
            "已分余生作书蠹，何曾病骨解嬉春。"
        ], 
        "title": "答多情和尚", 
        "type": "律诗", 
        "yun": null
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "一叶秋风袅袅时，夜窗重读绮怀诗。", 
            "文章憎命元知尔，金石同心更羡谁？", 
            "置我懵腾槐下国，寻伊绰约水之湄。", 
            "忽然惊起失清景，却负佳期作后期。"
        ], 
        "title": "雨如生辰感怀", 
        "type": "律诗", 
        "yun": "支"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "论文兴尽且归山，薄暮秋风困欲眠。", 
            "一路车声趋黑夜，几年行色愧青钱。", 
            "江流灯影天寥廓，树拂云梢月往还。", 
            "宿物胸中犹未去，自知龌龊异前贤。"
        ], 
        "title": "夜归", 
        "type": "律诗", 
        "yun": "先"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "亦是梨花带雨身，痴情从古合沾巾。", 
            "遥怜宛转婴沈疾，恨莫分担作替人。", 
            "梦里同游春结伴，灯前独坐夜伤神。", 
            "何当携手西湖上，更看凌波罗袜尘。"
        ], 
        "title": "雨如卧病诗以慰之", 
        "type": "律诗", 
        "yun": "真"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "寂寞平生酒一杯，千年后我酹公来。", 
            "壮持彩笔献三赋，老卧沧江咏八哀。", 
            "感激至今挥热泪，艰难终古厄雄才。", 
            "滔滔已失掣鲸手，谁哭斯民向九垓？"
        ], 
        "title": "杜甫诞辰一千二百九十年", 
        "type": "律诗", 
        "yun": "灰"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "因缘欲说何从说，遭际当时事最奇。", 
            "废酒心情中岁近，怀卿鬓发一灯知。", 
            "三千尘劫灵犀在，十二阑干夜露滋。", 
            "天上人间同此誓：生生相守莫相离。"
        ], 
        "title": "遥寄", 
        "type": "律诗", 
        "yun": "支"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "眼前道路岂徘徊，猛志中年半作灰。", 
            "抛卷不妨高枕卧，看山时觉好怀开。", 
            "梦如过翼乘风去，春有行踪践约来。", 
            "小住尘寰且为乐，蓬莱虽远自当回。"
        ], 
        "title": "自寿", 
        "type": "律诗", 
        "yun": "灰"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "世事年来渐觉轻，怀卿梦里倍分明。", 
            "兰心自合居空谷，薤本谁栽感至情。", 
            "五味备尝缘未绝，三生相守誓先成。", 
            "人间得失何须问，第一销魂电话声。"
        ], 
        "title": "后绮怀十六首 其一", 
        "type": "律诗", 
        "yun": "庚"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "似觉诗成感众灵，几年歌哭隔银屏。", 
            "甘拚寸烬春心发，不羡平波古井宁。", 
            "成目正当佳节近，颦眉未作梦乡停。", 
            "前尘回首还惆怅，带减腰围鬓已星。"
        ], 
        "title": "后绮怀十六首 其二", 
        "type": "律诗", 
        "yun": "青"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "门前尽日望深苔，一叶知秋已自来。", 
            "襟袖三年缄泪重，人天何处迟车回。", 
            "不堪浮世成生别，屡向心炉拨死灰。", 
            "卧后清宵祈好梦，梦魂无忌倘相偎。"
        ], 
        "title": "后绮怀十六首 其三", 
        "type": "律诗", 
        "yun": "灰"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "梦中说梦笑当初，瓠落生涯键户居。", 
            "大有悲欢耽网络，更无心力到诗书。", 
            "三千女弟怜红拂，一种相思托素蕖。", 
            "异域飘零卿与我，可能濡沫似双鱼？"
        ], 
        "title": "后绮怀十六首 其四", 
        "type": "律诗", 
        "yun": "鱼"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "西湖蜀道两相望，叠韵诗成增感伤。", 
            "未卜前期失鸿影，重来旧径觅空香。", 
            "早知汝是痴心女，强指吾为薄幸郎。", 
            "一片真情天可鉴，却怜无计动红妆。"
        ], 
        "title": "后绮怀十六首 其五", 
        "type": "律诗", 
        "yun": "阳"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "荷叶生时春恨生，重帷深处独调筝。", 
            "形骸被锁心难住，思忆经年疾已成。", 
            "落尽梨花悲蝶梦，看残夜月咽虫声。", 
            "人间天上长如此，但愿金轮且疾行。"
        ], 
        "title": "后绮怀十六首 其六", 
        "type": "律诗", 
        "yun": "庚"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "无分朝朝伴玉容，相怜唯听语惺忪。", 
            "未尝天女唇中露，已灭飞鸿雪上踪。", 
            "鱼入深渊游得得，我罹情网缚重重。", 
            "自知形秽非仙骨，怅望蓬山可再逢？"
        ], 
        "title": "后绮怀十六首 其七", 
        "type": "律诗", 
        "yun": "冬"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "两心长似隔罘罳，三载相思半信疑。", 
            "谣诼流言偏入耳，雄蜂雌蝶枉同时。", 
            "无端肠断莫须有，似海情深总不知。", 
            "文字而今亦成狱，最难消受绮怀诗。"
        ], 
        "title": "后绮怀十六首 其八", 
        "type": "律诗", 
        "yun": "支"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "未化浓愁似酒醺，虫声每向夜窗闻。", 
            "孤吟忽觉形骸失，两地长如羽翼分。", 
            "剪烛期同李商隐，寻春恐作杜司勋。", 
            "何当携手白云外，归去西山鸾鹤群。"
        ], 
        "title": "后绮怀十六首 其九", 
        "type": "律诗", 
        "yun": "文"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "生不用封万户侯，当时晤对散千愁。", 
            "月夜佩环同旧梦，黉宫花草记前游。", 
            "绕枝乌鹊仍独宿，并颈鸳鸯俱白头。", 
            "惆怅清狂思何极，为卿拚却一生休。"
        ], 
        "title": "后绮怀十六首 其十", 
        "type": "律诗", 
        "yun": "尤"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "相逢犹记发鬅鬙，好鸟关关山欲应。", 
            "报汝身能辞万死？怜予泪已费千升。", 
            "曾经闻雨惊眠坐，更散行云怕日升。", 
            "执手嘱卿珍玉体，梅花虽好恐难胜。"
        ], 
        "title": "后绮怀十六首 其十一", 
        "type": "律诗", 
        "yun": "蒸"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "几年心绪惯浮沈，哀乐无端次第侵。", 
            "习静讵能收意马，忘情才可啸山林。", 
            "云軿梦断三生约，斗室人同万籁愔。", 
            "落月屋梁风渐起，徘徊还弄嗣宗琴。"
        ], 
        "title": "后绮怀十六首 其十二", 
        "type": "律诗", 
        "yun": "侵"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "难于尘世学玲珑，合住此身仙界中。", 
            "江汉之湄曾解佩，首阳何日复为虹。", 
            "寒风庭树伤心碧，残照秋花触目红。", 
            "后夜迷魂正飞度，知卿思我梦还同。"
        ], 
        "title": "后绮怀十六首 其十三", 
        "type": "律诗", 
        "yun": "东"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "心思纷纭费揣摩，痴儿无计奈痴何。", 
            "只因七窍玲珑甚，便作三年坎坷过。", 
            "卿似水晶真易碎，我如铁石炼尤多。", 
            "梨花底事长带雨，不向东风开笑涡？"
        ], 
        "title": "后绮怀十六首 其十四", 
        "type": "律诗", 
        "yun": "歌"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "当时弄玉慕吹箫，似绮年华一瞬遥。", 
            "已觉浮生元大梦，还成痴语立中宵。", 
            "化灰化泪怜红烛，经雨经风损绿蕉。", 
            "我有幽忧沈积久，自从止酒再难消。"
        ], 
        "title": "后绮怀十六首 其十五", 
        "type": "律诗", 
        "yun": "萧"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "情劫难消似火然，人寰何路可通仙？", 
            "不禁哀乐深侵骨，为觅婵娟径入眠。", 
            "学道我惭无寸进，相思树已长千年。", 
            "连枝比翼曾盟誓，地远天荒更着鞭。"
        ], 
        "title": "后绮怀十六首 其十六", 
        "type": "律诗", 
        "yun": "先"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "逼人风雨夜窗寒，非雾非花带泪看。", 
            "胶漆何期判胡越，嫌猜终使恸心肝。", 
            "后身倩女离魂易，前度刘郎会面难。", 
            "愿到春时同化蝶，此生无力负悲欢。"
        ], 
        "title": "无题", 
        "type": "律诗", 
        "yun": "寒"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "欲行又止足徘徊，心事可怜终化灰。", 
            "垂泪只期同烛尽，作花深悔向蜂开。", 
            "三生慧命千年俟，一念情痴万劫来。", 
            "天上人间无住处，前尘历历益肠回。"
        ], 
        "title": "代拟", 
        "type": "律诗", 
        "yun": "灰"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "乘除悲喜到千龄，故事流传似昨经。", 
            "此际天涯独听雨，当时海上共看星。", 
            "浮槎溯梦开新境，倾国非烟认旧形。", 
            "道阻仙凡情可达，银潢岂必待乌翎。"
        ], 
        "title": "七夕作", 
        "type": "律诗", 
        "yun": "青"
    }, 
    {
        "author": "刘雄", 
        "era": "当代", 
        "subtype": "七言律诗", 
        "text": [
            "蝉沸弥天逼耳闻，垂帘高卧昧昏晨。", 
            "寰区那得逃赵日，羽扇幸能挥庾尘。", 
            "老去疲神书作敌，新来多病药为亲。", 
            "杜门一统真成快，暂止浮云弃世身。"
        ], 
        "title": "索居", 
        "type": "律诗", 
        "yun": "真"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "残水流红，杜鹃啼怨，对之谈笑金盅满。", 
            "嗟春未及忽回头，层翻翠浪千山软。", 
            "狂叩铜琶，轻敲牙板，此中真意凭君选。", 
            "君看骤雨去来时，虹霓一放成天堑。"
        ], 
        "title": "踏莎行　慰某", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "铿然心动觉诗来，笔砚备风阶。", 
            "欣然下笔三番止，倚栏杆、自去徘徊。", 
            "湿雾无心淋草，衰荷随意摇池。", 
            "萧萧一叶入单衣，敲动玉兰卮。", 
            "故人早订如山约，因何事、竟尔成乖？", 
            "今日秋阶犹绿，明朝恐已生苔。"
        ], 
        "title": "风入松　九月七日待彭不至", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "拍浪歌水调，醉袖捲坤乾。", 
            "一身零落秋影，是处过华年。", 
            "待踏长江三峡，俯瞰昆仑岱岳，浪迹地天间。", 
            "岂意樊笼里，锁虎隔丘山。", 
            "倚疏雨，拈落叶，望长天。", 
            "先生倦矣，困卧篱角笛吹寒。", 
            "吹罢萧然冥漠，横过一声长雁，颓病对荒烟。", 
            "明月出高岭，莫照剑光寒。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "落叶云溪，连松王母，西风又见秋如旧。", 
            "先生箕踞傍梧桐，酒酣未到消沉处。", 
            "棘杖芒鞋，高云细路，偶然鸟啭声声瘦。", 
            "晚来晴气雁长鸣，夕阳红上千山去。"
        ], 
        "title": "踏莎行　秋兴", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "闲倚，闲倚，雨打黄昏沉醉。", 
            "黄鹂影里流光，漫河飞絮路长。", 
            "长路，长路，绿欲流时花瘦。"
        ], 
        "title": "调笑令", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "先生近作睡中豪，龟壳拄床腰。", 
            "者番微酒先难任，更无奈、秋气萧条。", 
            "未脱清凉绒罩，唯凭远梦飘遥。", 
            "悄然玉白不曾邀，漫过碧窗绡。", 
            "平生好月能逢几？莫辜负、人世今宵。", 
            "庭树起来风满，无言弄遍寒箫。"
        ], 
        "title": "风入松 夜卧见月起 其一", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "未来消息便中秋，依旧月流沟。", 
            "流萤百遍凋难尽，馀一朵、独自悠游。", 
            "山影微披霜浅，天深不奈云浮。", 
            "一番梦起倚低楼，唯觉暗凉疏。", 
            "邻房爱在无心事，帘门掩、帐静流苏。", 
            "可许长随秋月，浮生夜夜清幽？"
        ], 
        "title": "风入松 夜卧见月起 其二", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "开门聊放月魂归，寂寞坐寒阶。", 
            "一身秋露扶清影，到今夜、抚袖徘徊。", 
            "梦里人生弹指，流光落落苍苔。", 
            "酣香不过赚人痴，切莫近深卮。", 
            "孤星有影天无底，纵廖落、谁得知之？", 
            "何处飞来一叶？茫然坠入空池。"
        ], 
        "title": "风入松 夜卧见月起 其三", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "书侵白蠹，尘暗窗纱。", 
            "阶前野草天为主，无人问、何日归家。", 
            "自是黄昏多暗雨，打遍槐花。", 
            "梦起澄江冷，无语向天涯。", 
            "蓬莱倘过传余意，清风夜、携取胡笳；", 
            "来约梦魂天外月，相共归车。"
        ], 
        "title": "无谱", 
        "type": "词", 
        "yun": "麻"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "悄然山影蒙霜，人间水洗成冰玉。", 
            "孤轮谁挂？", 
            "遨游几世？", 
            "天深几许？", 
            "缥缈参商，浩茫太极，任君来去；", 
            "又殷勤何事，人间立遍，分孤影、悲离苦？", 
            "欲问牛郎织女，到今宵、魂归何处？", 
            "流年风雨，花消情减，恐相逢陌路。", 
            "遥想故人，长江倚水，怆然无语。", 
            "上高栏，唯有西风吹去，一身寒露。"
        ], 
        "title": "水龙吟　薛书云中秋夜携酒独坐长江，因赋问月以寄", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "偶到巴陵寻旧迹，归来一尺尘装。", 
            "人缘已自薄如霜。", 
            "梧桐依旧落，凤已过长江。", 
            "两月来如十载长，便知人去茶凉。", 
            "原来长短自须量：秋风深似海，吾艇细如螳。"
        ], 
        "title": "临江仙　岳阳晤彭归", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "捲秋风木叶上斜晖，千山点黄文。", 
            "看落日楼头，疏枫几点，长雁三声。", 
            "但得人生适意，借菊卧篱樽。", 
            "未觉秋风冷，心已秋深。", 
            "问取遒松山畔，对幽泉过竹，笑任霜淩。", 
            "想故园槐影，写入小窗棂。", 
            "寄多情、陈书旧纸，道纵情、归去弄箫琴。", 
            "黄昏后，疏蝉暗满，待我归云。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "对君书一纸似飘萍，悄然水中来。", 
            "道长江对岸，斜阳枯木，酒店频开。", 
            "遥想低檐颓朽，怎耐尔狂推。", 
            "检点轻狂气，听我言怀。", 
            "我叹为人难作，作猪虽自好，刀罪难挨。", 
            "是人生怆楚，两处本同哀。", 
            "酒楼无罪君休管，被伤身颓病正难排。", 
            "今生愿，人生无我，我亦无为。"
        ], 
        "title": "八声甘州　薛书至，中有“长寿那曾想推倒的酒楼”之句，并云所居长江对岸亦多酒店，因答", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "佩玉长裙入碧松，摇摇蝉鬓压乌瞳。", 
            "偶见秋英如石瘦，细数，回眸一笑绿潭风。", 
            "独倚黄昏低半首，无语，依依鸟啭小桥东。", 
            "昨夜殷勤风带雨，飞舞，可怜梧叶似轻蓬。"
        ], 
        "title": "定风波　晨起雨忆山中事", 
        "type": "词", 
        "yun": "东"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "黯黯两三鸦，立断残丫。", 
            "黄昏梧叶满天涯。", 
            "小阁东边桃李路，朽草横斜。", 
            "未老莫簪花，花似年华，年华易去不堪赊。", 
            "还把金樽愁对晚，满地流霞。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "手风琴里隔帘遮，一啭莺喉，满处沉鸦。", 
            "寒檩落尘些。", 
            "曲短流星情未尽，曲尽人嗟。", 
            "可怜草泽友鱼虾，沉埋金剑，老去风华。", 
            "寂寞涧中花。", 
            "只有明眸还似旧，一瞬流霞。"
        ], 
        "title": "无谱    听施君歌", 
        "type": "词", 
        "yun": "麻"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "茫然醒处春浓，杜鹃红，历历黄鹂影外绿波松。", 
            "红酒帕，红歌褂，碧船篷。", 
            "只怕一时晴好百时风。"
        ], 
        "title": "相见欢", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "漆吏高阳两未求，和松听雨对荒洲，浮生长恨日虚流。", 
            "昨夜梅边吹玉笛，今朝酒里过残秋，蓼花桐叶满闲舟。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "梦归看月，酒起扶头，消得人生无数。", 
            "年年涧底待幽人，更谁道、凋零秋露？", 
            "萦回细水，寂寞闲鱼，不解阴晴朝暮。", 
            "来年还欲醉春光，又先怕、风环雨苦。"
        ], 
        "title": "变鹊桥仙　涧中花", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "放艇分波，将杯舀月。", 
            "风云为我环空咽。", 
            "洪鳞知我自天来，倏然跃上青衫侧。", 
            "破帽欹遮，疏眉半缺。", 
            "欣然翻动飞蝉楫。", 
            "宽襟一扫满湖平，今生可许潜身迹？"
        ], 
        "title": "踏莎行　记梦", 
        "type": "词", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "入夜悄然，辉灯白壁，独坐闲写麻姑。", 
            "宣笺石砚，识得是生卢。", 
            "却笑窗边莽雨，空狂浪、破电欺梧。", 
            "斯人似、颜公宽达，雨尔识之乎？", 
            "嘘嘘，休玩笑，椽毫千古，断勿玷污。", 
            "要么待明朝，携酒相扶。", 
            "戴顶无檐破帽，都任尔、乱打昌呼。", 
            "君先去，今宵让我，逞却此中愚。"
        ], 
        "title": "满庭芳　夜坐写麻姑仙坛记戏雨", 
        "type": "词", 
        "yun": "虞"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "一夜东风偷日历，山花偶尔舒柔。", 
            "欣然寄语话天酬：凡花休艳密，疏处好夷犹。", 
            "切莫低歌惊野雀，见人已自娇羞。", 
            "还须留与伴今秋。", 
            "提壶盘兀石，酒气逊风疏。"
        ], 
        "title": "临江仙　山中见野梨花", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "野趣萧然见晚樵。", 
            "闲挑暝色过溪桥。", 
            "桥西风外酒帘飘。", 
            "篱落青苔无履迹，林阴丸墨是鸦巢。", 
            "夕阳红晕碧桃梢。"
        ], 
        "title": "浣溪沙 自写溪桥暝色图", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "树婆娑，山迤逦。", 
            "绿带钟声，流到帘波底。", 
            "凉处栏干宜独倚。", 
            "古佛龛前，一粟灯光紫。", 
            "对岩花，临涧水。", 
            "耳目清和，如坐春风里。", 
            "为问真机何处是。", 
            "不著尘愁，可近连天未。"
        ], 
        "title": "苏幕遮 石鼓山岁寒寮寄梅叟师", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "林阴沉碧处，细泉滴滴，恍似泪难收。", 
            "意多宜独坐，坐转残更，夜色绝凄幽。", 
            "天街一水，是银湾、回影西流。", 
            "愁未埋、偏教明月，先到这边楼。", 
            "凝眸。", 
            "清辉在手，欲赠无由。", 
            "恁多般僝僽。", 
            "更此际、萤稀雁远，灯灺烟柔。", 
            "东方若缓须叟白，问梦儿、还肯来不。", 
            "人瘦也、怎堪盼断清秋。"
        ], 
        "title": "渡江云", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "云引天遥，烟扶峰矗，林衣脱绿翻黄。", 
            "东篱疏雨，著意洗秋光。", 
            "漫为幽花嫌晚，含滋久、凝艳方长。", 
            "嗟群卉，徒贪受露，也要解凌霜。", 
            "红尘匆代谢，鸿来燕去，节候空忙。", 
            "好素襟相赏，冷处成芳。", 
            "寒集虚庭易暝，蛩边事、留与商量。", 
            "休孤负、黄昏静对，亸影傍琴床。"
        ], 
        "title": "满庭芳 对菊", 
        "type": "词", 
        "yun": "阳"
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "帘幕新寒笼薄雾。", 
            "怕捡吴棉，镇日烘兰炷。", 
            "篱菊欲留秋小住。", 
            "霜风不肯容庭树。", 
            "秋去应知何处去。", 
            "啼雁声中，黯黯云边路。", 
            "无限芦花江水暮。", 
            "愁多莫向衡阳度。"
        ], 
        "title": "蝶恋花 送秋", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "乍上光柔，初挑焰小，酿寒偏易。", 
            "秋深白袷，早带许多凄意。", 
            "恁依依、夜阑未销，暗分倩影罗帏里。", 
            "爱傍人闲炙，飘帘无力，趁风摇曳。", 
            "凝睇。", 
            "屏山外。", 
            "似有约炉烟，共盘心字。", 
            "欲旋又转，自护嫣红双蕊。", 
            "待招回、蝶憨梦中，玉缸背影支倦翠。", 
            "恁抛人、斜月残钟，冉冉离窗纸。"
        ], 
        "title": "琐窗寒 灯魂", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "自理瑶琴垂翠箔。", 
            "旧谱能温，新谱偏慵学。", 
            "满眼花飞情绪恶。", 
            "暗尘和泪凝弦索。", 
            "流恨春江云漠漠。", 
            "弹到忘机，未冷鸥凫约。", 
            "大抵山河闻徵角。", 
            "妙音肯趁闲箫籥。"
        ], 
        "title": "蝶恋花 理琴", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "漠漠轻寒一片融。", 
            "梨花淡白照帘栊。", 
            "残香犹解存宵火，远梦争教误晓钟。", 
            "吟未就，意先慵。", 
            "闲书小句寄飞鸿。", 
            "春光迟暮中年近，合有情怀与我同。"
        ], 
        "title": "鹧鸪天 寄坚庐", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "甚吹湿、香边云髻。", 
            "一枕寒光，月明如水。", 
            "院静杯空，为谁前夕尽情醉。", 
            "试扶残梦，人犹在、惺忪里。", 
            "镜影压阑干，恨不照、罗衣双倚。", 
            "独自听啼鸦隔树，也被寺钟催起。", 
            "凄清风露，都忘却、翠樽花底。", 
            "问褪了、两颊轻红，剩多少、春酲情味。", 
            "料此际天涯，端合凝愁无寐。"
        ], 
        "title": "长亭怨慢 酒醒见月", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "绿章为乞春阴晚，杖头忽惊红浅。", 
            "露薄难沾，风多又峭，那更骄阳犹煽。", 
            "新妆漫换。", 
            "便蕞土移根，嫩姿怎惯。", 
            "碧迢凉波，自今花片恁飞满。", 
            "鸳鸯尚贪梦煖。", 
            "翠苹遮不住，眠也真稳。", 
            "芍药回阑，垂杨曲渚，更有啼鹃谁管。", 
            "岷江梦远。", 
            "待衔去残脂，倩他轻燕。", 
            "唤转柔魂，浊醪浇玉盏。"
        ], 
        "title": "齐天乐 淇园海棠半开，适闻燹，将避地剑津识感", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "林莺低唤。", 
            "似劝拈金盏。", 
            "几阵东风花外晚。", 
            "吟醉商量都懒。", 
            "楼扉镇日常关。", 
            "何因还著春寒。", 
            "今夜将愁消雨，任他双鬓添斑。"
        ], 
        "title": "清平乐 雨窗", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "鸦背夕阳天。", 
            "乍觉微寒到酒边。", 
            "欲问梅花消息近，阶前。", 
            "独鹤迎人耸瘦肩。", 
            "出箧爱吴棉。", 
            "认取衣香是旧年。", 
            "犹有些儿离泪迹，堪怜。", 
            "待试炉熏更惘然。"
        ], 
        "title": "南乡子 新寒", 
        "type": "词", 
        "yun": "先"
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "众草争荣，佳人难遇。", 
            "瑶琴愁理幽兰谱。", 
            "平生真赏托灵修，不因岑寂伤迟暮。", 
            "旧畹亲移，寒泉密注。", 
            "芳心一掬凭谁诉。", 
            "为君纫佩劫君欢，秋魂浸化潇湘雨。"
        ], 
        "title": "踏莎行 艺兰", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "零落瑶华剩故枝。", 
            "流莺衔雨尽情啼。", 
            "那堪积黦黏沟叶，犹有余红湿路泥。", 
            "春黯淡，意凄迷。", 
            "挑灯愁读晚唐诗。", 
            "明朝新绿池塘遍，忍泪看天问有谁。"
        ], 
        "title": "鹧鸪天 感春", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "兰镫凝畴掩帘栊。", 
            "睡意正惺忪。", 
            "轻寒搁住天边梦，润鸡声、露气犹浓。", 
            "墙竹千竿沐绿，窗梅几点舒红。", 
            "思量碧海放征篷。", 
            "鲸背揽长虹。", 
            "神山彷佛琼楼畔，指灵台、自有崆峒。", 
            "香里黄庭一卷，数声白鹤寥空。"
        ], 
        "title": "风入松", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "露底楼禽都睡去。", 
            "月色朦胧，隔著庭前树。", 
            "人在凄清灯影处。", 
            "夜分颓髻笼轻雾。", 
            "倚枕添衾温茧绪。", 
            "一穗缸花，中有愁千缕。", 
            "照见秋魂来往路。", 
            "香边帘幕重重护。"
        ], 
        "title": "蝶恋花 灯影", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "抽身暂得离尘累。", 
            "更休问、今何世。", 
            "镇日焚香清扫地。", 
            "岩霏芳润，林阴幽翳。", 
            "新绿烘浓睡。", 
            "醒来梦影随风曳。", 
            "暮磬声中夕阳坠。", 
            "涧水流花红欲腻。", 
            "水肥花瘦，石斑苔绮。", 
            "如画欹云外。"
        ], 
        "title": "青玉案 鼓山岁寒寮", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "春来已是为欢寡。春归几见杯重把。", 
            "燕子向谁家。开帘拾坠花。", 
            "隔烟凝望处。数颗垂杨树。", 
            "飞絮正濛濛。吹愁又晚风。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "风回窗晚。", 
            "花淡金炉暖。", 
            "病意百端成一懒。", 
            "何处琴声凄婉。", 
            "蜻蜓点水轻轻。", 
            "秋荷雨落珠倾。", 
            "旧曲生疏多少，心头故自分明。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘蘅", 
        "era": "当代", 
        "subtype": null, 
        "text": [
            "养烟庭院深深柳。", 
            "栏干耐人凭久。", 
            "未到黄昏，多般怅惘，总觉情怀非旧。", 
            "莺儿倦否。", 
            "甚啼近帘栊，暗愁先逗。", 
            "碧藓延阶，晚蕤扶绿卧幽甃。", 
            "池塘水光半亩。", 
            "峭风吹四面，鱼动波皱。", 
            "逝景难追，飞花莫扫，扫却从知还有。", 
            "清明过后。", 
            "剩几许春寒，沈腰都瘦。", 
            "懒展云笺，小诗敲未就。"
        ], 
        "title": "齐天乐 春晚", 
        "type": "词", 
        "yun": null
    }, 
    {
        "author": "刘逸生", 
        "era": "当代", 
        "subtype": null, 
        "text": [
            "那回邂逅。", 
            "雨后风前酒。", 
            "一树红樱吹未透。", 
            "还是轻寒时候。", 
            "沙头小立昏黄。", 
            "片帆烟际孤光。", 
            "只有啼鹃天畔，难销这度斜阳。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘逸生", 
        "era": "当代", 
        "subtype": null, 
        "text": [
            "天际秋云凝远目。", 
            "一箭征鸿，漠漠微阳逐。", 
            "无限平芜催落木。", 
            "红罗掩面伤蛾绿。", 
            "四面楼台高插玉。", 
            "倩影灯前，共舞纤纤足。", 
            "尽日歌台喧肉竹。", 
            "管弦那解悲华屋。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "刘逸生", 
        "era": "当代", 
        "subtype": null, 
        "text": [
            "薄薄秋云夜转长。", 
            "依然牛女冷相望。", 
            "阶前已怯碧罗裳。", 
            "锦字两行闲涕泪，冰弦一弄古潇湘。", 
            "更无人处自回肠。"
        ], 
        "title": "浣溪沙二首 其一", 
        "type": "词", 
        "yun": null
    }, 
    {
        "author": "刘逸生", 
        "era": "当代", 
        "subtype": null, 
        "text": [
            "新月纤纤下彩云。", 
            "梦回人在碧荷村。", 
            "瓶花相倚自温存。", 
            "摇落未禁风雨鬓，飘零拚付浅深樽。", 
            "乍闻跫咽人篱根。"
        ], 
        "title": "浣溪沙二首 其二", 
        "type": "词", 
        "yun": null
    }, 
    {
        "author": "刘逸生", 
        "era": "当代", 
        "subtype": null, 
        "text": [
            "新晴呼酒，华年如水，花前莫漫凭栏。", 
            "风雨留痕，相逢一笑，飘零何必关山？", 
            "春暖意还寒。", 
            "看诗情飘絮，墨影浮澜。", 
            "杯底帘前，依然国色在眉弯。", 
            "重来桃萼无言。", 
            "念当年司马，梦也阑珊。", 
            "回首浮名，从渠去住，马蹄怎数长安？", 
            "崖海径须还。", 
            "怕筑歌长引，止泪无端。", 
            "抛却相思，多情谁问海天宽。"
        ], 
        "title": "望海潮 斯奋自海南暂归", 
        "type": "词", 
        "yun": null
    }, 
    {
        "author": "刘逸生", 
        "era": "当代", 
        "subtype": null, 
        "text": [
            "我有一瓯血，磊落肺肝边。", 
            "昆仑欲踏千丈，一呕向轩辕。", 
            "闻道穷荒冻泽，中有凤呻鹤怨，百怪舞蜿蜒。", 
            "拔剑苍茫出，迸泪忽如泉。", 
            "抚白发，看终贾，正华年。", 
            "云垂海涌，四顾漠漠一灯寒。", 
            "放步雷霆深处，挽起长沟堕月，白眼睨霜天。", 
            "此亦细事耳，归去再耕田。"
        ], 
        "title": "水调歌头 与斯翰夜话", 
        "type": "词", 
        "yun": null
    }, 
    {
        "author": "刘逸生", 
        "era": "当代", 
        "subtype": null, 
        "text": [
            "年年都觉人添老，老来情味谁能道。", 
            "回首旧征鞍，关山长路难。", 
            "花开花又落，岁月抛人却。", 
            "雨过倚危栏，湿云催晚寒。"
        ], 
        "title": "菩萨蛮 冬日四首 其一", 
        "type": "词", 
        "yun": null
    }, 
    {
        "author": "刘逸生", 
        "era": "当代", 
        "subtype": null, 
        "text": [
            "秋痕易老情难老，无情最是天涯草。", 
            "伫立望黄昏，思量一代人。", 
            "悠悠人已暮，剩有凝情处。", 
            "忆得少年时，何曾伤别离。"
        ], 
        "title": "菩萨蛮 冬日四首 其二", 
        "type": "词", 
        "yun": null
    }, 
    {
        "author": "刘逸生", 
        "era": "当代", 
        "subtype": null, 
        "text": [
            "晚帘乍卷轻寒落，一星初上阑干角。", 
            "悄悄问星星，一生多少程？", 
            "楼高遮四面，对望何曾见。", 
            "天上自多情，红尘醉未醒。"
        ], 
        "title": "菩萨蛮 冬日四首 其三", 
        "type": "词", 
        "yun": null
    }, 
    {
        "author": "刘逸生", 
        "era": "当代", 
        "subtype": null, 
        "text": [
            "闲时况味如清酒，偶然似浪轻轻逗。", 
            "杯里望群山，千重乱石滩。", 
            "无边哀雁落，鹰隼窥林薄。", 
            "去日路如何，江湖雨雪多。"
        ], 
        "title": "菩萨蛮 冬日四首 其四", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "闪闪灯光急转轮。", 
            "蓦地放光蓦地昏。", 
            "影绰绰、台上有伊人。", 
            "是男是坤。", 
            "模样实难分。", 
            "【么】夏穿皮袄肩上曳纱巾。", 
            "冬披凉席脐眼露八分。", 
            "摇晃晃宛似虱子爬满身。", 
            "软棉棉无精打彩在犯困。", 
            "却又飞眉弄眼俏出神。", 
            "【赚煞尾】忽然间宛似烟鬼发了瘾。", 
            "胡踢腾发情叫驴乱打滚。", 
            "赛破锣吼出了哑嗓音。", 
            "酸溜溜赶不上猫叫春。", 
            "怎谈到高歌一曲动心魂。", 
            "简直是三仙姑附体下凡尘。", 
            "忸怩作态噱头频。", 
            "鸦噪狼嚎不忍闻。", 
            "入座希聆白雪音。", 
            "谁料却见此疯韵。", 
            "叫人倒胃添恶心。"
        ], 
        "title": "南吕赏花时·听某歌星演唱", 
        "type": "曲", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "廉经倒背如流。", 
            "表白信口胡诌。", 
            "乱挂羊头狗肉。", 
            "花前酒后。", 
            "红包礼品照收。"
        ], 
        "title": "越调天净沙·为贪官画像二首（1998年4月） 其一", 
        "type": "曲", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "国帑亿万挪移。", 
            "花枝三五小密。", 
            "公房变作私邸。", 
            "官家捉去。", 
            "此番断送头皮。"
        ], 
        "title": "越调天净沙·为贪官画像二首（1998年4月） 其二", 
        "type": "曲", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "半生南北驰驱。垂老燕京流寓。", 
            "浩然正气胸中贮。粪土封侯万户。"
        ], 
        "title": "中吕醉高歌·咏怀四首 其一", 
        "type": "曲", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "后庭玉树歌声。银座琼杯倩影。", 
            "荧屏乍启便头疼。何况身临其境。"
        ], 
        "title": "中吕醉高歌·咏怀四首 其二", 
        "type": "曲", 
        "yun": "梗"
    }, 
    {
        "author": "刘永平", 
        "era": "当代", 
        "subtype": null, 
        "text": [
            "几经世事沧桑。几度乘风破浪。", 
            "太平洋上襟怀敞。宇宙与余同广。"
        ], 
        "title": "中吕醉高歌·咏怀四首 其三", 
        "type": "曲", 
        "yun": "漾"
    }, 
    {
        "author": "刘永平", 
        "era": "当代", 
        "subtype": null, 
        "text": [
            "棋枰袖手旁观。胜负云烟过眼。", 
            "抟风鹏鹗凌霄汉。壮我骚心诗胆。"
        ], 
        "title": "中吕醉高歌·咏怀四首 其四", 
        "type": "曲", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "新村朝日红霞。", 
            "层楼塔院榴花。", 
            "净几明窗书画。", 
            "装修初罢。", 
            "厅中细品香茶。"
        ], 
        "title": "越调天净沙·寓居黄庄西苑新居", 
        "type": "曲", 
        "yun": null
    }, 
    {
        "author": "郑欣淼", 
        "era": "当代", 
        "subtype": "七言律诗", 
        "text": [
            "风尘一路忽如旋，造化驱人岂偶然？", 
            "血荐韶华镐京月，心萦畎亩渭川烟。", 
            "雪峰饱看五千仞，紫阙欣聆六百年。", 
            "今可从心矩犹在，衙门再结海山缘。"
        ], 
        "title": "七十咏怀五首 其一", 
        "type": "律诗", 
        "yun": "先"
    }, 
    {
        "author": "郑欣淼", 
        "era": "当代", 
        "subtype": "七言律诗", 
        "text": [
            "心头骚雅耳边钟，相伴今生有两公。", 
            "春望秋兴感沉郁，鹰飞鲸掣思宏雄。", 
            "热风已得燃犀烛，直面才看贯日虹。", 
            "鲁迅锋芒工部韵，殷殷尽在不言中。"
        ], 
        "title": "七十咏怀五首 其二", 
        "type": "律诗", 
        "yun": "东"
    }, 
    {
        "author": "郑欣淼", 
        "era": "当代", 
        "subtype": "七言律诗", 
        "text": [
            "一脉文渊岁月渐，天教我辈颔珠探。", 
            "故宫倡学深侔海，才俊为基青出蓝。", 
            "十五流年鼓无歇，三千世界味初谙。", 
            "衰翁漫道古稀日，秋色斑斓思正耽。"
        ], 
        "title": "七十咏怀五首 其三", 
        "type": "律诗", 
        "yun": "覃"
    }, 
    {
        "author": "郑欣淼", 
        "era": "当代", 
        "subtype": "七言律诗", 
        "text": [
            "屐痕到处总匆匆，我有相机留雪鸿。", 
            "青藏风情情万种，紫垣殿影影千重。", 
            "刹那定格供开眼，经久回思凭荡胸。", 
            "历历行程最堪记，恒河畔觅佛陀踪。"
        ], 
        "title": "七十咏怀五首 其四", 
        "type": "律诗", 
        "yun": null
    }, 
    {
        "author": "郑欣淼", 
        "era": "当代", 
        "subtype": "七言律诗", 
        "text": [
            "黄华银桂正宜秋，欢聚倾杯松鹤楼。", 
            "儿辈自强差可慰，老夫尚健复何求。", 
            "人生青岁总风雨，世事红尘不泡沤。", 
            "回首犹存几多憾，至今惜少好诗留。"
        ], 
        "title": "七十咏怀五首 其五", 
        "type": "律诗", 
        "yun": "尤"
    }, 
    {
        "author": "刘永平", 
        "era": "当代", 
        "subtype": null, 
        "text": [
            "晓来砧。晚来砧。", 
            "断续临风碎客心。华阳飘此身。", 
            "漏沉沉。思沉沉。", 
            "忆到西楼旧梦频。曷来鼙鼓音。"
        ], 
        "title": "长相思三首（1942年） 其一", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "锦城东。锦江东。", 
            "华屋绮窗帘幕红。小桥夕照明。", 
            "恨匆匆。惜匆匆。", 
            "一别家山类转蓬。关河离乱中。"
        ], 
        "title": "长相思三首（1942年） 其二", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "在洛南。在颍南。", 
            "梦中依稀见故园。虫沙血未乾。", 
            "恨无端。愤无端。", 
            "似有寒光落枕前。一梳眉月弯。"
        ], 
        "title": "长相思三首（1942年） 其三", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "客久旅魂孤，梦逐寒更转。", 
            "生憎吟蛩絮语悲，输却愁无限。", 
            "秋老莫登楼，望里惊烽远。", 
            "风撼危巢难稳栖，憔悴无人管。"
        ], 
        "title": "卜算子", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "动后初传夺虏旗。", 
            "山遥水阔雁来迟。", 
            "平安为报岭梅知。", 
            "洛水非遥频击梦，锦城堪恋未忘归。", 
            "停骖返旆乍沉思。"
        ], 
        "title": "浣溪沙四首 其一", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "细雨秋风卧剑南。", 
            "野溪初涨近茅庵。", 
            "满天愁雾暗垂帘。", 
            "去国仓皇魂梦苦，停云检点泪痕添。", 
            "雁零鸿断我何堪。"
        ], 
        "title": "浣溪沙四首 其二", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "榻冷初惊落叶霜。", 
            "江楼月黑夜茫茫。", 
            "青灯一豆照回廊。", 
            "寻梦难成终有恨，耽吟不寐亦何妨。", 
            "麝尘莲寸此情长。"
        ], 
        "title": "浣溪沙四首 其三", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "月照绯帷透暗香。", 
            "兰灯静照寂寒窗。", 
            "几声更鼓入苔墙。", 
            "被借笼薰方觉暖，宵因客久始知长。", 
            "吟梅小院意难忘。"
        ], 
        "title": "浣溪沙四首 其四", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "烽外客愁添。", 
            "尘浣征衫。", 
            "楼头忍看柳毵毵。", 
            "却恨春来迷燕路，犹梦江南。", 
            "骊曲黯斜帘。", 
            "高挂风帆。", 
            "半杯未尽怯唇沾。", 
            "望里烟波心共碎，丝缚吴蚕。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "日落旗亭绮幔斜。", 
            "小巢疏柳宿归鸦。", 
            "倚窗坐久晚寒加。", 
            "茗碗闲添初焙叶，胆瓶清供未开花。", 
            "聊将蝶梦换年华。"
        ], 
        "title": "浣溪沙三首 其一", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "懒数鸡鸣晦雨晨。", 
            "絮沾花湿掩重门。", 
            "暗弹丛稿箧中尘。", 
            "客少还须茶当酒，影孤时有燕窥人。", 
            "渐多绮语莫伤春。"
        ], 
        "title": "浣溪沙三首 其二", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "翠染江头碧柳丝。", 
            "风轻云淡日迟迟。", 
            "饯春争赏牡丹时。", 
            "触目落红添惆怅，扑襟飞絮惹相思。", 
            "旗亭强饮酒盈卮。"
        ], 
        "title": "浣溪沙三首 其三", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "陌上花残莺懒，柳边舟小波萦。", 
            "掠衣飞燕系闲情。", 
            "野云风卷絮，斜日雾笼晴。", 
            "避缴征鸿初落，向阳春草还生。", 
            "思归愁过短长亭。", 
            "醉中迷旧路，况又隔层城。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "风冷欺花，满枝摇落春迟暮。", 
            "杜鹃啼处。", 
            "露化溟濛雨。", 
            "巢隔珠帘，燕子衔泥去。", 
            "垂杨外。", 
            "恨丝千缕。", 
            "缭绕空中絮。"
        ], 
        "title": "点绛唇二首 其一", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "乍暖还寒，掩关仍倩云屏护。", 
            "怨情难诉。", 
            "未忍移筝柱。", 
            "清供瓶花，蕾小知谁主。", 
            "离魂苦。", 
            "梦中酸楚。", 
            "醒又伤春暮。"
        ], 
        "title": "点绛唇二首 其二", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "总难消、蜀天悲楚，急弦难谱欢语。", 
            "挂帆空说当归计，谁喻乱离情绪。", 
            "飘泊处。", 
            "忍说到、江乡犹殢痴儿女。", 
            "鱼书久阻。", 
            "恐萱草霜寒，蓼莪露冷，莫赎此身误。", 
            "凭何事，差慰经年羁旅。", 
            "销忧全仗词赋。", 
            "铜琶金镂闲抛却，休道菂甘心苦。", 
            "愁且住。", 
            "肠断字、箧笥暗锁迷尘土。", 
            "中州故宇。", 
            "愿洲畔垂纶，湖中泛棹，重访颍滨路。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "野梅争吐寒江外，吟庐雾开清晓。", 
            "花径通幽，虹桥引渡，难涤古今愁抱。", 
            "残灯半槁。", 
            "想去国衣冠，浣溪鳞爪。", 
            "触目凄凉，恨无香篆案边绕。", 
            "低回苔院记省，更逢人前夕，寻春先到。", 
            "梦惯家山，身犹寄旅，雁过南天多少。", 
            "扬鞭侧帽。", 
            "看漫卷诗书，冶情渔钓。", 
            "陌上花开，盼侬归去早。"
        ], 
        "title": "齐天乐·人日前夕访杜甫草堂（1943年）", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "黯伤神。", 
            "忽两番梅绽，佳节忆交亲。", 
            "兽炭添温，蛮笺制句，回首难索前尘。", 
            "叹今夕、灯红酒绿，解持护、百劫梦中身。", 
            "煮茗生香，举杯欲醉，却忍沾唇。", 
            "惊看旧符新换，正筵开西阁，箫沸东邻。", 
            "闲掩重屏，慢翻零稿，惆怅都为伤春。", 
            "几回误、仓皇兵马，望乡国、迢递隔烟云。", 
            "欲待牢愁洗净，恨缕难分。"
        ], 
        "title": "一萼红·蓉城春感", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "曲咽笙箫，花迎门巷，伤心不逢洪度。", 
            "回看金井畔，有纤手、染笺华露。", 
            "竹间凝伫。", 
            "想梦绕秦云，神驰巴路。", 
            "总难据、锦江东逝，萍飘波注。", 
            "岁暮。", 
            "千里征途，见草芜天际，晓烟流煦。", 
            "翠篁掩映里，更枨触、瘗香时墓。", 
            "人今何处。", 
            "正柳岸藏舟，斜阳笼树。", 
            "频留恋、翠筠清影，那能归去。"
        ], 
        "title": "翠楼吟·题薛涛井", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "金井停云，幽篁凝碧，小园人语清圆。", 
            "晚凉侵茗，天际冷含烟。", 
            "犹记旗亭韵事，漫浅酌、闲话尊前。", 
            "悲冷落，征衫词笔，都付锦江船。", 
            "芊芊。", 
            "芳草外，乱峰起伏，鸣镝飞喧。", 
            "望中原何处，徒耸双肩。", 
            "恨不驰骋铁马，闻鸡舞、早着先鞭。", 
            "笑书剑，生涯未拙，吟啸夕阳天。"
        ], 
        "title": "满庭芳·望江楼茗坐", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "尘涤襟怀，香沾茗碗，乱后怯言心绪。", 
            "家山惊破，塞雁离群，喜有剑书随度。", 
            "朝夕溅泪惊心，遍地虫沙，满天风雨。", 
            "赖乌丝写恨，朋簪相慰，顿消凄楚。", 
            "深自愧、苦学涂鸦，寒能映雪，难识艺林幽路。", 
            "星槎未返，丁鹤言归，乍霁望中烟雾。", 
            "长盼生还故里，闲补亡诗，清娱莱舞。", 
            "叹灯昏壁冷，犹是华阳寄旅。"
        ], 
        "title": "过秦楼·仲冬上浣蒙子苾（沈祖棻教授）品茗涨秋茶楼", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "蓉城路。", 
            "闲眄竹榭临波，午阴筛树。", 
            "悠悠桂棹云帆，板桥柳岸，低徊旧处。", 
            "空延伫。", 
            "因恨只身漂泊，蛰居庭户。", 
            "残春绿暗纱窗，翠盈苔径，同谁笑语。", 
            "零落蚕丛狂客，恰逢知己，麈挥眉舞。", 
            "欣得缘结三生，酬唱如故。", 
            "洗盏煮茗，促膝相联句。", 
            "人惟恐、斜阳向晚，诗催归步。", 
            "韵逐东风去，留春感恋，鹃啼苦绪。", 
            "旧恨纷千缕。", 
            "携素手、低吟垂枝花雨。", 
            "蜀天空阔，满园飞絮。"
        ], 
        "title": "瑞龙吟·竟成园品茗，用清真韵", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "绿鬓钿钗琥珀嵌。", 
            "蛮腰婀娜手掺掺。", 
            "淡裙轻衬藕花衫。", 
            "巧倩朱唇微笑破，殷勤青鸟尺书衔。", 
            "星河一夕判仙凡。"
        ], 
        "title": "浣溪沙·记梦三首 其一", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "锦意温存笑语柔。", 
            "瑶台月下送明眸。", 
            "比肩人海总销愁。", 
            "冠玉如君岂易得，梅花似汝几生修。", 
            "团团璧月挂帘钩。"
        ], 
        "title": "浣溪沙·记梦三首 其二", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "六曲栏干柳外凭。", 
            "一钩新月竹边生。", 
            "低眉无语露香凝。", 
            "萧史襟怀浓似酒，藐姑神态冷于冰。", 
            "魂销庄蝶化孤灯。"
        ], 
        "title": "浣溪沙·记梦三首 其三", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "梅柳无心寂小园。", 
            "迎风故意唤春眠。", 
            "短檠灯度缠绵夜，剩篆香销旖旎年。", 
            "莲漏歇，麝香残。", 
            "谢桥魂断梦凄然。", 
            "醒来怕问笙歌地，却看邻娃拨凤弦。"
        ], 
        "title": "鹧鸪天·和石桥有感原韵二首 其一", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "绮阁秋深特地寒。", 
            "巢空燕去冷雕栏。", 
            "海棠凝露偷弹泪，琼月遮云暗卷帘。", 
            "湘瑟寂，荩香残。", 
            "怕听更鼓拢愁眠。", 
            "梦中惯觅天台路，知在蓬瀛第几山。"
        ], 
        "title": "鹧鸪天·和石桥有感原韵二首 其二", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "匆匆十日勾留，江天怅望悬帆去。", 
            "临花品茗，挑灯斗酒，这番小聚。", 
            "词源倒峡，雄谈竟夕，座盈俊侣。", 
            "正丁香蕊绽，芰荷馥远，休缓踏，归时路。", 
            "剩有蕉窗驿鼓。", 
            "影伶仃、凄凉情绪。", 
            "寻幽联袂，染笺和韵，总关怀处。", 
            "珂里山栖，田园避世，菜衣乍舞。", 
            "任高楼买醉，萧斋独坐，制惊人句。"
        ], 
        "title": "水龙吟·中社诗友饯送建中学长返井研（1944年）", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "小楼细雨侵春晓。蝶梦惊啼鸟。", 
            "帘前苔砌落残红。自是愁心敲碎又朦胧。", 
            "柳丝尚系芳草外。暗向望中改。", 
            "远山不及黛眉痕。却喜十分清瘦更消魂。"
        ], 
        "title": "虞美人", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "乍曦光、破曙约朋簪，高阁醉香醇。", 
            "信天山箭定，金瓯完整，斩却长鲸。", 
            "今际甲齐熊耳，倒海洗膻腥。", 
            "漫看尾标出，爆竹盈城。", 
            "八载天涯羁旅，对市桥、熙攘笑相迎。", 
            "问家山猿鹤，依旧颍川晴。", 
            "挥健笔、云烟落纸，趁青春、作伴舞升平。", 
            "望剑外、千山开道，万马飞腾。"
        ], 
        "title": "八声甘州·胜利日宴集，赋赠诸友（1945年）", 
        "type": "词", 
        "yun": null
    }, 
    {
        "author": "刘永平", 
        "era": "当代", 
        "subtype": null, 
        "text": [
            "蜚声弄玉，击节灵箫，深恨知音晚。", 
            "凤钗敲断，沁怀抱、秘笈韵情都满。", 
            "轻挥彩管。", 
            "咏风絮、谢家书简。", 
            "更织成、心字回文，丽密夸曾见。", 
            "危坐焚香相伴。", 
            "似云腻风酥，燕柔莺婉。", 
            "谱谐湘瑟青峰曲，弦上暗传恩怨。", 
            "浮杯酒暖。", 
            "料应醉、阳春词卷。", 
            "诗兴浓、丽日莹屏，任荼蘼香满。"
        ], 
        "title": "解语花·题寄虹《采菽词》（寄虹，名宋元谊，四川富顺人。晚清著名词人宋育仁（芸子）的孙女。当代女词人沈祖棻的得意门生。曾题余《苹花馆词》。）", 
        "type": "词", 
        "yun": null
    }, 
    {
        "author": "郑子瑜", 
        "era": "当代", 
        "subtype": null, 
        "text": [
            "我画赛秋蛇，君画寻春字。", 
            "共看飞云隔一天，寻出离离句。", 
            "几度误佳期，却把佳期记。", 
            "客里寒梅又落花，楼外丝丝雨。"
        ], 
        "title": "卜算子 乞食之人，讵敢以咏桑间濮上之篇，然亦有某姓处子，即而复离者，予悲不自胜，为填卜算子词云", 
        "type": "词", 
        "yun": null
    }, 
    {
        "author": "郑子瑜", 
        "era": "当代", 
        "subtype": null, 
        "text": [
            "一双红豆一双人。", 
            "各自亲亲。", 
            "满堂喧笑鼓金錞。", 
            "欢无竣，应是百年身。", 
            "鸿轩集鹬平生事，但兴亡大计临津。", 
            "笔当刀，喉高唱，把夷氛扫，休惜眼前春。"
        ], 
        "title": "梁州·时黄子伯虔，有种玉之喜，予填梁州一阕，以亹之", 
        "type": "词", 
        "yun": "真"
    }, 
    {
        "author": "郑子瑜", 
        "era": "当代", 
        "subtype": null, 
        "text": [
            "叵道卢沟风景异。", 
            "中华建国含深意。", 
            "遍地烽烟连寇起。", 
            "迷濛里。", 
            "将士浴血凌云志。", 
            "一曲怨歌声万里。", 
            "妖氛未扫归无计。", 
            "笳鼓声声收失地。", 
            "扬正义。", 
            "横刀直折扶桑辔。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "郑子瑜", 
        "era": "当代", 
        "subtype": null, 
        "text": [
            "故姬别后推迁，百家尽涉风轻软。", 
            "红须碧眼，桃娇李嫩，墨缘深浅。", 
            "假日登高，水龙吟罢，人间春暖。", 
            "念香江舍斧，簪龙谁赏，却又作，回归燕。", 
            "寂寞危栏意远。", 
            "恨年年、似天边雁。", 
            "鸿轩把臂，槐厅论字，如烟消散。", 
            "歌管频吹，柳枝垂泪，试题红怨。", 
            "叹文章覆瓿，名山事业，梦随枫断。"
        ], 
        "title": "水龙吟 和选堂羁法中部高山区所填词，用陈同甫韵", 
        "type": "词", 
        "yun": null
    }, 
    {
        "author": "郑一梦", 
        "era": "当代", 
        "subtype": "七言绝句", 
        "text": [
            "年糕米粉晒初干，嫩鸭肥鹅列市廛。", 
            "一片欢心托红纸，沿街多少买春联！"
        ], 
        "title": "岁暮口占", 
        "type": "绝句", 
        "yun": "先"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "驱炎昨夜雨倾盆，百二阑干宿雨痕。", 
            "游女汉皋遥指点，老人圯上互温存。", 
            "伊谁作画天开榜，似我题诗雁过村。", 
            "当户天孙微叹息，人间有此不销魂。"
        ], 
        "title": "望武汉大桥", 
        "type": "律诗", 
        "yun": "元"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "尤物江东大小乔，为谁风露立中宵。", 
            "空中车马惊驰走，水底星灯眩动摇。", 
            "两两花开桥堡月，双双人到月宫桥。", 
            "天街夜肃华清暖，旖旎云屏各自娇。"
        ], 
        "title": "武汉大桥桥夜二首 其一", 
        "type": "律诗", 
        "yun": "萧"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "单衣凉露夜吹箫，桥划水天两把瓢。", 
            "星烂月空银喷嚏，月泅星海玉身腰。", 
            "平生光景谁今夕，美死狂奴定此桥。", 
            "只恨长江非止水，流将星月许多娇。"
        ], 
        "title": "武汉大桥桥夜二首 其二", 
        "type": "律诗", 
        "yun": "萧"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "长江桥上望长江，势挟巴巫过武昌。", 
            "卷土穿山真气力，兼天写地大文章。", 
            "青吴上下九千里，楚蜀纵横三万行。", 
            "汉水来归钦广阔，黄河远避畏清沧。"
        ], 
        "title": "武汉大桥望江二首 其一", 
        "type": "律诗", 
        "yun": "阳"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "楚尾吴头眺望开，更思桥上起楼台。", 
            "蛟龙得水腾身去，日月经天耀眼来。", 
            "无数名城灯火岸，几多沃土稻梁杯。", 
            "雷霆风雨千波立，一洗丘原涸鲋哀。"
        ], 
        "title": "武汉大桥望江二首 其二", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "不是星稀是月明，南来乌鹊懔秋声。", 
            "周郎火快船江昼，孟德诗高柄槊横。", 
            "使我红桥能赠古，知他赤壁怎鏖兵。", 
            "江山自是今时美，夜夜东风吻水情。"
        ], 
        "title": "武汉大桥桥夜想起赤壁", 
        "type": "律诗", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "黄鹤早冲白云去，破楼时引黑风来。", 
            "楼头春色传佳句，江上宏图费匠才。", 
            "万里桥兴天下小，千年楼死世夫哀。", 
            "桥楼代谢当狂乐，赠尔长江作酒杯。"
        ], 
        "title": "武汉大桥上有询黄鹤楼遗址不得而惆怅者", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "武昌鱼佐寿桥杯，更有江山美菜苔。", 
            "昔日三分今一统，大江东去我南来。", 
            "不知中外几天堑，欲问乾坤谁匠才。", 
            "老岂登临吟啸客，偶因桥迥一徘徊。"
        ], 
        "title": "寿武汉大桥", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "人有至忧心郁结，身经百炼意难平。", 
            "十年睽隔先生面，千里重逢异物惊。", 
            "最是风云龙虎日，不胜天地古今情。", 
            "手提肝胆轮囷血，互对宵窗望到明。"
        ], 
        "title": "对镜三首 其一", 
        "type": "律诗", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "近态狂奴未易摩，仙人岛上借吟哦。", 
            "孙行者出火云洞，猪八戒过子母河。", 
            "天上星辰曾雹击，人间岁月已硎磨。", 
            "大风吹倒梧桐树，宝鉴其能讲什么？"
        ], 
        "title": "对镜三首 其二", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "孤山与我偶相携，我赠孤山几句诗。", 
            "雪满三冬高士饿，梅开二度美人迟。", 
            "吾今丧我形全槁，君果为谁忆费思。", 
            "纳履随君天下往，无非山在缺柴时。"
        ], 
        "title": "对镜三首 其三", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "添煤打水汗干时，人进青梅酒一卮。", 
            "今世曹刘君与妾，古之梁孟案齐眉。", 
            "自由平等遮羞布，民主集中打劫棋。", 
            "岁暮郊山逢此乐，早当携手助妻炊。"
        ], 
        "title": "三人同照一张相赠周婆 其一", 
        "type": "律诗", 
        "yun": "支"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "探春千里情难表，万里迎春难表情。", 
            "本问归期归未得，初闻喜迅喜还惊。", 
            "桃花潭水深千尺，斜日晖光美一生。", 
            "五十年今超蜜月，愿君越老越年轻。"
        ], 
        "title": "三人同照一张相赠周婆 其二", 
        "type": "律诗", 
        "yun": "庚"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "愿君越老越年轻，道路崎岖越坦平。", 
            "膝下全虚空母爱，心中不痛岂人情。", 
            "方今世面多风雨，何止一家损罐瓶。", 
            "稀古妪翁相蔚乐，非鳏非寡且偕行。"
        ], 
        "title": "惊闻海燕之变后又赠（1977年1月）", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "大风吹倒水红楼，儿女英雄为尔愁。", 
            "人比山中赤松老，令逢园里绿杨秋。", 
            "轻睃华盖摹唐俟，傲岸南冠厕楚囚。", 
            "凭扯血书成粉碎，岂真吾道遂云浮。"
        ], 
        "title": "代周婆答 其一", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "瓦罐长街一曲歌，风流忽似郑元和。", 
            "日之夕矣归何处，天有头乎想什么？", 
            "肺腑忠言多郁勃，江山间气有盘陀。", 
            "行踪处处沧浪水，怕尔投诗当汨罗。"
        ], 
        "title": "代周婆答 其二", 
        "type": "律诗", 
        "yun": "歌"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "十载寒窗铁屋居，归来举足要人扶。", 
            "慨乎住宅恩公论，难以搬家惠子书。", 
            "草草杯盘重配备，翩翩裙屐早稀疏。", 
            "一冬园圃光葵杆，瘦硬枯高懒未除。"
        ], 
        "title": "代周婆答 其三", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "国是春光民是秋，恨生情死总关愁。", 
            "死虽市尔千金骨，生不需人万户侯。", 
            "轻睃华盖摹唐俟，傲岸南冠厕楚囚。", 
            "吕梁望见燕台未，隔雾杯邀一酹偷。"
        ], 
        "title": "代答", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "早抛小帽方巾去，时有普罗灵感来。", 
            "刚见论争通俗化，忽惊名列苏维埃。", 
            "头颅险在上饶砍，口号欣将鲁迅抬。", 
            "怪底言文多晦涩，天生伊索寓言才。"
        ], 
        "title": "挽雪峰 其一", 
        "type": "律诗", 
        "yun": "灰"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "千山俯首万山低，草地行军百鸟啼。", 
            "倾酒濯缨茅镇北，哦诗叱马夜郎西。", 
            "长征二万五千里，小说太平天国题。", 
            "酌古斟今今证古，余生累得汗淋漓。"
        ], 
        "title": "挽雪峰 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "狂热浩歌中中寒，复于天上见深渊。", 
            "文章信口雌黄易，思想锥心坦白难。", 
            "一夕尊前婪尾酒，千年局外烂柯山。", 
            "从今不买筒筒菜，免忆朝歌老比干。"
        ], 
        "title": "又挽雪峰二首 其一", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "天色有阴必有晴，物如无死定无生。", 
            "天晴其奈君行早，人死何殊睡不醒。", 
            "风雨频仍家国事，人琴一恸辈行情。", 
            "枕箱关死千枝笔，忆鲁全书未著成。"
        ], 
        "title": "又挽雪峰二首 其二", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "奇书一本阿Ｑ传，广厦千间Ｋ字楼。", 
            "天地古今诗刻划，乾坤昼夜酒漂浮。", 
            "燕山易水歌红日，曲妇词夫惦楚囚。", 
            "多谢群公问消息，尚留微命信天游。"
        ], 
        "title": "岁尾年头有以诗词不见惠者赋谢", 
        "type": "律诗", 
        "yun": "尤"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "高龄九十尚鹏飞，怪底心宽体不肥。", 
            "两袖清风仁者寿，一篙明月浩然归。", 
            "平生志业几成败，天下英雄谁是非。", 
            "代我登堂来祝嘏，呈公一朵小红薇。"
        ], 
        "title": "朱蕴九十", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "岂是人间鸟倦飞，六安人盼老夫归。", 
            "此行春暖花争发，一路山青土更肥。", 
            "万象皆新朋旧少，乡音无改鬓毛衰。", 
            "我身难化茶千树，供昼锦堂酒后杯。"
        ], 
        "title": "朱蕴老故里之行", 
        "type": "律诗", 
        "yun": null
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "六鹢何因定退飞，秦人似比越人肥。", 
            "江山媚我童童现，瓶钵携身得得归。", 
            "老想题诗天下遍，无如开口世人非。", 
            "南行愿往风陵渡，落日西山吊古薇。"
        ], 
        "title": "岁首自嘲五首 其一", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "已见千山鸟断飞，知将蝶瘦妒蜂肥。", 
            "放诸四海诚皆窘，不下五洋焉得归。", 
            "客处为家家处客，非其所是是其非。", 
            "剧分悲喜知何故，懒未修书问白薇。"
        ], 
        "title": "岁首自嘲五首 其二", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "年初中酒笑龙飞，雾气焉能起重肥。", 
            "败北三遭人仅在，图南六月鸟终归。", 
            "定无红粉佳人妒，难得白衣秀士非。", 
            "止水偷窥吾信老，插他一朵小红薇。"
        ], 
        "title": "岁首自嘲五首 其三", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "孰观鱼跃察鸢飞，惟以窄心盼体肥。", 
            "仰望龙门归未得，浴乎汾水咏而归。", 
            "欲知苦我正何补，说不赢君见岂非。", 
            "手把残书时自笑，无花无刺也蔷薇。"
        ], 
        "title": "岁首自嘲五首 其四", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "我自涂鸦我自飞，鸦身不以雪添肥。", 
            "山中梁父吟空好，天下苍生望肯归。", 
            "但觉三千世界小，谁知七十五年非。", 
            "家人比岁遥生祭，老子今朝远采薇。"
        ], 
        "title": "岁首自嘲五首 其五", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "斥鴳横空怒以飞，周旋半日汉身肥。", 
            "放诸四海诚皆窘，不下五洋焉得归。", 
            "老想题诗天下遍，微嫌得句解人稀。", 
            "茕茕暮色苍茫里，转念班房铁板扉。"
        ], 
        "title": "斥鴳", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "六鹢何因定退飞，秦人似比越人肥。", 
            "仰止龙门归未得，浴乎汾水咏而归。", 
            "谁知苦我天何补，说不赢君见是非。", 
            "止水偷窥余信老，插它一朵小红薇。"
        ], 
        "title": "六鹢", 
        "type": "律诗", 
        "yun": "微"
    }, 
    {
        "author": "聂绀弩", 
        "era": "当代", 
        "subtype": "七言律诗", 
        "text": [
            "今甫得盘苟日新，行看天下四时春。", 
            "诗尊杜甫工勤苦，文羡桐城远俗伦。", 
            "富果能求策吾马，醯焉或乞假诸邻。", 
            "家贫人谓尘生甑，无甑何来甑上尘。"
        ], 
        "title": "失题", 
        "type": "律诗", 
        "yun": "真"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "飞飞汝灵，来屋之旁。", 
            "既缭以绕，入屋之窗。", 
            "飞飞汝灵，入屋之窗。", 
            "既抚以摸，著屋之床。", 
            "飞飞汝灵，著屋之床。", 
            "既饥以寤，索乳之娘。", 
            "飞飞汝灵，索乳之娘。", 
            "既翔以掠，趁夜之光。", 
            "飞飞汝灵，趁夜之光。", 
            "既回以往，入邻之房。", 
            "飞飞汝灵，入邻之房。", 
            "既呼以问，勿获我娘。", 
            "飞飞汝灵，勿获我娘。", 
            "既飏以远，入警之堂。", 
            "飞飞汝灵，入警之堂。", 
            "既诘以诉，勿获我娘。", 
            "飞飞汝灵，勿获我娘。", 
            "既伤以泣，别警之堂。", 
            "飞飞汝灵，别警之堂。", 
            "终觅而至，在铁之墙。", 
            "飞飞汝灵，毋去此铁之墙；", 
            "飞飞汝灵，毋惧此风之狂；", 
            "飞飞汝灵，毋逝于此夜黑之茫茫。"
        ], 
        "title": "飞飞汝灵", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "少年舟，少年舟，年年摇过水边楼。", 
            "楼上正梳头。", 
            "朝梳头，暮梳头，梳成螺髻为谁留。", 
            "江水自东流。"
        ], 
        "title": "少年舟", 
        "type": "古风", 
        "yun": "尤"
    }, 
    {
        "author": "卢青山", 
        "era": "当代", 
        "subtype": null, 
        "text": [
            "栖身得一室，浮生已可幸。", 
            "坐卧有其蔽，寒热未为病。", 
            "况我幽僻人，久衰看世兴。", 
            "唯乞蛰虫躯，兀兀耽冥省。", 
            "蓬门适可期，日夜为卫警。", 
            "邻曲渺不知，相逢或一怔。", 
            "除满野生苋，鸟过檐边影。", 
            "时时来山风，入窗吹髯鬓。", 
            "髯鬓日以长，心中日以冷。", 
            "孰谓近中年，别此更远引。", 
            "天涯在何许，即在门外径；", 
            "况复千里驰，遥迢无止境。", 
            "反侧不能寐，遍观屋中景；", 
            "屋亦似观予，同作中夜醒。"
        ], 
        "title": "临行夜不寐，作此别所居", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "食则共君盌，饮则共君杯。", 
            "终焉别君去，万里各独飞。"
        ], 
        "title": "予别肖健，相期不作诗。盖相知廿年，自识其在心者；况有诗不能留，徒触其在中肠者，无诗亦足别，未害其在中肠者乎。迨临行之夜，乃终食言而书此短章二首 其一", 
        "type": "古风", 
        "yun": null
    }, 
    {
        "author": "卢青山", 
        "era": "当代", 
        "subtype": null, 
        "text": [
            "狂喜于君前，恸哭于君前。", 
            "嗟天何相妒，只一十八年。"
        ], 
        "title": "予别肖健，相期不作诗。盖相知廿年，自识其在心者；况有诗不能留，徒触其在中肠者，无诗亦足别，未害其在中肠者乎。迨临行之夜，乃终食言而书此短章二首 其二", 
        "type": "古风", 
        "yun": "先"
    }
]