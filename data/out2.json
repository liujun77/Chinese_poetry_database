[
    {
        "author": "刘基", 
        "era": "元", 
        "subtype": null, 
        "text": [
            "绿树何阴阴，良苗亦离离。", 
            "开窗招远风，赤鲤跃清池。", 
            "云日酿晴光，芰荷有馀姿，宴坐偶自得，悠然遂忘饥。", 
            "富贵不可求，守分勿复疑。"
        ], 
        "title": "遣兴六首 其五", 
        "type": "古风", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "迂疏乏世用，矫情非所安。", 
            "投簪谢时辈，聊得心中宽。", 
            "回首望故乡，枳棘日以繁。", 
            "譬彼水上萍，随流且盘桓。", 
            "楼头好山色，晴雨皆可观。", 
            "未知明朝事，且尽今日欢。"
        ], 
        "title": "遣兴六首 其六", 
        "type": "古风", 
        "yun": "寒"
    }, 
    {
        "author": "刘基", 
        "era": "元", 
        "subtype": null, 
        "text": [
            "春江水悠悠，行人上兰舟。", 
            "春云散江树，行人重回顾。", 
            "嘉会未有期，离心渺千里。", 
            "愿作还山云，莫作东流水。"
        ], 
        "title": "题春江送别图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "亭亭峄阳桐，斲为绿绮琴。", 
            "縆之朱丝弦，弹我白雪音。", 
            "虚堂夜迢迢，华月耿疏林。", 
            "凤凰天上来，虬龙水中吟。", 
            "由罢起太息，无人知此心。"
        ], 
        "title": "琴清堂诗", 
        "type": "古风", 
        "yun": "侵"
    }, 
    {
        "author": "刘基", 
        "era": "元", 
        "subtype": null, 
        "text": [
            "索居守贞素，久巳忘世机。", 
            "晨兴夕还寐，不知时节违。", 
            "庭前有芳树，宿昔容颜非。", 
            "巢鸟去安之，寒蝉鸣亦稀。", 
            "居人歌北风，客子叹无衣。", 
            "浮云结阴翳，白日少光辉。", 
            "鸿雁号南翔，蟋蟀在中闱。", 
            "荣华如流水，一往何当归。"
        ], 
        "title": "次韵和脱因宗道感兴三首 其一", 
        "type": "古风", 
        "yun": "微"
    }, 
    {
        "author": "刘基", 
        "era": "元", 
        "subtype": null, 
        "text": [
            "松柏守孤直，不争桃李色。", 
            "明星在青天，有时化为石。", 
            "春风车马尘，竟日翳紫陌。", 
            "宁知禾黍地，旧是王侯宅。", 
            "蓬莱有仙药，求之不可得。", 
            "霜风吹林木，岁暮徒怆恻。"
        ], 
        "title": "次韵和脱因宗道感兴三首 其二", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "铅刀方用世，挂壁干将闲。", 
            "剪松养荆棘，匠石空悲酸。", 
            "驱车陟大行，日暮多险艰。", 
            "玄冰胶大谷，脱粟贵琅玕。", 
            "魑魅揽人魂，豺狼食人肝。", 
            "路远无羽翼，何由得飞还。"
        ], 
        "title": "次韵和脱因宗道感兴三首 其三", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "田家无所求，所求在衣食；", 
            "丈夫事耕稼，妇女攻纺绩，侵晨荷锄出，暮夜不遑息。", 
            "饱暖匪天降，赖尔筋与力。", 
            "租税所从来，官府宜爱惜。", 
            "如何恣刻剥，渗漉尽涓滴。", 
            "怪当休明时，狼藉多盗贼。", 
            "岂无仁义矛，可以弭锋镝。", 
            "安得廉循吏，与国共欣戚，清心罢苞苴，养民瘳国脉。"
        ], 
        "title": "田家", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "东风吹沧江，白日照花柳。", 
            "山川半显晦，积雨晴未久。", 
            "青阳好气候，群物竞苞剖。", 
            "农夫荷锄犁，各自登陇亩。", 
            "鸤鸠鸣相应，陂水光浏浏。", 
            "天地起戈兵，荆榛塞原阜。", 
            "兹邦特按堵，庶足憩奔走。", 
            "故乡有园田，委弃没藜莠。", 
            "老母年八十，头童齿牙朽。", 
            "痴儿始垂髫，出入寡朋友。", 
            "衣衾杂絮毳，羹食乏菘韭。", 
            "傫然多病身，全家倚糊口。", 
            "那今更远去，忧念成疾首。", 
            "千金聘宿瘤，顾谓西施丑。", 
            "盬车摧太行，骅骝不如狗。", 
            "况我驽蹇质，困踣畏培塿。", 
            "济河须巨舫，将焉用罂缶。", 
            "朱弦絙琴瑟，曷中洪钟纽。", 
            "剡蒿射犀革，空贻养由咎。", 
            "巍巍神祖烈，乾坤壤高厚。", 
            "蠢兹蛇豕俦，乘间恣哮吼。", 
            "非无熊罴臣，土产分左右。", 
            "更张吾岂能，习惯彼巳狙。", 
            "鹿麋曾伤虎，宵迈詟狸蹂。", 
            "寤言乱心绪，忽若醉醇酒。", 
            "疏贱等蚍蜉，捐驱复何有。", 
            "夷吾匪每生，鞠育未宜负。", 
            "怆恨忆松楸，泪湿蓬鬓垢。", 
            "道途正艰阻，进退维窊臼。", 
            "向风一陈情，何由达南斗。"
        ], 
        "title": "渡江遣怀", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "江上何所有，高低千万峰。", 
            "结庐覆以茅，取足聊自容。", 
            "绿树既蓊郁，清溪亦溶溶。", 
            "地僻重车马，猿鸟得相从。", 
            "日落沙际明，寒烟澹疏松。", 
            "苍茫云霞外，隐见青芙蓉。", 
            "悠然一舸还，好景时独逢。", 
            "归来山月出，古刹鸣昏钟。"
        ], 
        "title": "题山水图", 
        "type": "古风", 
        "yun": "冬"
    }, 
    {
        "author": "刘基", 
        "era": "元", 
        "subtype": null, 
        "text": [
            "上人好山居，入山惟恐浅。", 
            "纡馀涉渊沄，结搆依㟞嵃。", 
            "冈峦外挺拔，水木终隐显。", 
            "其前对鹅鼻，突兀正冠冕。", 
            "其傍连木禾，积翠森偃蹇。", 
            "后有狮子岩，崷崒露龈齴。", 
            "春花炫阳林，秋草馥阴畎。", 
            "高通云雨过，侧见星斗转。", 
            "桃源不远求，箕颍安足践。", 
            "我来三伏凉，羁怀忽如展。", 
            "谈经道心融，听法俗虑剪。", 
            "疏窗夜深启，孤月挂遥岘。", 
            "空濛白毫光，闪铄动崖巘。", 
            "何当此卜邻，永用辞淟湎。"
        ], 
        "title": "若耶溪杳郭深居精舍", 
        "type": "古风", 
        "yun": "铣"
    }, 
    {
        "author": "刘基", 
        "era": "元", 
        "subtype": null, 
        "text": [
            "盛夏火用事，长日不可堪。", 
            "热汗发我肤，如泉溢穹嵁。", 
            "清晨登楼望，四野皆红岚。", 
            "坡坨会稽山，缥缈浮郁蓝。", 
            "何由作雨泽，一洗暍与酣。", 
            "须臾玻瓈盘，涌出琉璃潭。", 
            "杂气若绛旂，飘飖散空㟏。", 
            "朱光熭九幽，天色熇以䣻。", 
            "树木首咸俯，鸟兽声尽韽。", 
            "玄冥将禺彊，侧身入埪龛。", 
            "渊蛇葺短鳞，山龟灼枯𪚮。", 
            "悍熊伏朝鼢，困龙缩秋蚕。", 
            "蕉根裂埴断，毙鹬蚌脯含。", 
            "水井为汤池，冶容成病颔。", 
            "渡水翅帖帖，守门口舑舑。", 
            "蜩螗轻绡翼，依阴萃枫楠。", 
            "沸渭泊静寂，噪聒乱语谈。", 
            "苍蝇丹砂头，群飞逐烹腤。", 
            "拍之适污手，驱之死仍耽。", 
            "对食惮下肮，引饮辄倾甔。", 
            "抚几炎欲燎，披衣重犹函。", 
            "慨彼征戍卒，荷戟忘寝𡪶。", 
            "弃绝骨肉爱，不得同苦甘。", 
            "但闻盗贼炽，未见王师戡。", 
            "郊原虏掠遍，馈饷那能覃。", 
            "况乃隆暑节，蒸郁非所谙。", 
            "用兵贵拙速，将帅当怀惭。", 
            "沈冥及暮鼓，两目脂流泔。", 
            "拂袖招远风，众星烂天南。", 
            "河汉上昭回，烟霞远䰐鬖。", 
            "且喜辰极明，愿睹戎马倓。", 
            "云门连镜湖，林壑清且涵。", 
            "岂惟隔埃壒，庶足憩负担。", 
            "惜无五亩宅，偃蹇投吾簪。"
        ], 
        "title": "大热遣怀", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "天净山气凉，溪浑夜来雨。", 
            "篮舆度疏翠，初日照平楚。", 
            "高林半长烟，好鸟时自语。", 
            "烦襟得萧散，似欲忘羁旅。", 
            "何当盗贼息，比屋丰禾黍。", 
            "逍遥丘壑间，鹿麋以为伍。"
        ], 
        "title": "六月十八日自天章入城作", 
        "type": "古风", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "上卢沟一望，正红日、破霜寒。", 
            "尽渺渺飞烟，葱葱佳气，东海西山。", 
            "依稀玉楼飞动，道五云深处是天关。", 
            "柳外弓戈万骑，花边剑履千官。", 
            "寒窗萤雪一生酸。", 
            "富贵几曾看。", 
            "问今日谁教，黄尘匹马，更上长安。", 
            "空无语，还自笑。", 
            "恐当年、贡禹错弹冠。", 
            "拟把繁华风景，和诗满载归鞍。"
        ], 
        "title": "木兰花慢 晓过卢沟", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "物齐各自逍遥，何知鴳小鲲鹏大。", 
            "乾坤太华，神麇相望，两眉争黛。", 
            "元气遗形，幽人良友，朝看夕对。", 
            "尽共工怒触，巨灵善擘，众山碎、未吾害。", 
            "借问此峰谁得。", 
            "羡白眉、故家文会。", 
            "萧然文室眼明，更比寻常宽快。", 
            "长与安排，名香细茗，芳醪鲜脍。", 
            "恐不时、便有打门狂客，设元章拜。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "牡丹何可无言，广平曾有梅花赋。", 
            "蹉跎老矣，愁多欢少，花开人去。", 
            "黄绢飞来，分明却见，旧家风度。", 
            "是东皇，唤取玉堂仙伯，要长在、花间住。", 
            "惭愧相思千里，也看同去年崔护。", 
            "诗盟酒伴，吟看醉绕，应无重数。", 
            "寂寞江亭，青山不断，碧云将暮。", 
            "对夕阳老树，悠然北望，诵天香句。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "乾坤遗此方台，赋诗名字从吾起。", 
            "十分高处，更宜着个，含晖亭子。", 
            "无数青山，一时为我，飞来窗里。", 
            "渺浮天玉雪，江流忽转，风雨在、寒藤底。", 
            "尝试登临其上，把闲愁、古今都洗。", 
            "长空淡淡，无言目送，飞鸿千里。", 
            "看取明年，四围松菊，一番桃李。", 
            "放篮舆杖屦，醒来醉往，自今朝始。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "春风一尺红云，粉蕤金粟重重起。", 
            "天香国色，宜教占断，人间富贵。", 
            "最喜风流，妆台卯酒，欲醒还醉。", 
            "算年年岁岁，花开依旧，问当日、人何似。", 
            "休说花开花谢，怕伤它、老来情味。", 
            "依稀病眼，故应犹识，旧家姚魏。", 
            "无语相看，一杯独酌，幽怀如水。", 
            "料多情、笑我苍颜白发，向风尘底。"
        ], 
        "title": "水龙吟 同张大经御史赋牡丹", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "二毫侍侧何知，举头一幕青天大。", 
            "归盘乐矣，丁宁更说，闲居粉黛。", 
            "我见沙鸥，盖尝有问，无言意对。", 
            "道试看自古，忘机未了，空无益、又遗害。", 
            "万事宜须自得，笑衰翁、几时方会。", 
            "今朝重九，西风杖屦，一番轻快。", 
            "满地黄花，清泉酌醴，新诗嚼脍。", 
            "若东篱老子，能来共此乐，吾当拜。"
        ], 
        "title": "水龙吟 次韵答马观复左司九日", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "晓来露湿仙衣，盛开更比初开重。", 
            "春风也惜，頩然薄怒，不堪摇动。", 
            "天上人间，我许唯有，司花会种。", 
            "想年年京洛，红尘紫陌，都占断、繁华梦。", 
            "醉里依稀有语，只清诗、可为光宠。", 
            "有香万斛，从今准备，公来迎送。", 
            "风雨难凭，彩云回首，总成无用。", 
            "唤玉壶、留取一枝春在，作中庵供。"
        ], 
        "title": "水龙吟 次韵赋牡丹", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "朱门蔼麟凤，画戟映貂蝉。", 
            "重侯累将家世，更觉使君贤。", 
            "皎皎秋霜怀抱，隐隐春风眉宇，形出性中天。", 
            "袖手吏民喜，曾未试薄鞭。", 
            "沸鸣弦，歌五裤，已三年。", 
            "年来历城城郭，天也怪春偏。", 
            "会见九重丹诏，收取一方霖雨，勋业迫凌烟。", 
            "富贵与难老，真作地行仙。"
        ], 
        "title": "水调歌头", 
        "type": "词", 
        "yun": "先"
    }, 
    {
        "author": "刘敏中", 
        "era": "元", 
        "subtype": null, 
        "text": [
            "窥天以管，认得几多星。", 
            "嗟扰扰。", 
            "矜完美，校奇零。", 
            "蚁缘庭。", 
            "物化无穷已，石生火，火生壤，壤生湿，湿生木，木生萍。", 
            "梦里高车驷马，蘧然觉、瓮牖紫扃。", 
            "记达人有语，痛饮读骚经。", 
            "非醉非醒，妙难形。", 
            "曾经滟滪，夷险地，人上剽，比心宁。", 
            "更谁问，桃李冶，蕙兰馨。", 
            "水东亭。", 
            "一曲沧浪咏，都分付，野鸥听。", 
            "还渐喜，乡社饮，近高龄。", 
            "但愧霜台旧友，平生念、铁石通灵。", 
            "办林间一笑，酒盏滟风舲。", 
            "饭白刍青。"
        ], 
        "title": "六州歌头", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "五福一日寿，七十古来稀。", 
            "鲸川兄弟何事，接武上期颐。", 
            "添是商颜四皓，减即西周二老，白鹤一行飞。", 
            "紾臂阋墙者，何地望余辉。", 
            "世皆云，家积善，庆相随。", 
            "三椿堂上，阴德几许只天知。", 
            "子弟联芳并秀，戏彩称觞先后，和气蔼春熙。", 
            "本大枝叶茂，门户看巍巍。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "寻常聚散频惊岁。", 
            "只许相思劳寤寐。", 
            "心如胶漆定前缘，迹似燕鸿真拙计。", 
            "弃瓢林下应无累。", 
            "立马花边还可会。", 
            "天开酒禁已多时，却甚不来同一醉。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "米如珠玉薪如桂。", 
            "春畏旱霜秋畏水。", 
            "匆匆鞍马去年间，夜夜可能安稳睡。", 
            "今年却到澄清内。", 
            "眼底功名真望外。", 
            "天开酒禁已多时，却甚不来同一醉。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "清官厨馔无兼味。", 
            "饥待公庭人吏退。", 
            "野人尊俎有余欢，明月可批风可脍。", 
            "野人衰残清官贵。", 
            "生死论交吾未愧。", 
            "天开酒禁已多时，却甚不来同一醉。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "野亭正在溪山际。", 
            "溪泻寒声山滴翠。", 
            "望君不见奈君何，好景满前谁与对。", 
            "尽心王事君应瘁。", 
            "暂息可能无少遂。", 
            "天开酒禁已多时，却甚不来同一醉。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "东生白日西生月。", 
            "世累驱人何日彻。", 
            "致身事业蒉为山，过眼纷华汤沃雪。", 
            "心田莫说谁宽窄。", 
            "室有空虚生夜白。", 
            "醒时却校醉时言，笑杀观鱼濠上客。"
        ], 
        "title": "玉楼春 次韵答王太常", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "泰山高压群山小。", 
            "齐鲁百城青未了。", 
            "岂知山更有聪山，暂出雨云周八表。", 
            "说山才说聪山好。", 
            "便觉泰山功烈少。", 
            "聪山天要慰苍生，山不可移人不老。"
        ], 
        "title": "玉楼春 寿何平章", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "玉簪叶趁芭蕉大。", 
            "低映阶墀高映座。", 
            "雨来时节一般鸣，点点声声要磨和。", 
            "芭蕉重被风吹破。", 
            "狼藉玉簪看又过。", 
            "萧骚长与两相宜，赖有竹君三五个。"
        ], 
        "title": "玉楼春 雨中戏书", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "行乐酒尊前，全减向来时节。", 
            "今日玉箫声里，卷露荷金叶。", 
            "醉中如在凤凰台，风境更清绝。", 
            "扶起满身花影，步溪桥明月。"
        ], 
        "title": "好事近 赠吹箫赵生", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "掌上鹓雏玉嫩，眼中麝锦香庖。", 
            "铁郎痴小阿琼娇。", 
            "十岁婆儿最巧。", 
            "已许卯君书癖，更看坡老诗豪。", 
            "画堂仙媪醉春醪。", 
            "五福天教占了。"
        ], 
        "title": "西江月", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "阶下窦郎丹桂，眼中陶令新诗。", 
            "浑教不是宁馨儿。", 
            "且得平生慰意。", 
            "晓露兰芽香彻，春风杏蕾红肥。", 
            "最堪怜处雁行齐。", 
            "宜个同声小字。"
        ], 
        "title": "西江月 戏题五子扇头", 
        "type": "词", 
        "yun": null
    }, 
    {
        "author": "刘闻", 
        "era": "元", 
        "subtype": "五言律诗", 
        "text": [
            "一棹烟和水，寒灯弟与兄。", 
            "残年同别母，中道复分程。", 
            "动有山河隔，难为去住情。", 
            "如何沙上雁，偏向夜中鸣。"
        ], 
        "title": "别弟", 
        "type": "律诗", 
        "yun": "庚"
    }, 
    {
        "author": "刘闻", 
        "era": "元", 
        "subtype": "五言律诗", 
        "text": [
            "池净天容湛，窗虚水气通。", 
            "远山来户外，飞雨洒亭中。", 
            "薜荔含朝景，蒹葭集晚风。", 
            "平生江海念，相对兴无穷。"
        ], 
        "title": "颜子中池亭二首 其一", 
        "type": "律诗", 
        "yun": "东"
    }, 
    {
        "author": "刘闻", 
        "era": "元", 
        "subtype": "五言律诗", 
        "text": [
            "种树年年长，开窗面面凉。", 
            "雨苔生砌绿，秋叶堕池黄。", 
            "得句閒拈笔，抛书懒近床。", 
            "旅怀随所至，谁复计行藏。"
        ], 
        "title": "颜子中池亭二首 其二", 
        "type": "律诗", 
        "yun": "阳"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "公庭春树秋重绿，但见鸤鸠日日鸣。", 
            "不雨正当三伏热，看云无柰百忧生。", 
            "草间群盗俱縻爵，天下何人尚力耕。", 
            "汉法几时还再复，白头犹得咏升平。"
        ], 
        "title": "遣闷呈石末公", 
        "type": "律诗", 
        "yun": "庚"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "露下蛩鸣寒气催，蒹葭叶响雁归来。", 
            "鬓毛巳为忧生白，萱草何须晚更开。", 
            "袅袅悲风吹落木，炎炎赤日走黄埃。", 
            "干戈未了仍饥馑，人事天时总可哀。"
        ], 
        "title": "庭前萱草花落巳久至秋复开感而作诗柬石末公", 
        "type": "律诗", 
        "yun": "灰"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "腾云降雨指龙功，况复山川祭秩隆。", 
            "岂意愆阳为沴气，忽过炎夏到秋风。", 
            "祈年劳酒仪徒备，登谷尝新望巳空。", 
            "享祀未应无报称，可堪不杀待时丰。"
        ], 
        "title": "次韵和石末公闵雨诗", 
        "type": "律诗", 
        "yun": "东"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "旱魃为妖殄岁功，田畴龟坼遍污隆。", 
            "无多过雨才鸣叶，不定行云又逐风。", 
            "蔓草荒烟秋社迥，黄沙白苇暮江空。", 
            "愁来漫忆淳于祝，却愧灵祗享祀丰。"
        ], 
        "title": "再用韵", 
        "type": "律诗", 
        "yun": "东"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "少微星下葬神仙，白玉楼中迓翠軿。", 
            "弟子焚香玄鹤逝，天官肃驾紫鸾翩。", 
            "金丹缥缈空山月，铁笛凄凉远树烟。", 
            "溪上故人如见问，碧桃花里过年年。"
        ], 
        "title": "妙成观道士刘云心挽诗", 
        "type": "律诗", 
        "yun": "先"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "巫闾析木天空阔，桐柏终南水乱流。", 
            "邑里萧条无吠狗，田畴芜秽少耕牛。", 
            "萋萋蔓草随人远，淡淡残阳向客留。", 
            "迟莫飘零偏感旧，几回垂泪睇神州。"
        ], 
        "title": "次韵和石末公闻海上使命之作因念西州怆然有感二首 其一", 
        "type": "律诗", 
        "yun": "尤"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "弟子舆尸漫有师，圮桥谁共老人期。", 
            "龙鱼并出应难识，樗栎无庸幸见遗。", 
            "每上楼台瞻北极，愿闻波浪帖南陲。", 
            "吴山越水元相接，莫更中流下铁椎。"
        ], 
        "title": "次韵和石末公闻海上使命之作因念西州怆然有感二首 其二", 
        "type": "律诗", 
        "yun": "支"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "常闻星宿能环拱，未见江河解逆流。", 
            "无肉可供徐勉狗，有刍难啖景升牛。", 
            "梧桐冷落鸾先逝，芦荻苍茫雁独留。", 
            "苏息疲氓还有术，那无一斗博凉州。"
        ], 
        "title": "再用前韵 其一", 
        "type": "律诗", 
        "yun": "尤"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "大阃寻常弃郑师，后人休望及瓜期。", 
            "豺狼封豕咸登用，都邑人民委若遗。", 
            "曾见羌夷皆内地，忍闻淮济是边陲。", 
            "经纶事业君当念，闻道任嚣髻已椎。"
        ], 
        "title": "再用前韵 其二", 
        "type": "律诗", 
        "yun": "支"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "使君学术似文翁，奕世流芳缉武功。", 
            "赤芾青衿来燕喜，黄童白叟望车攻。", 
            "笔端波浪翻三峡，旗尾龙蛇动八风。", 
            "惭愧谫才多谬误，忧时独有此心同。"
        ], 
        "title": "次韵和石末公感兴见寄", 
        "type": "律诗", 
        "yun": "东"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "被谗去国终思楚，厚貌深情漫剧秦。", 
            "禾识庞萌直老贼，妄期侯景作忠臣。", 
            "池鱼幕燕依栖浅，轩鹤冠猴宠渥新。", 
            "何处荃兰不萧艾，种蔬犹得养闲身。"
        ], 
        "title": "驿传杭台消息石末公有诗见寄次韵奉和并寓悲感二首 其一", 
        "type": "律诗", 
        "yun": "真"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "丧乱如川未有涯，悲风满地是虫沙。", 
            "衰迟两臂从生柳，疾病双眸但陨花。", 
            "暗蛬寒蝉秋色老，丹枫紫菊夕阳斜。", 
            "颇闻四国思郇伯，尚想诗人赋木瓜。"
        ], 
        "title": "驿传杭台消息石末公有诗见寄次韵奉和并寓悲感二首 其二", 
        "type": "律诗", 
        "yun": "麻"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "秋风袅袅作商音，落叶枯荄日夜深。", 
            "巳为抵乌投白璧，徒劳点铁冀黄金。", 
            "轩辕未必迷襄野，夸父终当死邓林。", 
            "笑撚东篱菊花蕊，天寒岁晚尔知心。"
        ], 
        "title": "次韵和石末公无题之作", 
        "type": "律诗", 
        "yun": "侵"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "南州昔日称三楚，西国今闻又一秦。", 
            "有爵与縻亡命贼，无才深愧具官臣。", 
            "青冥鸾凤风尘隔，画省貔貅服色新。", 
            "怅望令人忆李郭，谁能匡济想捐身。"
        ], 
        "title": "再次韵二首 其一", 
        "type": "律诗", 
        "yun": "真"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "深秋蔓草接天涯，极目飞鸿没远沙。", 
            "绿水青山长送目，汀兰岸蓼各生花。", 
            "风来西塞云阴合，涛落东溟蜃气斜。", 
            "叹息笙歌旧亭馆，坏垣丛棘老王瓜。"
        ], 
        "title": "再次韵二首 其二", 
        "type": "律诗", 
        "yun": "麻"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "去年见雁思乡里，今岁还乡雁不来。", 
            "此地凄凉逢九日，何时清切睹三台。", 
            "莞茅夜冷蛩螀急，禾黍秋空鸟雀哀。", 
            "辟难无劳效桓景，巢居随处压崔嵬。"
        ], 
        "title": "次韵和石末公九日见寄", 
        "type": "律诗", 
        "yun": "灰"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "无仆无台一老儒，数间茅屋近通衢。", 
            "忽闻巷长呼排甲，急换戎装出荷殳。", 
            "就列敢辞长拱立，随群独作没阶趋。", 
            "西风鼓角秋宵永，明日青髯是白须。"
        ], 
        "title": "陈太初充兵应点作诗戏之", 
        "type": "律诗", 
        "yun": "虞"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "百年万国奉王正，相业台纲属老成。", 
            "山海若时共职贡，郊原何处有戈兵。", 
            "庙谟可使归权倖，祖训由来重变更。", 
            "欲叫天关无羽翼，拊心长叹不胜情。"
        ], 
        "title": "次韵和石末公开读有感", 
        "type": "律诗", 
        "yun": "庚"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "独立西风闻莫蝉，起看时物怆流年。", 
            "星临野树辉辉动，露出庭莎的的圆。", 
            "无柰素丝侵绿鬓，却嫌黄菊似金钱。", 
            "烟尘满眼难回首，惆怅高堂坐细毡。"
        ], 
        "title": "秋夕有感柬石末公", 
        "type": "律诗", 
        "yun": "先"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "绿駬骅骝不服骖，王良造父亦难堪。", 
            "羡君名重中台上，勋业终光北斗南。", 
            "露井凄风残绿少，霜林落日乱红酣。", 
            "侯封职在同藩屏，班爵无劳阿化男。"
        ], 
        "title": "次韵和石末公自讼之作", 
        "type": "律诗", 
        "yun": "覃"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "忽见桃花出小红，因惊十月起温风。", 
            "岁功不得归颛顼，冬令何堪付祝融。", 
            "未有星辰能好雨，转添云气漫成虹。", 
            "虾蟆蛱蝶偏如意，旦夕蜚鸣白露丛。"
        ], 
        "title": "立冬日作", 
        "type": "律诗", 
        "yun": "东"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "日薄云阴雪在山，野寒溪静客舟还。", 
            "乾坤簸荡逾三载，风俗乖张似百蛮。", 
            "废井衰芜霜后白，空村乔木晓馀殷。", 
            "独怜节序逢冬至，不得安栖学闭关。"
        ], 
        "title": "冬至日泊舟戈溪", 
        "type": "律诗", 
        "yun": "删"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "红树漫山驻岁华，玄冬惊见眼生花。", 
            "井陉旗帜军容盛，汴水帆樯御气赊。", 
            "春草凄迷金谷障，夕阳照灼赤城霞。", 
            "靡蓱丹木扶桑里，惆怅谁乘博望槎。"
        ], 
        "title": "次韵和石末公红树诗", 
        "type": "律诗", 
        "yun": "麻"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "溪上寒山淡落晖，溪边风送客帆归。", 
            "故家文物今何在，平世人民半巳非。", 
            "华发老翁啼进酒，蓬头稚子笑牵衣。", 
            "自嗟薄质行衰朽，未睹门廷赋采薇。"
        ], 
        "title": "丙申岁十月还乡作七首 其一", 
        "type": "律诗", 
        "yun": "微"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "风急霜飞天地寒，草黄木落水泉乾。", 
            "千村乱后荒榛满，孤客归来抆泪看。", 
            "野宿狐狸鸣户外，巢居烟火出云端。", 
            "黍苗处处思阴雨，王粲诗成损肺肝。"
        ], 
        "title": "丙申岁十月还乡作七首 其二", 
        "type": "律诗", 
        "yun": "寒"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "故园梅蕊依时发，异县归人见却悲。", 
            "花自别来难独立，人今老去复何之。", 
            "未能荷锸除丛棘，且可随方著短篱。", 
            "等待薰风暄暖后，枝间看取实离离。"
        ], 
        "title": "丙申岁十月还乡作七首 其三", 
        "type": "律诗", 
        "yun": "支"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "手种庭前安石榴，开花结子到深秋。", 
            "可怜枝叶从人折，尚有根株为客留。", 
            "枳枸悲风吹白日，苕华高影隔青丘。", 
            "坏垣蟋蟀知离恨，长夜凄凉吊独愁。"
        ], 
        "title": "丙申岁十月还乡作七首 其四", 
        "type": "律诗", 
        "yun": "尤"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "舍北草池寒巳枯，草中时复见菰蒲。", 
            "滥泉觱沸无留鲋，弱藻蒙茸不系凫。", 
            "绿叶红花空代谢，春蛙秋蚓任喧呼。", 
            "窥临最忆琴高鲤，腾驾风雷定有无。"
        ], 
        "title": "丙申岁十月还乡作七首 其五", 
        "type": "律诗", 
        "yun": "虞"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "小舟冲雨清溪上，雨密溪深宿雾昏。", 
            "游子到家无旧物，故人留客叹空尊。", 
            "荒畦蔓草缠蒿草，落日青猿叫白猿。", 
            "语罢不须还秉烛，耳闻目见总销魂。"
        ], 
        "title": "丙申岁十月还乡作七首 其六", 
        "type": "律诗", 
        "yun": "元"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "五载辞家未卜归，归来如客鬓成丝。", 
            "亲知过眼还成梦，事势伤心不可思。", 
            "且喜松楸仍旧日，莫嗟闾井异前时。", 
            "修文偃武君王意，铸甲销戈会有期。"
        ], 
        "title": "丙申岁十月还乡作七首 其七", 
        "type": "律诗", 
        "yun": "支"
    }, 
    {
        "author": "刘致", 
        "era": "元", 
        "subtype": null, 
        "text": [
            "凉霄在前墀，佳月堕我侧。", 
            "此月如此心，旷朗一片白。", 
            "开尊起相娱，佳月即佳客。", 
            "月如感知己，为我好颜色。", 
            "此时还独醒，奈此明月夕。"
        ], 
        "title": "对月", 
        "type": "古风", 
        "yun": null
    }, 
    {
        "author": "刘致", 
        "era": "元", 
        "subtype": null, 
        "text": [
            "门巷寡辙迹，静对溪南竹。", 
            "溪水净堪染，竹色与分绿。", 
            "有时澹相向，襟抱如莹玉。", 
            "安得万苍筤，遮植青溪曲。", 
            "岂无嵇阮辈，遁世尊往躅。", 
            "浩歌日酣燕，达生亦云足。"
        ], 
        "title": "题钱玉潭竹林七贤图", 
        "type": "古风", 
        "yun": null
    }, 
    {
        "author": "刘致", 
        "era": "元", 
        "subtype": null, 
        "text": [
            "峭寒暗袭云蓝绮，鲛帐愔愔夜如水。", 
            "美人骨醉红玉软，满眼春酣不忺起。", 
            "幽禽关关唤霜曙，金壁屠苏溢香雾。", 
            "有生只合老温柔，璧月长教挂璚树。", 
            "鸳鸯同心暗中结，满意芳兰煖红雪。", 
            "痴云騃雨自年年，不管人间有离别。"
        ], 
        "title": "青楼曲", 
        "type": "古风", 
        "yun": null
    }, 
    {
        "author": "刘致", 
        "era": "元", 
        "subtype": null, 
        "text": [
            "湿萤闪光飞不起，八尺风漪夜如水。", 
            "仙姝不眠肌骨清，起驭夜凉吹玉笙。", 
            "曲中忽作孤凤鸣，天帝感泣秋雨零。", 
            "旱龙暍死嗟莫及，坐见扶桑落叶湿。", 
            "前溪水高龙夜吟，不管西郊老农泣。"
        ], 
        "title": "秋雨吟", 
        "type": "古风", 
        "yun": null
    }, 
    {
        "author": "刘致", 
        "era": "元", 
        "subtype": null, 
        "text": [
            "甓社湖中出明月，斯须千山万山白。", 
            "烛龙驰影不敢眠，淮上风烟黯无色。", 
            "鼪鼯起啼鳅鳝舞，荷风惊涛战南浦。", 
            "湖天无光湖水立，夜半行空洒飞雨。", 
            "东方摇摇天欲曙，毕逋啼老扶桑树。", 
            "淮天幽幽澹空素，老蚌潜辉寂无处。"
        ], 
        "title": "淮南歌", 
        "type": "古风", 
        "yun": null
    }, 
    {
        "author": "刘致", 
        "era": "元", 
        "subtype": null, 
        "text": [
            "长安女儿淑且浓，日日采莲溪水中。", 
            "笑插荷花照溪水，韶容欲与花争红。", 
            "溪中荷花深几许，溪上时时闻笑语。", 
            "红酣绿缛不见人，应在荷花更深处。", 
            "归时夜凉溪水清，扣舷踏歌荡桨行。", 
            "荷叶盖头花㔩鬓，溪上月明潮已平。"
        ], 
        "title": "古采莲曲", 
        "type": "古风", 
        "yun": null
    }, 
    {
        "author": "刘致", 
        "era": "元", 
        "subtype": null, 
        "text": [
            "望夫山头日欲颓，望夫山下江声哀。", 
            "山头日日风雨恶，江上不见行人回。", 
            "空山亭亭几朝暮，独记行人去时路。", 
            "知君渡河长不归，恨不当年逐君去。", 
            "此身化石千仞矶，石犹可转心不移。", 
            "长江水涸黄埃飞，行人应有归来时。"
        ], 
        "title": "望夫石（一作矶）", 
        "type": "古风", 
        "yun": null
    }, 
    {
        "author": "刘将孙", 
        "era": "元", 
        "subtype": "五言律诗", 
        "text": [
            "惜与可人别，又贪归路长。", 
            "人生有离别，吾事属閒忙。", 
            "沽酒浇芳草，垂鞭看夕阳。", 
            "眼前听鹤语，世路剧茫茫。"
        ], 
        "title": "别萧高凤", 
        "type": "律诗", 
        "yun": "阳"
    }, 
    {
        "author": "刘将孙", 
        "era": "元", 
        "subtype": "七言律诗", 
        "text": [
            "岘山西上楚天头，书剑区区事远游。", 
            "岁月如流方作客，江山信美莫登楼。", 
            "百年耆旧谁家传，一代衣冠又古丘。", 
            "乱后题诗诗即史，未应轻付水东流。"
        ], 
        "title": "送钱方立游荆二首 其一", 
        "type": "律诗", 
        "yun": "尤"
    }, 
    {
        "author": "刘将孙", 
        "era": "元", 
        "subtype": "七言律诗", 
        "text": [
            "不辞跋涉恨崎呕，如此飘飘一丈夫。", 
            "新雨惊秋鸣草树，行人随雁落江湖。", 
            "岁年宁向长途老，天地何堪一室拘。", 
            "几世中原今复合，更陪九石作鹏图。"
        ], 
        "title": "送钱方立游荆二首 其二", 
        "type": "律诗", 
        "yun": "虞"
    }, 
    {
        "author": "刘致", 
        "era": "元", 
        "subtype": "七言律诗", 
        "text": [
            "麋鹿应知易代频，《吴趋》谁唱不堪闻。", 
            "捧心台暗梨花月，抉目门深薜荔云。", 
            "江阅水犀欧冶剑，气腾金虎阖庐坟。", 
            "计然己死鸱夷逝，寂寞五湖西日曛。"
        ], 
        "title": "姑苏台", 
        "type": "律诗", 
        "yun": "文"
    }, 
    {
        "author": "刘致", 
        "era": "元", 
        "subtype": "七言律诗", 
        "text": [
            "荆卿坟上草离离，郭隗台前对落晖。", 
            "战国山河秋气肃，中原豪杰晓星稀。", 
            "乾坤纳纳无人识，南北年年有雁飞。", 
            "谁似芦沟桥畔柳，安排青眼送将归。"
        ], 
        "title": "燕中怀古", 
        "type": "律诗", 
        "yun": "微"
    }, 
    {
        "author": "刘鹗", 
        "era": "元", 
        "subtype": null, 
        "text": [
            "天历二载春客燕，河清海晏消戈鋋。", 
            "上林四月风日妍，乘舆思乐游龙船。", 
            "凤辇并驾花云軿，骑麟翳凤骖群仙。", 
            "鸾旂属车相后先，牙樯锦缆相蝉联。", 
            "万马杂遝蒙锦鞯，千官扈从控紫弦。", 
            "和风不动舟徐牵，琼童玉女歌采莲。", 
            "黄门传宣奏钧天，龙伯国人夜不眠。", 
            "金支翠旆千花钿，光怪出没明遥川。", 
            "红云翠雾覆锦筵，青鸟飞去当帝前。", 
            "珍羞玉食罗纷骈，驼峰骆乳繁馨鲜。", 
            "御炉紫烟浮龙涎，金瓯璚液凝醴泉。", 
            "才人歌舞争取怜，南金蜀锦轻弃捐。", 
            "龙颜一笑春八埏，臣子拜舞呼万年。", 
            "呜呼！", 
            "吾皇圣智轶汉宣，但恨子虚之赋，无一能为君王传。"
        ], 
        "title": "四月十三，书所见", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "常闻有客卑当时，我谓客语更过之。", 
            "及今更事匪客过，往往亦足卑当时。", 
            "胸中怆惶失所主，忽为虎兮忽为鼠。", 
            "昨朝蝴蝶今不飞，旧日衣冠为谁舞？", 
            "令人睹此中心哀，飘然欲赋归去来。", 
            "山中酒熟花正开，人间久无燕昭台。"
        ], 
        "title": "醉歌", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "丈夫有志凌青云，时穷偶与蓬蒿群。", 
            "牵衣饭牛岂所乐？一饭不敢忘吾君。", 
            "雪花光芒岁将晏，叩角长歌发悲叹。", 
            "草团箬笠不禁寒，长夜漫漫几时旦？", 
            "嗟我齐桓真好贤，拔之牛口行青天。", 
            "君臣庆会勋业异，千年汗简犹流传。"
        ], 
        "title": "题宁戚叩角图", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "昨朝炎风今日雨，今日浓云昨朝暑。", 
            "阴晴寒暑片时间，到此令人信难处。", 
            "矧今世事多舛讹，晴日常少阴常多。", 
            "随宜料理强排遣，天运若此将如何？"
        ], 
        "title": "岭南即事", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "君不见今将官，徒知学公携妓游东山。", 
            "一朝传闻贼至关，匹马远窜不复还。", 
            "又不见桓司马、秦苻坚，叛逆之气凌云烟。", 
            "惟公胸中兵甲全，成功谈笑神怡然。", 
            "嗟哉！", 
            "方今群盗等蝼蚁，之子见公应愧死。"
        ], 
        "title": "题东山高卧图", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "燕山五月新尝瓜，浅黄深碧风韵佳。", 
            "食之飕飕清齿牙，时来微物亦荐达，使我抚髀长咨嗟。"
        ], 
        "title": "食黄瓜二章，章五句 其一", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "却忆去年之来时，天风摇荡黄花期。", 
            "回首岁月如云驰，人生斗酒即行乐，功名竹帛将何为？"
        ], 
        "title": "食黄瓜二章，章五句 其二", 
        "type": "古风", 
        "yun": "支"
    }, 
    {
        "author": "刘鹗", 
        "era": "元", 
        "subtype": null, 
        "text": [
            "龙沙茫茫雪如雨，大窖雪寒羝不乳。", 
            "孤臣持节十九年，忍死不降思报主。", 
            "方今世事纷如雨，同安虎头真忠臣。", 
            "江州太守骨已朽，尚书却作洪都守。", 
            "感时抚卷雪漫空，为吊忠魂酹尊酒。"
        ], 
        "title": "子卿持节图", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "神仙亦时有，公子间时无。", 
            "公子世岂无，不如公读书。", 
            "神情俊朗自仙骨，清淑之气钟扶舆。", 
            "娟娟夜月明瑶瑜，灿灿秋水涵芙蕖。", 
            "既不爱臂鹰逐兔驰飞菟，又不喜杨花扑帐斟流酥。", 
            "心之所乐者，左置史，右列图。", 
            "笔床茶灶胜具俱，衣冠文物来群儒。", 
            "清宵管弦罢歌舞，白昼翰墨供欢娱。", 
            "列职于春官，复能以礼乐致主于唐虞。", 
            "主上眷顾桓渠渠，功臣世胄有如此。", 
            "风雨乔木清敷腴，公子可谓间世无。", 
            "且闻有巙山，乃是公所居。", 
            "清泉白石日辉洁，幽花野草春扶疏。", 
            "山中桃李亦仙品，风月迥与人间殊。", 
            "公犹神仙山蓬壶，惟公与山闻京都。", 
            "蹇予抱大拙，来此亦已久。", 
            "既不能弹铗干田文，又不能学求齐以吹竽。", 
            "世尚誇诈吾迂阔，吾笃信义人浮虚。", 
            "凿圆枘方，龃龉不相入。", 
            "旦夕惟有食破砚，迩来冰冻砚亦枯。", 
            "然亦甘崎岖，乐此无怨吁。", 
            "进退必以正，求为圣人徒。", 
            "闻公高谊压千古，所以愿曳侯门裾。", 
            "其足非趑趄，其口非嗫嚅，其诗非狂亦非谀。", 
            "尝闻昌黎言，以为古来王公布衣前后常相须。", 
            "乃可千载垂名誉，吾意若此公踌躇，遇与不遇天何如？"
        ], 
        "title": "题礼部尚书巎子山", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "归来乎，既不能如田千秋，一言悟主生封侯。", 
            "又不能如主父偃，奏书直上黄金殿。", 
            "君臣千载遇合难，饭牛长夜何漫漫。", 
            "胡为久客众公间，进退俯仰多腼颜。", 
            "归来乎，孟尝君，不可作，平原君，骨亦枯。", 
            "买丝欲绣空模糊，迩来卿相不好儒，客且无履安得珠。", 
            "虽云二子未尽道，尚能与客相倾倒。", 
            "白玉楼空燕不飞，黄金台圮生秋草。", 
            "归来乎，京师不可以久留，岁晚霜雪侵貂裘。", 
            "山中风月如清流，醉馀菊花簪满头。", 
            "千秋奚足顾，主父焉能俦？", 
            "归来乎，先人有书今尚存，青灯夜雨当细论。", 
            "孰云落落苦难合，有志可致乎青云。", 
            "他年岁君在癸酉，看花烂醉琼林酒。"
        ], 
        "title": "归来乎", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "君不见万岁山下、天池中，赪鲂赤鲤森蚁蜂。", 
            "荷阴柳影护深碧，扬鬐鼓鬣何憧憧！", 
            "恩波浩荡得所托，异日或可随云龙。", 
            "乘舆北狩未及远，鱼已就戮遭群凶。", 
            "公然白日恣窃盗，得钱聊复斗酒供。", 
            "圣恩自谓守禦固，岂知守者元非忠？", 
            "群鲜无知固可负，忍负主意将为容。", 
            "又不见苍生与鱼正相似，托身天池尚如此。"
        ], 
        "title": "天池鱼", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "朝餐一顿粥，暮餐一顿饭。", 
            "每当食粥时，未免一长叹。", 
            "少年何事不相遭，胡为晚岁方论交。", 
            "此时菜蕨各已尽，以糟配尔为嘉殽。", 
            "既啖糟，复食粥，却意年当三十六。", 
            "笑携省檄上皇州，曾以文章动流俗。", 
            "二程祠宇陋且卑，我奋赤手更掣之。", 
            "至今穹碑照淮水，碑成秩满游京师。", 
            "京师嬉游二十载，铁石忍穷心有在。", 
            "声名欻起凤凰池，风云已际鱼龙海。", 
            "当时结交多贵人，往往尊我席上珍。", 
            "执经或在弟子列，或遣弟子来相亲。", 
            "剧谈王道尊礼乐，每激薄俗敦彝伦。", 
            "闾阎疾苦详敷陈，亦或一慨眉为颦。", 
            "有时华筵湖山下，争挽先生共陶写。", 
            "满堂座客尽豪贵，亦知推让宗儒雅。", 
            "盈盈珍馐簇金盘，衮衮葡萄浮玉斝。", 
            "金钗十二列两行，班班初匪寻常者。", 
            "主人行杯极欢笑，竞唱新词誇艳冶。", 
            "半酣相恼索题诗，挥毫写向香罗帕。", 
            "尊前为我发新声，自以风流望鄙野。", 
            "万钱日食固有限，一笑千金绝无价。", 
            "放怀满饮鹦鹉杯，何心复恋麒麟画？", 
            "鹧鸪舞罢月欲上，半掩城门归并马。", 
            "等閒高会难具论，酒酣掉臂金马门。", 
            "三三五五正少年，乘兴共我歌浮云。", 
            "穷冬出使居庸北，骏马稳步龙沙雪。", 
            "清霜在鬓冰在须，指冻欲堕饥欲裂。", 
            "苦寒不透貂鼠裘，青鼠煖帽方蒙头。", 
            "璚田玉界中著我，自是奇士真壮游。", 
            "解鞍沽酒弹箜篌，打手刺刺歌鸣讴。", 
            "丈夫有志在许国，我自乐此忘羁愁。", 
            "连樯海运三百万，署黔楮尾方成卷。", 
            "每忧谈笑误王事，朝夕驱驰敢忘勌？", 
            "湖广文台正乏贤，诸公为买江南船。", 
            "汉阳春树晴历历，秦楼夜月明娟娟。", 
            "手提文印不半年，首为鄂学归侵田。", 
            "蓬山有诏归朝天，锦袍公子偕神仙。", 
            "宣文阁静万机暇，时遣中官催进画。", 
            "饱聆天语近天光，神揖天香更潇洒。", 
            "壮游既倦思还家，堨来庾岭观梅花。", 
            "桑麻弦诵各得所，玉堂召我天之涯。", 
            "平生所历犹在眼，夜半思之皆梦幻。", 
            "盛时不敢忘贫贱，自喜枯肠藜藿惯。", 
            "饱食粥，无咨嗟，尔糟尔粥甘如饴。", 
            "鸡鸣曳履东家谁，芜蒌曾疗王孙饥。", 
            "粥兮粥兮敢尔却，犹胜蕨餈滋味恶。", 
            "苟延残喘待秋成，白发春风会如昨。"
        ], 
        "title": "至正甲申岁，大饥，民多艰食，殍死者相望，盗贼扰扰。予亦缺食，未免作粥以延残喘，因赋食粥歌，以畅此怀", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "归来乎，蟪蛄生不知春秋，变灭顷刻犹王侯。", 
            "归来乎，五陵草木尽披偃，昨日秋萤满梁殿。", 
            "废兴反掌元非难，海水清浅尘瀰漫。", 
            "吾宁终老青山间，猿吟鹤唳聊醒颜。", 
            "归来乎，唤童子，治我圃。", 
            "无使霜后菜本枯，禦寒更遣窗重糊。", 
            "从教壮士嗤为儒，我价自若照乘珠。", 
            "文章乌足存古道，底用词源三峡倒。", 
            "功名已付雨中花，意思要同窗外草。", 
            "归来乎，常笑张子房，崎岖愿封留。", 
            "何如大泽披羊裘，忘机傲兀临溪流。", 
            "富贵不足回其头，高风千载谁当俦？", 
            "归来乎，故园之菊今应存，此事欲与渊明论。", 
            "孤松独抚倦飞鸟，出岫雅爱无心云。", 
            "明当秋风月在酉，粳稌初黄催酿酒。"
        ], 
        "title": "群公见和又答四首 其一", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "归来乎，古来圣人作春秋，始尊王室严诸侯。", 
            "一辞初不待商偃，岿然古道灵光殿。", 
            "纲维名教世所难，初非凿空凌漶漫。", 
            "二百四十馀年间，乱臣贼子俱汗颜。", 
            "归来乎，后世多不然，吾道秋叶枯。", 
            "纸扇一破难再糊，种瓜冬实欺群儒，魏王反诮齐无珠。", 
            "纷纷似此不忍道，冠屦衣裳尽颠倒。", 
            "苏秦六国相金印，园绮商岭饭芝草。", 
            "归来乎，不可留。", 
            "山中木绵正堪裘，乘槎鼓枻湘江流，直欲下至沧海头。", 
            "白衣苍狗纷百变，蛇神牛鬼宁堪俦？", 
            "归来乎，将安归师之所存，古今得丧奚须论。", 
            "有口不饮贪泉水，有眼但看南山云。", 
            "尘埃风雨夘复酉，千载虚名一杯酒。"
        ], 
        "title": "群公见和又答四首 其二", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "归来乎，生不必八千秋，爵不必万户侯。", 
            "饮河得如鼠之偃，买花种作芙蓉殿。", 
            "世途荆棘进取难，何况风雨长漫漫。", 
            "甘心局促笔砚间，时于乐处寻孔颜。", 
            "归来乎，山中乔木冬不枯，山前春到花模糊。", 
            "胭脂梅绽酸于儒，黄金橘熟圆如珠。", 
            "四时好景难具道，有客叩门屣颠倒。", 
            "醉馀吟诗弄明月，醉后从仙拾瑶草。", 
            "归来乎，客勿去，客少留。", 
            "尊空尚堪脱鹴裘，但愿有酒如川流，长使吏部眠瓮头。", 
            "山花野鸟自歌舞，樵童牧竖相朋俦。", 
            "归来乎，四海故人今几存，心事落落谁相论？", 
            "迩来赖有揭阁老，亦解为我歌浮云。", 
            "人生几何钟报酉，行乐舒心聊寓酒。"
        ], 
        "title": "群公见和又答四首 其三", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "归来乎，我生今踰四十秋，始悔识字求封侯。", 
            "少年意气极骄偃，谓当平步金变殿。", 
            "那知命舛百事难，茧生两足沙漫漫。", 
            "有时或堕荆棘间，努力自奋终强颜。", 
            "归来乎，君不见功成一将万骨枯，髑髅之血犹模糊。", 
            "弓藏鸟尽杀韩信，几败公事骂竖儒。", 
            "笑挥珊瑚示侈靡，岂意奴辈便吾珠？", 
            "诛夷封籍可胜道，北风吹山山欲倒。", 
            "平泉木石又谁家，金谷楼台半芳草。", 
            "归来乎，故家猿鹤遮我留，布袍暖胜貂鼠裘。", 
            "巾车乘兴寻绝壑，展席随意临长流。", 
            "周旋世事但鲇头，高节每慕晋宋俦。", 
            "归来乎，及早归。", 
            "生涯虽薄今尚存，尧舜不必吾侪论。", 
            "携书稳读牛背日，领鹤閒种芝田云。", 
            "作劳暮归正当酉，击缶呜呜呼斗酒。"
        ], 
        "title": "群公见和又答四首 其四", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "关西澒洞风尘起，诸将陈兵耀威武。", 
            "愿言下教壮军心，揽衣下马东门去。", 
            "盈盈野水抱城郭，莽莽寒芜翳沙渚。", 
            "沙场筑台高十丈，玉节光临有攸止。", 
            "微风不动碧油幢，暗尘轻拂银交椅。", 
            "当轩下马一寓目，云鸟鱼丽俱得所。", 
            "帐前骏马矫如龙，帐下健儿猛如虎。", 
            "五方牙旂按五色，戈戟如林分部伍。", 
            "台前独建大将旗，云散天清日当午。", 
            "宝刀一挥牛首落，血祭旌旄洒红雨。", 
            "命官奏喜得吉卜，士卒喧呼发金鼓。", 
            "旷怀浩荡纳乾坤，老气蓊郁生云雾。", 
            "祭馀分胙各有序，旨酒盈樽肉登俎。", 
            "酒边好语相激昂，世事艰危思共济。", 
            "同舟慎勿异秦越，四海相看总兄弟。", 
            "愿无争气与争功，要在相欢勿相妒。", 
            "上下心同铁石坚，城池势若金汤固。", 
            "黄河如带山若砺，当保初心与初誓。", 
            "我言剀切因流涕，忠义推之人肺腑。", 
            "三军感激各再拜，愿效驱驰报明主。", 
            "酒酣跽请献所长，万马争驰置脱兔。", 
            "舞剑划若掣电惊，扬旗欻见飞星度。", 
            "止齐不愆六七伐，练习初非朝夕故。", 
            "花奴技痒争角逐，干盾纷纷向人舞。", 
            "将军一笑挽强弓，百步穿杨骇相顾。", 
            "固知蒙恬勇无敌，尤信张良素多智。", 
            "成都底用说花卿，安西不复歌都护。", 
            "曲江江头多壮士，官陂小贼奚足数？", 
            "会当飞度虎头城，为吊英雄死何苦！", 
            "生擒贼奴剖心血，洒向忠臣坟上土。", 
            "功成扫归献天子，竹帛勋名耀千古。"
        ], 
        "title": "关武行", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "枯桑昨夜生沧溟，风雨扰扰晦复晴。", 
            "功臣子孙半零落，惟公独克承家声。", 
            "金莲坐拥晚出院，儿童走卒俱知名。", 
            "天球河图不篆刻，金钟玉镛殊铿鍧。", 
            "汪汪万顷那可测？挠亦不浊澄不清。", 
            "古今事物贯胸次，乾坤风月皆性情。", 
            "迩来有幸亦再睹，使我鄙吝不复萌。", 
            "始知将相真有种，往往山岳钟英灵。", 
            "自怜片影虽伶仃，不愿恩叨一顾荣。", 
            "霏霏议论玉雪冰，但愿容我时来听。"
        ], 
        "title": "通集贤全大学士", 
        "type": "古风", 
        "yun": null
    }, 
    {
        "author": "刘鹗", 
        "era": "元", 
        "subtype": null, 
        "text": [
            "生为元朝臣，死作元朝鬼。", 
            "忠节既无惭，清风自千古。"
        ], 
        "title": "绝笔", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "自君之出矣，云鬓愁不绾。", 
            "思君如辘轳，倏忽心百转。"
        ], 
        "title": "自君之出矣", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "翡翠钗梁云作叶，腻红深晕桃花颊。", 
            "玉奴纤手捲虾须，绣罗袜小不胜扶。", 
            "低头背人整裙带，神前独自深深拜。", 
            "翠袖轻回香雾分，细语悠悠听不闻。", 
            "门外游人空驻马，冥冥白日西山下。"
        ], 
        "title": "美人烧香词", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "君不见杭州无城贼直入，台州有城贼不入。", 
            "重门击柝自古来，而况四郊多警急？", 
            "愚民莫可与虑始，见说筑城俱不喜。", 
            "一朝城成不可踰，挈家却向城中居。", 
            "寄语筑城人：城高固自好，更须足食仍足兵，不然剑阁潼关且难保。", 
            "独不念至元延祐年，天下无城亦不盗。"
        ], 
        "title": "筑城词", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "编竹为篱更栽剌，高门大写畦桑字。", 
            "县官要备六事忙，村村巷巷催畦桑。", 
            "桑畦有增不可减，准备上司来计点。", 
            "新官下马旧官行，牌上却改新官名。", 
            "君不见古人树桑在墙下，五十衣帛无冻者。", 
            "今日路傍桑满畦，茅屋苦寒中夜啼。"
        ], 
        "title": "畦桑词", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "驿官亭鼓鼕鼕打，驿使星驰买官马。", 
            "府官奔走群吏趍，呵叱县官如使奴。", 
            "一时立限限乡役，马价顿增无处觅。", 
            "卖田买马来纳官，买时辛苦纳时难。", 
            "县官定价府官减，骅骝也作驽骀看。", 
            "归来拊膺向隅泣，门前索钱风火急。"
        ], 
        "title": "买马词", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "路傍古庙壁半斜，雨滴香案堆坭沙。", 
            "槎牙死树当道卧，树上纸钱犹未化。", 
            "春秋祭祀知几时，乌鸦得食号相随。", 
            "人人欢喜得好珓，低昂拜跪山花飞。", 
            "宁知祸发在旦夕，空村无烟唯瓦砾。", 
            "庙傍乌鸦亦不来，独留土偶眠苍苔。"
        ], 
        "title": "神祠曲", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "北风吹尘沙，雨雪日夜深。", 
            "三足之乌毛氄飞不远，白昼惨淡成幽阴。", 
            "青天冥冥不可睹，水有罔象路有虎。", 
            "平民避乱入山谷，编蓬作屋无环堵。", 
            "回看故里尽荆榛，野乌争食声怒嗔。", 
            "盗贼官军齐劫掠，去住无所容其身。", 
            "呜呼，彼苍何日回春阳，北风雨雪断人肠！"
        ], 
        "title": "雨雪曲", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "去年苦寒犹身可，今年苦寒愁杀我。", 
            "去年苦寒冻裂唇，犹有草茅堪蔽身。", 
            "今年苦寒冻入髓，妻啼子哭空山里。", 
            "空山日夜望官军，燕颔虎头闻不闻？"
        ], 
        "title": "苦寒行", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "远客暮年筋力寡，入门无家出无马。", 
            "冷风一夜雨潇潇，平明道上泥没腰。", 
            "灶下湿新不生火，敲冰取水指欲堕。", 
            "仆夫怨怒呼不前，终日忍饥掩关坐。", 
            "忧来伤心令发白，人生百身莫为客。"
        ], 
        "title": "远客叹雨", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "久别离，别时小儿未解语。", 
            "今日踉蹡庭下来，向人问爷泪如雨。", 
            "儿知有爷未曾识，爷有母在愁何极。", 
            "明庭不奏采薇诗，久别离，当语谁？"
        ], 
        "title": "久别离", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "老翁生长平原里，但见平原路如砥。", 
            "谓言路平无崄巇，车轮不摧马如飞。", 
            "今日驱车上梁甫，回头却忆平原路。", 
            "梁甫吟，愁我心。"
        ], 
        "title": "梁甫吟 送郑希道入京", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "望远行，日日望来肠欲断，数遍南风下水船。", 
            "愁中白日偏难晚，顺风顺水不易得，欲去又愁来者远。", 
            "望远行，一望令人白发生。"
        ], 
        "title": "望远行 俟后舟不至作", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "南风吹云不成泽，朝霞暮霞山谷赤。", 
            "赤松羽人潜大荒，火府朱陵气相射。", 
            "蜚廉翅跕不能奋，蓱号眼枯口流液，远客魂销畏絺绤。"
        ], 
        "title": "苦热行 其一", 
        "type": "乐府曲辞", 
        "yun": "陌"
    }, 
    {
        "author": "刘基", 
        "era": "元", 
        "subtype": null, 
        "text": [
            "忆昔伏波南伐时，穿岸为宫避炎气。", 
            "青草茫茫起瘴烟，吹虫含沙总堪畏。", 
            "人生惜死非男儿，但有马革可裹尸，武陵之曲何伤悲！"
        ], 
        "title": "苦热行 其二", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "女儿少小幽闺里，深掩重帘学针指。", 
            "施朱傅粉有母怜，一朝无母将焉恃？", 
            "青灯背壁月当户，峘山之禽夜啼苦。", 
            "丹元诉天天为愁，泪洒长河作飞雨。", 
            "嗟儿与母同为身，母子分离何苦辛？", 
            "抽刀割股股不血，一念自感皇穹仁。", 
            "吾闻孝慈出天性，人心至诚天必听。", 
            "儿股有肉母所育，母生儿死儿亦足。"
        ], 
        "title": "女儿割股词 为徐勉之作", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "巴陵女子天下奇，石作心肝冰作脾。", 
            "生平见义不见巳，抆泪恨杀襄阳儿。", 
            "临终裂素写怨语，生气犹能起风雨。", 
            "君不见虎符系颈东海樯，令人愧死巴陵女。"
        ], 
        "title": "巴陵女子行", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "秦家女儿美且都，齿如编贝唇如朱。", 
            "有生不幸遭乱世，弱肉强食官无诛。", 
            "兄朝出门暮不返，家人怅望空倚闾。", 
            "女休闻之肝胆裂，奋臂不惜千金躯。", 
            "援矛一掷白日撼，仇血上溅天模糊。", 
            "市人惊噪尘土沸，逻卒奔走驰金吾。", 
            "有心杀人宁惜死，顾谓女吏何其愚。", 
            "嫚法长奸谁所致，舍生得义吾何逋。", 
            "精诚通天天为恻，赦书一夕来宸极。", 
            "路旁观者咸叹嗟，女休出门无喜色。", 
            "君不见景升本初之子空是男，亡家破国令人惭。"
        ], 
        "title": "秦女休行", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "可怪乌鸦鸟，鸣声不喜人。", 
            "如何好彊聒，故博主人嗔？"
        ], 
        "title": "乌啼曲", 
        "type": "乐府曲辞", 
        "yun": "真"
    }, 
    {
        "author": "刘基", 
        "era": "元", 
        "subtype": null, 
        "text": [
            "小儿负薪早巳归，大身螺，□不回。", 
            "海上樯竿齐入浦，山头云起飓风来。"
        ], 
        "title": "蛮中歌 其一", 
        "type": "乐府曲辞", 
        "yun": "灰"
    }, 
    {
        "author": "刘基", 
        "era": "元", 
        "subtype": null, 
        "text": [
            "祝融庙前稻齐椰，子如瓠，压枝低。", 
            "乌鸦乱叫祭鬼罢，桄榔树里鹧鸪啼。"
        ], 
        "title": "蛮中歌 其二", 
        "type": "乐府曲辞", 
        "yun": "齐"
    }, 
    {
        "author": "刘基", 
        "era": "元", 
        "subtype": null, 
        "text": [
            "江上风帆日日归，独自狂夫音信稀。", 
            "无因化作鵁鶄鸟，随著郎船到处飞。"
        ], 
        "title": "春江曲", 
        "type": "乐府曲辞", 
        "yun": "微"
    }, 
    {
        "author": "刘基", 
        "era": "元", 
        "subtype": null, 
        "text": [
            "戎马关山隔，空闺鬓发华。", 
            "将何寄消息，江树总无花。"
        ], 
        "title": "闺词 其一", 
        "type": "乐府曲辞", 
        "yun": "麻"
    }, 
    {
        "author": "刘基", 
        "era": "元", 
        "subtype": null, 
        "text": [
            "昨夜三更梦，分明见所思。", 
            "觉来惊枕席，心迹两相疑。"
        ], 
        "title": "闺词 其二", 
        "type": "乐府曲辞", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "塞雁南还北，江潮西复东。", 
            "佳人不可见，霜雪万山空。"
        ], 
        "title": "闺词 其三", 
        "type": "乐府曲辞", 
        "yun": "东"
    }, 
    {
        "author": "刘基", 
        "era": "元", 
        "subtype": null, 
        "text": [
            "剔却灯花蕊，从教污翠钿。", 
            "几回虚报喜，误妾不成眠。"
        ], 
        "title": "闺词 其四", 
        "type": "乐府曲辞", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "小小雍渠鸟，双双入画楼。", 
            "楼中人怨别，爱尔不知愁。"
        ], 
        "title": "闺词 其五", 
        "type": "乐府曲辞", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "欲寄音书去，书成乏便邮。", 
            "持书上楼望，泪洒鹔鹴裘。"
        ], 
        "title": "闺词 其六", 
        "type": "乐府曲辞", 
        "yun": "尤"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "饮罢骑驴出凤城，拜郊台下赏新晴。", 
            "一春苦雪花多死，十日南风草尽生。", 
            "高冢累累牵远恨，流觞落落负幽情。", 
            "归来却忆家山好，红绿参差坐听莺。"
        ], 
        "title": "次友人韵", 
        "type": "律诗", 
        "yun": "庚"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "杨柳芙蕖接断岑，流泉如玉本源深。", 
            "四时潋滟无晴暖，一派清泠有古今。", 
            "石井分甘供御膳，湖波流润洗尘心。", 
            "我来正值秋将晚，独坐长吟雪满襟。"
        ], 
        "title": "玉泉山二首 其一", 
        "type": "律诗", 
        "yun": "侵"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "孤塔苍崖结搆牢，岿然俯视世滔滔。", 
            "烟云连野心同远，楼阁依山步渐高。", 
            "性本虚明宜自得，无经悟入亦徒劳。", 
            "可怜有客勤三礼，不见灵光现玉毫。"
        ], 
        "title": "玉泉山二首 其二", 
        "type": "律诗", 
        "yun": "豪"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "猎猎尘沙吹晓风，无端马滑更霜浓。", 
            "可怜鬓雪千茎白，才睹宫云一朵红。", 
            "平昔亢宗徒有志，此行报国似无功。", 
            "弟兄何限相思意，回首长安落日中。"
        ], 
        "title": "次舍弟此心韵", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "幽岩绝壑倚云齐，杰阁危楼望眼迷。", 
            "山势浑雄龙虎踞，树阴深蔚鸟乌啼。", 
            "碑存金志犹堪读，寺始唐家竟莫稽。", 
            "此日清游天所借，明朝驴背听晨鸡。"
        ], 
        "title": "香山永安寺二首 其一", 
        "type": "律诗", 
        "yun": "齐"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "长廊徙倚惬幽期，衮衮黄尘暂息机。", 
            "山鹿背人衔木实，石泉经砌泻花池。", 
            "九天风露围青琐，三峡烟霞绕翠微。", 
            "但恨山僧多俗客，饱看清致更无诗。"
        ], 
        "title": "香山永安寺二首 其二", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "令子携书赋宦游，胸中初不著离忧。", 
            "懒看綵服争春色，喜见梅花寄陇头。", 
            "高冢松楸残照雨，平原禾黍旧时秋。", 
            "贮书淑子无遗憾，细读丰碑识故侯。"
        ], 
        "title": "挽刘原耕并刘母黄氏宜人", 
        "type": "律诗", 
        "yun": "尤"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "灯吐幽花岂我欺，客来惊见墨离离。", 
            "平安有字诚堪喜，漂泊无家不自知。", 
            "此日禁花和露看，何时野鹤与云随？", 
            "每怀竹下相从乐，煮茗谈诗事事宜。"
        ], 
        "title": "次舍侄尊谦韵三首 其一", 
        "type": "律诗", 
        "yun": "支"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "仕路莫踰科举捷，生涯赖有父书存。", 
            "极知世事宜酬应，但得工夫更讨论。", 
            "一旦风云滋笔力，九天雨露沛君恩。", 
            "归来了却为儿愿，碑刻封题记某坟。"
        ], 
        "title": "次舍侄尊谦韵三首 其二", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "离别经年岂不思，山林钟鼎苦何宜？", 
            "喜闻门户能如昔，敢意田园近稍滋。", 
            "浮世于人多薄恶，同心为汝好扶持。", 
            "蕃生书子犹烦教，他日成家未可知。"
        ], 
        "title": "次舍侄尊谦韵三首 其三", 
        "type": "律诗", 
        "yun": "支"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "避人避世愁无奈，全节全身计未差。", 
            "始信盛衰元有数，敢期漂泊老无家。", 
            "鳣鲸失势滋蝼蚁，鸾凤韬光噪晚鸦。", 
            "未必苍天终困我，春风骨肉故园花。"
        ], 
        "title": "洪都人李仲俊至", 
        "type": "律诗", 
        "yun": "麻"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "榕阴满地草齐腰，官舍如僧更寂寥。", 
            "隙地风凉人牧马，长廊吏散昼鸣枭。", 
            "寸心谩切公家务，两耳惟听使客轺。", 
            "可是逢迎少蹉跌？谤声载道骨形销。"
        ], 
        "title": "题南雄府壁二律 其一", 
        "type": "律诗", 
        "yun": "萧"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "少年馆阁恣游嬉，老去何期堕有司？", 
            "酬应敢云千虑失，奔驰知忍几回饥？", 
            "据鞍尚觉精神壮，度岭方怜气力衰。", 
            "何日归来茅屋里？夜凉閒听玉参差。"
        ], 
        "title": "题南雄府壁二律 其二", 
        "type": "律诗", 
        "yun": "支"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "净几明窗春迭荡，湘花剑叶影扶疏。", 
            "易当妙处花前读，诗到工时叶上书。", 
            "旧雨栽培还若此，只今离乱定何如？", 
            "独怜诸老留题在，恍惚幽芳梦故居。"
        ], 
        "title": "题许氏兰秀轩", 
        "type": "律诗", 
        "yun": "鱼"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "痛恨长安信息乖，江南江北半云霾。", 
            "极知随处有白酒，争奈忧时无好怀。", 
            "淡淡黄花谁作主？萧萧红叶自空阶。", 
            "乱离不敢登高处，忍见苍生万仞崖。"
        ], 
        "title": "九日", 
        "type": "律诗", 
        "yun": "佳"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "一庵高寄碧崔嵬，山崦芙蓉锦作堆。", 
            "满眼烽烟天地老，隔江楼观画图开。", 
            "云房犹是康容宅，丹灶空馀晋代煤。", 
            "岂为登临行乐计？要从高处望蓬莱。"
        ], 
        "title": "芙蓉庵山亭，始于汉隐老康容所居。后葛仙翁炼丹于此，灶尚存，旁有石煤如豆", 
        "type": "律诗", 
        "yun": "灰"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "阶前榕叶乱如雨，窗外老鸦啼向人。", 
            "垂老观书偏损目，殊乡哭友倍伤神。", 
            "古今生死真常事，家国安危系此身。", 
            "岭海愿言将息好，天根月窟有馀春。"
        ], 
        "title": "偶题二首 其一", 
        "type": "律诗", 
        "yun": "真"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "峤南何似八九月，暑气著人如火烧。", 
            "近午炎光几夺目，此时厉气正生苗。", 
            "但教节饮神应旺，尚觉宽心脉自调。", 
            "但得太平开岭海，归寻旧隐老渔樵。"
        ], 
        "title": "偶题二首 其二", 
        "type": "律诗", 
        "yun": "萧"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "筠台玺檄珠犹湿，东广除书墨又新。", 
            "草莽何堪蒙圣眷？菲葑犹下念孤臣。", 
            "茫茫关塞连烽火，莽莽乾坤溷劫尘。", 
            "岭海微臣无补报，提携风纪保斯民。"
        ], 
        "title": "闻瑞州太守、东广宪副宣命俱至，喜而赋之", 
        "type": "律诗", 
        "yun": "真"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "犹当相与守危关，自古忠臣铁作肝。", 
            "非敢偷生忘故友，且须忍死报平安。", 
            "干戈荏苒情何极？礼乐隆平运未残。", 
            "揽辔澄清当努力，诚心北望思漫漫。"
        ], 
        "title": "次颜子中都事韵", 
        "type": "律诗", 
        "yun": "寒"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "亲承祖意振宗风，一派曹溪万折东。", 
            "傍石作亭怜卧虎，临泉持钵度降龙。", 
            "天开图画平山勇，人仰菩提四海同。", 
            "劫火弥天仍独在，吾师信是佛中雄。"
        ], 
        "title": "题寄曹溪禅寺并东南山长老三首 其一", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "诏持玉节遍咨询，岭海重来白发新。", 
            "济世不存菩萨行，当年徒见宰官身。", 
            "痛怜世外何多劫，远想山中别有春。", 
            "寄语堂头大和尚，何当握手话前因？"
        ], 
        "title": "题寄曹溪禅寺并东南山长老三首 其二", 
        "type": "律诗", 
        "yun": "真"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "万刹飞灰海变田，是中孤塔尚岿然。", 
            "此山可谓有盛福，当世宜称第一禅。", 
            "直指人心怀达摩，洗空尘虑忆坡仙。", 
            "少须了却澄清志，拂袖从师学引年。"
        ], 
        "title": "题寄曹溪禅寺并东南山长老三首 其三", 
        "type": "律诗", 
        "yun": "先"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "将军号令凛寒冰，鸡犬村村夜不惊。", 
            "弓劲始知双臂健，贼多翻觉此身轻。", 
            "兵戈劫运临关尽，烽火妖氛到海清。", 
            "笑取虎符归故里，兹行殊不负平生。"
        ], 
        "title": "次韵", 
        "type": "律诗", 
        "yun": "庚"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "诚心公道宜开布，愚妇愚夫更有知。", 
            "遇事当从彝理听，操心应比孽臣危。", 
            "海翁易虑鸥飞去，卢老忘机虎卧随。", 
            "共说此君曾学道，是中滋味愿深思。"
        ], 
        "title": "暇日有怀士彦四首 其一", 
        "type": "律诗", 
        "yun": "支"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "提携宝剑斩长蛟，独运神机不惮劳。", 
            "快睹中天悬日月，徐看沧海息波涛。", 
            "剧谈英武今谁敌？若论猷为昔更高。", 
            "老我惟当相羽翼，太平和气要薰陶。"
        ], 
        "title": "暇日有怀士彦四首 其二", 
        "type": "律诗", 
        "yun": "豪"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "沟壑崎岖徒自苦，每寻正学究天人。", 
            "狼贪虎暴从渠斗，月窟天根自有春。", 
            "平昔操修惟至善，此来受用是清贫。", 
            "是非黑白吾宁辨？愿振台纲洗瘴尘。"
        ], 
        "title": "暇日有怀士彦四首 其三", 
        "type": "律诗", 
        "yun": "真"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "老病君王不见疏，鞠躬尽瘁意何如？", 
            "清晨上马了公事，静夜张灯课子书。", 
            "气直干霄山岳动，精诚贯日鬼神徂。", 
            "请看南海韩夫子，援笔为文徙鳄鱼。"
        ], 
        "title": "暇日有怀士彦四首 其四", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "一官岁晚尚驱驰，骨肉遥应怨别离。", 
            "衰世功名何足贵？暮年风节正须持。", 
            "凌人劫运今还盛，报国忠心老未衰。", 
            "奏凯还家归路好，綵幡春胜簇前旗。"
        ], 
        "title": "岁晚书怀", 
        "type": "律诗", 
        "yun": "支"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "桃红酣雨更精神，久客俄惊节序新。", 
            "好是一年将尽夜，喜看万物又回春。", 
            "元正纪朔还逢甲，谷日祈丰复得辛。", 
            "泰运昭回消劫运，峤南同作太平民。"
        ], 
        "title": "除日试笔", 
        "type": "律诗", 
        "yun": "真"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "曾随仙仗立仙班，误逐红尘落世间。", 
            "遥向孤城瞻凤阙，定须清梦绕龙颜。", 
            "乾坤劫运随云散，岭海春光带雨还。", 
            "三祝圣躬千万寿，老臣长与护梅关。"
        ], 
        "title": "元日试笔", 
        "type": "律诗", 
        "yun": "删"
    }, 
    {
        "author": "刘基", 
        "era": "元", 
        "subtype": null, 
        "text": [
            "黄昏雨，滴沥四檐声。", 
            "徒为衾裯添宿润，都来肺腑作愁城。", 
            "惟觉寐难成。", 
            "单栖鸟，几度绕枝鸣。", 
            "金兽有烟飞不起，玉虫无燄翳还明。", 
            "谁识此时情。"
        ], 
        "title": "望江南", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "人寂寂，夜沉沉，风满中庭月满林。", 
            "欲挽银河湔泪眼，银河清浅泪痕深。"
        ], 
        "title": "捣练子", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "织女机边如镜月，夜深长照空帏。", 
            "玉笙簧冷凤孤飞。", 
            "苔阶行遍，霜露剥裳衣。", 
            "华表柱头荏白鹤，不知何日来归。", 
            "故山今在故人稀。", 
            "沉思似梦，垂涕掩朱扉。"
        ], 
        "title": "临江仙　 闺怨", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "凌波步，怨赤鲤、不与传缄素。", 
            "空将泪滴珠玑，脉脉含情无语。", 
            "瑶台路永，环佩冷，江皋荻花雨。", 
            "把清魂、化作孤英，满怀幽恨谁诉。", 
            "长夜送月迎风，多应被、彤闱紫殿人妒。", 
            "三岛鲸涛迷天地，欢会处、都成间阻。", 
            "凄凉对、冰壶玉井，又还怕、祁寒凋翠羽。", 
            "盼潇湘、凤杳篁枯，赏心惟有青女。"
        ], 
        "title": "尉迟杯　 水仙花", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "山烟掠草低，江月披云湿。", 
            "风声宵未了，钟声急。", 
            "寒鸦何事，独在枝头立。", 
            "老来诸病集，客里光阴，驶如驰马难絷。", 
            "怀新思故，记一长遗十。", 
            "颓墉围废宇、凭谁葺。", 
            "阶前冷露，似向离人泣。", 
            "岁暮蛟龙蛰，干将挂壁，任他苔镛生涩。"
        ], 
        "title": "满路花", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "冻云初启，看的皪梅花，俯窥清泚。", 
            "膏泽无加，铅华不御，应与素娥争丽。", 
            "艳浥蕊宫露冷，香引瑶池风细。", 
            "夜耿耿，想飞琼欲下，缟衣摇曳。", 
            "惊慨犹月榭春宵，锦障开芳砌。", 
            "倚树联诗，撷英浮酒，左右翠翘珠帨。", 
            "今日故人何在，肠断白波东逝。", 
            "向此际，但含情独立，为伊凝睇。"
        ], 
        "title": "喜迁莺　 梅花", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "玉釭开尽丹葩，画檐深宿蟾蜍影。", 
            "门掩清宵，声来何处，堂空人静。", 
            "如竹梳风，如荷过雨，如泉发井。", 
            "向罗帏细细，如歌如语，还如暗虫相命。", 
            "绣被沉薰正暖，梦云车、紫鹓双并。", 
            "洞庭旷野，九韶齐奏，殷天笙磬。", 
            "别有蛾眉，鼓琴弹瑟，江鸣山应，待翛然睡觉，炉存馀灺，鸡啼窗囧。"
        ], 
        "title": "水龙吟　 夜闻铜瓶汤□作", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "月入疏松光的皪，淡烟琐、江城夜寂。", 
            "问何处无愁，人间今古，莫作他乡客。", 
            "月里青鸾空有翼，杳不见、姮娥消息。", 
            "但北斗从横，银河清浅，重露成涓滴。"
        ], 
        "title": "雨中花", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "冰澌著树成云朵，林稍白月欹将堕。", 
            "户下有啼乌，如悲良夜徂。", 
            "兰芳销翠被，凄恻惊眠起，起坐待天明，飞霜入鬓清。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "鳞羽路阻，佳人何处。", 
            "木落山寒，江空岁暮。", 
            "明镜飞上青天，照无眠。", 
            "海风裂地鲸鱼死，三万里，水击蓬莱徙。", 
            "不禁清泪，暗里洒向孤灯，结成冰。"
        ], 
        "title": "怨王孙", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "墙角含霜树静，楼头作雪云垂。", 
            "钩帘鹊噪空庭晚，坐看月来时。", 
            "异域书迷雁足，幽闺镜掩虫丝。", 
            "一宵两地肠千转，惟有梦魂知。"
        ], 
        "title": "锦堂春", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "烟惨云黄天雨沙，叶疏枝冷叫栖鸦。", 
            "峭风凝雾户琪花。", 
            "澧浦空捐游子佩，河源不返客星槎。", 
            "夜冷坐听鼓三挝。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "羁魂悲别久，但闷晓忧昏，感新怀旧。", 
            "任他万壑千峰阻，径度不劳回首。", 
            "楼台侧畔，记向日新栽花柳。", 
            "斜照里、一带青山，山前翠浮琼溜。", 
            "佳人倩笑来迎，有野舞村歌，龀童鲐叟，故池半甃。", 
            "风叶动、搅乱数升科斗。", 
            "周章未了，早画角、吹残更漏。", 
            "翻惹起、无限愁端，中心自受。"
        ], 
        "title": "玉烛新 梦归", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "楼外西风将雨过，重门又掩黄昏。", 
            "金凫香息被无温。", 
            "繁思牵宿恨，愕梦怆离魂。", 
            "往事都随流水去，伤心欲共谁论。", 
            "故家耆旧几人存。", 
            "相思芳岁尽，霜雪满乾坤。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "春风欲到，小草先知道。", 
            "黄入新荑颜色好，图遣王孙归早。", 
            "兴来策杖微行，枝间布谷初鸣。", 
            "喜见儿童相报，墙根荠菜先生。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "鹊噪轻阴乍霁，鸠呜冷雨还来。", 
            "不知春到多时了，浑未见花开。", 
            "老景夕阳有限，华年逝水无回。", 
            "相思一夜兰膏歇，清泪滴琼瑰。"
        ], 
        "title": "锦堂春", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "雨潇潇，风袅袅，柔梦相牵，不觉春窗晓。", 
            "雁到衡阳回去了，镜里离莺，独对琴台老。", 
            "楚天长，秦树杳，山蹙愁眉，江学回肠绕。", 
            "满地苍烟连碧草，弱水三千，人隔蓬莱岛。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "白水茫茫烟渺渺，原野高低，触处生芳草。", 
            "草绿花红人自老，有情争似无情好。", 
            "丧乱馀身欢意少，肠断江山，不肯留残照。", 
            "门掩黄昏寒料峭，角声吹起双栖鸟。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "濛濛漠漠，杳不知根蒂，荡漾春光去无际。", 
            "盼神仙缥缈，烟蔼苍茫，身到处，惟有天风引袂。", 
            "故人千万里，蓦地相逢，忘了关山路迢递。", 
            "聚散未分明，两眩云酣，空回首、巳迷尘世。", 
            "但拥被、追寻恍如遗。", 
            "憯不觉、鸡鸣若华东启。"
        ], 
        "title": "洞仙歌　 春梦", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "一天烟霭酝愁阴，庭宇沉沉。", 
            "画梁燕子来何晚，薄寒犹恋罗衾。", 
            "但道青春未谢，不知芳径苔深。", 
            "少年欢笑梦中寻，落得伤心。", 
            "苍梧凤去幽篁死，断弦空系瑶琴。", 
            "莫更登高望远，杜鹃声在云林。"
        ], 
        "title": "风入松", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "落日下前峰，轻烟生远林。", 
            "云霞媚馀姿，松柏澹清阴。", 
            "振策纵幽步，披榛陟层岑。", 
            "槿花篱上明，莎鸡草间吟。", 
            "凉风自西来，飗飗吹我襟。", 
            "荣华龙几时，摇落方自冷。", 
            "逝川无停波，急弦有哀音。", 
            "顾瞻望四方，怅焉愁思深。"
        ], 
        "title": "晚同方舟上人登师子岩作", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "平旦出云门，亭午至灵峰。", 
            "山盘涧萦纡，谷深岩错重。", 
            "竹露滴皎皎，林霞散溶溶。", 
            "度石苔藓滑，披萝烟霭浓。", 
            "颇喜禾黍成，可以慰老农。", 
            "野草各有花，照水似衒容。", 
            "徐行恐触热，聊憩崖下松。", 
            "时闻幽鸟鸣，亦足开心胸。", 
            "慨怀陶隐居，丹灶今无踪。", 
            "干将与莫邪，俱巳化为龙。", 
            "空馀远山色，菡萏青芙蓉。"
        ], 
        "title": "七月四日自深谷之灵峰作", 
        "type": "古风", 
        "yun": "冬"
    }, 
    {
        "author": "刘基", 
        "era": "元", 
        "subtype": null, 
        "text": [
            "华池浸皓月，高下共清莹。", 
            "烱如长明灯，飞入大圆镜。", 
            "又疑铅汞炉，伏火发宵映。", 
            "层轩问九秋，万象出昏暝。", 
            "月米池色动，月去池色定。", 
            "窥临足游适，玩味见心性。", 
            "珍重无生侣，于焉托清净。", 
            "宴坐六尘空，百魔从律令。"
        ], 
        "title": "清修院良上人浸月轩", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "偶从灵峰来，遂作双峰游。", 
            "双峰何峨峨，俯映耶溪流。", 
            "炎天正埃郁，欲往安所投。", 
            "喜见农事成，粳稻满中丘。", 
            "步入古寺门，信美无与俦。", 
            "渌池对径路，水木自深幽。", 
            "飞萝昌松柏，上有猿与候。", 
            "登楼散烦热，坐挹山绸缪。", 
            "更爱山下泉，泠泠泄阴沟。", 
            "青苔閟脩竹，竟日凉风留。", 
            "披轩眺西崖，焕若丹霞浮。", 
            "神剑去安之，起望空斗牛。", 
            "沉思终永夜，月白银潢秋。"
        ], 
        "title": "普济寺用恭行巳上人韵", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "雄剑閟宝匣，中夜蛟龙吼。", 
            "男儿抱志气，宁肯甘衰朽。", 
            "松楠在深谷，枝叶拂星斗。", 
            "虽无般匠顾，势自凌培塿。", 
            "昂昂商山翁，矫矫渭滨叟。", 
            "林泉不遐遗，轩冕亦固有。", 
            "奈何刘伶辈，贱身若刍狗。", 
            "徒生天地间，事负发与手。", 
            "三复咏斯章，千载吾尚友。"
        ], 
        "title": "题陆放翁晚兴诗后", 
        "type": "古风", 
        "yun": "有"
    }, 
    {
        "author": "刘基", 
        "era": "元", 
        "subtype": null, 
        "text": [
            "昔闻商学士，水墨称绝艺。", 
            "今睹寒林图，信美无与俪。", 
            "凄凉霰雪馀，簸扫悉轻脆。", 
            "玄冰刮老骨，衣被荷纤荔。", 
            "龙须结璎珞，虎爪出锋锐。", 
            "鳞皴蝮蛇壳，璀错琅玕蒂。", 
            "下有不死石，蓝污沃鬒剃。", 
            "前有赴海湍，漱濯沙土细。", 
            "青烟曼遥渚，白日淡荒裔。", 
            "苍茫浮云外，缥缈惑昐昧。", 
            "梧桐早飘落，凤鸟将焉逝。", 
            "四序若循环，葳蕤在椔翳。", 
            "衰荣各有时，至道惟冥契。"
        ], 
        "title": "题商学士寒林图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "山川出云霓，溪谷藏虎豹。", 
            "枯树缯绫身，怪石磈礨貌。", 
            "竹枝如琅玕，烟雨昏幕罩。", 
            "梅花雪中开，的砾珠磊疱。", 
            "兰独称国香，姱丽最可乐。", 
            "荑纤草堪籍，伤覃棘能抓。", 
            "宋公学元晖，骇兽见腾䶂。", 
            "老班性嗜酒，藻思发馀酵。", 
            "丹丘泣龙髯，零落江湖棹。", 
            "颠王食败笔，得米动盈窖。", 
            "僧明本静者，一艺起众闹。", 
            "展卷见历历，聊足解喧嗃。", 
            "裁诗慕韩豪，琐细非所较。"
        ], 
        "title": "题杂画卷子", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "昔时米南宫，父子同画癖。", 
            "油然烟两态，千里入盈尺。", 
            "近代宋尚书，笔意妙欲逼。", 
            "置之凡格闻，新旧莫辨识。", 
            "应是前后身，神会造化迹。", 
            "鸿濛迷日月，澒洞飞霹雳。", 
            "苍崖晦中断，天阙杳高隔。", 
            "洪涛涨无倪，龙虎移窟宅。", 
            "农夫怨昏垫，樵牧绝行迹。", 
            "破屋两三家，摇撼巳倾侧。", 
            "得非杜少陵，无乃陶彭泽。", 
            "檐茅委泥泞，篱菊没狼籍。", 
            "空江乏舟楫，汗漫安所适。", 
            "披图瞻青冥，惆怅至终夕。"
        ], 
        "title": "题宋子章效米元晖山水图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "老松不搆厦，潜迹归后土。", 
            "千年化为石，诡怪惊地府。", 
            "酆都壮轮奂，剪截就梁柱。", 
            "嶙峋锯凿馀，弃置人得取。", 
            "居家赤玻黎，光采夺胡煦。", 
            "嶒崚铁心坚，璀璨霞色古。", 
            "何当呼吴罡，匠以脩月斧。", 
            "持献女娲皇，天鏬或可补。"
        ], 
        "title": "为贾性之赋松石", 
        "type": "古风", 
        "yun": "麌"
    }, 
    {
        "author": "刘基", 
        "era": "元", 
        "subtype": null, 
        "text": [
            "有客来款我，自谓儒者俦。", 
            "问我胡不出，乃来此淹留。", 
            "我笑而不答，彼问方未休。", 
            "彼我异所志，问答宁相投。", 
            "青山屋外高，沟水山下流。", 
            "隐几书一卷，寒檐雀啾啾。"
        ], 
        "title": "有客来款我", 
        "type": "古风", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "吴兴昔王孙，能画世莫及。", 
            "观其二松图，矫若龙出蛰。", 
            "蟠根破坤舆，拔萃滃原隰。", 
            "交加各轩翥，崱屴相倚立。", 
            "鼍鳞撑空青，豕鬣振飒飁。", 
            "高藏日月气，清滴云雾汁。", 
            "垂钓者何人，短棹非妄集。", 
            "五湖多风涛，蛟蜃头角𧤏。", 
            "不如洿泽间，取足绩与鳛。", 
            "倦眠松影下，百窍清凉入。", 
            "慎勿惊松枝，天寒衣袂湿。"
        ], 
        "title": "题赵文敏公画松", 
        "type": "古风", 
        "yun": "缉"
    }, 
    {
        "author": "刘基", 
        "era": "元", 
        "subtype": null, 
        "text": [
            "梅是王堂花，和羹有佳实。", 
            "水仙如淑女，婉娩抱贞质。", 
            "山矾直而劲，野处似隐逸。", 
            "分类族虽三，论德性乃一。", 
            "琼台耿清夜，凉月白胜日。", 
            "霏霏芳气交，粲粲华采溢。", 
            "琪树让晶荧，瑶草愧私昵。", 
            "愿言永其欢，岁莫保终吉。"
        ], 
        "title": "题三香图", 
        "type": "古风", 
        "yun": "质"
    }, 
    {
        "author": "刘基", 
        "era": "元", 
        "subtype": null, 
        "text": [
            "劳生属时艰，将老萃忧戚。", 
            "风尘隘九野，何土为乐国？", 
            "兹邦控吴越，名胜闻自昔。", 
            "湖山竞奇丽，物产亦充斥。", 
            "交游尚质俭，而不事华饰。", 
            "况有良友朋，时来慰岑寂。", 
            "全家免寒饿，几欲忘旅客。", 
            "胡为复舍此，僶俛就行役。", 
            "轩车远追送，酒至泪辄滴。", 
            "还乡人所乐，我独愁苦剧。", 
            "故山有松柏，摧折为荆棘。", 
            "岂无骨肉亲，太半生死隔。", 
            "此语不可闻，此景那堪觌。", 
            "愁情如波涛，澒洞胸与臆。", 
            "伫立向穹苍，一叹双鬓白。"
        ], 
        "title": "丙申二月别绍兴诸公", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "谁言公馆清，晨气晚未散。", 
            "岂乏树葱芊，尚有花烂熳。", 
            "美人隔巷陌，可念不可唤。", 
            "温温夜光璧，幽丱潜璀璨。", 
            "鄙夫竞喧哗，达士善大观。", 
            "世情如秋莲，零落风中瓣。", 
            "少年喜纷纭，谈笑轻绛灌。", 
            "进取务出奇，周虑非习惯。", 
            "逝水难重回，芳时愁坐换。", 
            "元臣镇方面，边戎仰成算。", 
            "应怜四郊外，荆棘满耕畔。", 
            "悽悽忧葵女，恻恻抚床瓘。", 
            "兴怀增感伤，展转过夜半。", 
            "起行视青天，星河色凌乱。", 
            "安能作野马，脱略谢羁绊。"
        ], 
        "title": "次胡元望郊行诗韵", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "天王有万国，抚治不能遍。", 
            "百僚分所司，控制倚方面。", 
            "旬宣贵浃洽，付托属隆眷。", 
            "易置苟无恒，勤怠朝夕变。", 
            "自非勃氏俦，何官匪邮传。", 
            "矧兹世多故，军府希閒宴。", 
            "戎机一以失，蚁穴偾台殿。", 
            "公庭委旧事，书牍呈新选。", 
            "来者且迟迟，在者同秋燕。", 
            "偷安待日至，退托从私便。", 
            "奸贪遂乘隙，民病孰与唁。", 
            "大臣国柱石，忧喜相连缠。", 
            "反躬既遗阙，何以率州县？", 
            "寄与要津人，有舌未宜咽。"
        ], 
        "title": "感时述事十首 其一", 
        "type": "古风", 
        "yun": "霰"
    }, 
    {
        "author": "刘基", 
        "era": "元", 
        "subtype": null, 
        "text": [
            "十羊烦九牧，自古贻笑嗤。", 
            "任贤苟不贰，焉用多人为。", 
            "师行仰供给，州县方告疲。", 
            "差徭逮所历，添官有权宜。", 
            "柰何乘此势，争先植其私。", 
            "百司并效尤，货贿从横飞。", 
            "列坐隘公堂，号令纷披离。", 
            "名称到舆隶，混杂无尊卑。", 
            "正官反差出，道路不停驰。", 
            "徇禄积日月，官吏之所希。", 
            "此辈欲何求，朘剥图身肥。", 
            "世皇一宇宙，四海均惠慈。", 
            "盗贼乘间发，咎实由官司。", 
            "云胡未悔祸，救焚用膏脂。", 
            "姻娅遂连茹，公介弃草茨。", 
            "农郊日增垒，良民死无期。", 
            "天关深虎豹，欲语当因谁。"
        ], 
        "title": "感时述事十首 其二", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "先王制民产，曷分兵与农。", 
            "三时事耕稼，阅武在严冬。", 
            "乱略齐愤疾，战伐厥有庸。", 
            "那令异编籍，自使殊心胸。", 
            "坐食不知恩，怙势含威凶。", 
            "将官用世袭，生长值时雍。", 
            "岂惟昧韬略，且不习击𠟍。", 
            "悍卒等骄子，有令亦无从。", 
            "跳踉恣豪横，鼓气陵愚惷。", 
            "所以丧纪律，安能当贼锋。", 
            "崩腾去部曲，蚁合寻归踪。", 
            "时方务姑息，枉法称宽容。", 
            "宁知养豺虎，反噬中自钟。", 
            "国家立制度，恃此为垣墉。", 
            "积弊有根源，终成肠肺痈。", 
            "何由复古道，一视均尧封。"
        ], 
        "title": "感时述事十首 其三", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "豢狗不噬禦，星驰募民兵。", 
            "民兵尽乌合，何以壮干城。", 
            "百姓虽云庶，教养素无行。", 
            "譬彼原上草，自死还自生。", 
            "安知徇大义，捐命为父兄。", 
            "利财来应召，早怀逃窜情。", 
            "出门即剽掠，所过沸如羹。", 
            "总戎无节制，颠倒迷章程。", 
            "威权付便嬖，赏罚昧公平。", 
            "饥寒莫与恤，锐挫怨乃萌。", 
            "见贼不须多，奔溃土瓦倾。", 
            "旌旗委曲野，鸟雀噪空营。", 
            "将军与左右，相顾目但瞠。", 
            "此事巳习惯，智巧莫能争。", 
            "庙堂忽远算，胸次猜疑并。", 
            "岂乏计策士，用之非至诚。", 
            "德威两不立，何以御群氓。", 
            "慷慨思古人，恻怆泪沾缨。"
        ], 
        "title": "感时述事十首 其四", 
        "type": "古风", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "古人有战伐，诛暴以安民。", 
            "今人尚杀戮，无问豺与麟。", 
            "滥官舞国法，致乱有其因。", 
            "何为昧自反，一体含怒瞋。", 
            "斩艾若草芥，虏掠无涯津。", 
            "况乃多横敛，殃祸动辄臻。", 
            "人情各畏死，谁能坐捐身。", 
            "所以生念虑，啸聚依荆榛。", 
            "暴寡惮强梁，官政惟因循。", 
            "将帅各有心，邈若越与秦。", 
            "迁延相顾望，退托文移频。", 
            "坐食挫戎机，养虺交蛇鳞。", 
            "遂令耕桑子，尽化为顽嚚。", 
            "大权付非类，重以贻笑颦。", 
            "鼠璞方取贵，和璧非所珍。", 
            "但恐胥及溺，是用怀悲辛。"
        ], 
        "title": "感时述事十首 其五", 
        "type": "古风", 
        "yun": "真"
    }, 
    {
        "author": "刘基", 
        "era": "元", 
        "subtype": null, 
        "text": [
            "五溪旧三苗，蛇蚓相杂处。", 
            "其人近禽兽，巢穴依险阻。", 
            "起居任情欲，斗狠竞爪距。", 
            "况能识君臣，且不顾子父。", 
            "所以称为凶，分北劳舜禹。", 
            "先朝慎羁縻，罔俾来中土。", 
            "胡为倏而至，驰骤如风雨。", 
            "见贼但趑趄，逢民辄俘虏。", 
            "腰缠皆金银，衣被俱绣组。", 
            "所过恶少年，改服投其伍。", 
            "农家劫掠尽，何人种禾黍。", 
            "盗贼有根源，厥咎由官府。", 
            "任将匪能贤，败衄乃自取。", 
            "奇材何代无，推诚即心膂。", 
            "谁哉倡此计，延寇入堂宇。", 
            "割鼻救眼睛，于身竟奚补。", 
            "浙西耕桑地，百载安生聚。", 
            "自从甲兵兴，徵敛空轴杼。", 
            "疲氓真可怜，忍令饲豺虎。", 
            "追忆至元年，忧来伤肺腑。"
        ], 
        "title": "感时述事十首 其六", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "虞刑论小故，夏誓殄渠魁。", 
            "好生虽大德，纵恶非圣裁。", 
            "官吏逞贪婪，树怨结祸胎。", 
            "法当究其源，剪锄去根荄。", 
            "蒙茏曲全宥，驾患于后来。", 
            "滥觞不堙塞，滔天谷陵颓。", 
            "总戎用高官，沐猴戴母頧。", 
            "玉帐饫酒肉，士卒食菜薹。", 
            "未战巳离心，望风遂崩摧。", 
            "招安乃倡议，和者声如雷。", 
            "天高豹关远，日月照不该。", 
            "俱曰贼有神，讨之则蒙灾。", 
            "大臣恐及己，相视若衔枚。", 
            "阿谀就姑息，华绂被死灰。", 
            "奸宄争效尤，无风自扬埃。", 
            "啸聚逞强力，谓是爵禄媒。", 
            "黎民亦何辜，骨肉散草莱。", 
            "倾家事守禦，反以结嫌猜。", 
            "恸哭浮云黑，悲风为徘徊。", 
            "赤子母不怜，不如绝其胚。", 
            "养枭逐凤凰，此事天所哀。", 
            "胡为尚靡定，颠倒陛与颏。", 
            "春秋戒肆眚，念此良悠哉。"
        ], 
        "title": "感时述事十首 其七", 
        "type": "古风", 
        "yun": "灰"
    }, 
    {
        "author": "刘基", 
        "era": "元", 
        "subtype": null, 
        "text": [
            "八政首食货，钱币通有无。", 
            "国朝币用楮，流行比金珠。", 
            "至今垂百年，转布弥寰区。", 
            "此物岂足贵，实由威令敷。", 
            "庙堂喜新政，躁议违老夫。", 
            "悠悠祖宗训，变之在朝晡。", 
            "瞿然骇群目，疑怪仍揶揄。", 
            "至宝惟艰得，韫椟斯藏诸。", 
            "假令多若土，贱弃复谁沽。", 
            "钱币相比较，好丑天然殊。", 
            "譬彼絺与绤，长短价相如。", 
            "互市从所取，孰肯要其觕。", 
            "此理实易解，无用论智愚。", 
            "矧兹四海内，五载横戈殳。", 
            "赤子投枳棘，不知所归途。", 
            "一口当万喙，唇缩舌亦瘏。", 
            "导水必寻源，源达流乃疏。", 
            "艺木必培根，根固叶不枯。", 
            "慎勿庸迩言，扬火自焚躯。", 
            "尚克诘戎兵，丕显厥祖谟。"
        ], 
        "title": "感时述事十首 其八", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "惟民食为命，王政之所先。", 
            "海鹾实天物，厥利何可专。", 
            "贪臣务聚财，张罗密于毡。", 
            "厉禁及鱼虾，卤水不得煎。", 
            "出门即陷阱，举足遭缠牵。", 
            "炰炰用鞭箠，冤痛声相连。", 
            "高牙开怨府，积货重奸权。", 
            "分摊算户口，渗漉尽微涓。", 
            "官征势既迫，私贩理则然。", 
            "遂令无赖儿，睚眦操戈鋋。", 
            "出没山谷里，陆梁江海边。", 
            "横行荷䉂笼，方驾列船舷。", 
            "拒捕斥后懦，争彊夸直前。", 
            "盗贼由此起，狼藉成蔓延。", 
            "先王务广德，如川出深渊。", 
            "外本而内末，民俗随之迁。", 
            "自从甲兵兴，奄忽五六年。", 
            "借筹计得丧，耗费倍万千。", 
            "回忆至元初，禁网疏且平。", 
            "家家有衣食，畏刑思保全。", 
            "后来法转细，百体皆拘挛。", 
            "厚利入私家，官府任其愆。", 
            "大哉乃祖训，典章尚流传。", 
            "有举斯可复，庶用康迍邅。"
        ], 
        "title": "感时述事十首 其九", 
        "type": "古风", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "秦皇县九宇，三代法乃变。", 
            "汉祖都咸阳，一统制荒甸。", 
            "豪雄既铲削，疮痍获休宴。", 
            "文皇继鸿业，垂拱未央殿。", 
            "累岁减田租，频年赐缣绢。", 
            "太仓积陈红，圜府朽贯线。", 
            "是时江南粟，未尽输赤县。", 
            "方今贡赋区，两际日月竁。", 
            "胡为倚东吴，转饷给丰膳。", 
            "径危冒不测，势与蛟龙战。", 
            "遂令鲇与鲵，掉尾乘利便。", 
            "扼肮要国宠，金紫被下贱。", 
            "忠良怒切齿，奸宄竞攀援。", 
            "包羞屈政典，尾大不可转。", 
            "圣人别九州，田赋杨为殿。", 
            "中原一何膴，所务非所先。", 
            "豳风重稼穑，王业丘山奠。", 
            "夫征厉末习，孰敢事游燕。", 
            "哀哉罔稽古，生齿徒蕃羡。", 
            "一耕而十食，何以奉征缮。", 
            "长歌寄愁思，涕泪如流霰。"
        ], 
        "title": "感时述事十首 其十", 
        "type": "古风", 
        "yun": "霰"
    }, 
    {
        "author": "刘基", 
        "era": "元", 
        "subtype": null, 
        "text": [
            "不寐知夜长，起视天宇阔。", 
            "散漫草上风，朦胧云间月。", 
            "寒禽鸣疏树，黄叶堕阶闼。", 
            "俛仰观群物，惆怅不敢发。", 
            "谁云蝼蚁壤，能使泰山𠨜。", 
            "苍鹰铩六翮，狡兔营三窟。", 
            "何当威弧正，王旅得肆伐。", 
            "箘簬虽微材，尚可施羽筈。", 
            "岂意风浪舟，心犹隔胡越。", 
            "士生非金玉，有足难自达。", 
            "周嫠不恤纬，楚放常怀阙。", 
            "平生葵藿情，忍与霜露歇。", 
            "玄冰胶坤轴，非君孰能斡？", 
            "申章匪繁辞，悲愤不可遏。"
        ], 
        "title": "秋夜感怀柬石末公申之", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "久晴思得雨，既雨久复厌。", 
            "广庭屯阴气，平陆就昏垫。", 
            "凄风吹人寒，朱火黯无燄。", 
            "水衣上高墉，泉溜发枯堑。", 
            "青泥没逵道，寸步不可觇。", 
            "慷慨成感伤，缠绵积忧念。"
        ], 
        "title": "雨中杂诗四首 其一", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "首夏凉风生，朝树结晚色。", 
            "濛濛细雨交，惨惨原野黑。", 
            "衡门长藜莠，坏壁穿荆棘。", 
            "念彼征戍儿，沾湿荷戈戟。", 
            "囊橐罄留赀，藿菽难充食。", 
            "供输既乏绝，战斗何时息。", 
            "巢居者谁子，鼠窜延晷刻。", 
            "田畴没蓬蒿，无处勤尔力。", 
            "旻天高寥寥，仰视不可极。"
        ], 
        "title": "雨中杂诗四首 其二", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "多雨损万物，草烂麦生耳。", 
            "青苔独得时，延蔓及堂戺。", 
            "晨兴视天宇，滴沥殊未已。", 
            "君子惧陆沉，小人忧饿死。", 
            "凄凉大将营，鼓缦弧弓弛。", 
            "朝廷竟知否，盗贼如流水。"
        ], 
        "title": "雨中杂诗四首 其三", 
        "type": "古风", 
        "yun": "纸"
    }, 
    {
        "author": "刘基", 
        "era": "元", 
        "subtype": null, 
        "text": [
            "离居感时节，寤寐不遑安。", 
            "青灯晦壁角，檐溜如崩湍。", 
            "屈指计日月，殷忧集多端。", 
            "蛙黾尔何知，叫噪喧草莞。", 
            "中夜揽衾裯，凄凄阴气寒。", 
            "凤凰铩羽翼，卑飞避鸱鸢。", 
            "抚几一长叹，声出心巳酸。"
        ], 
        "title": "雨中杂诗四首 其四", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "鹁鸠劝春耕，桴鼓帖宵逻。", 
            "抚循馀暇日，珠玉生咳唾。", 
            "时维青阳初，天子在左个。", 
            "布德顺木令，万国罔不和。", 
            "禄食自纷纭，抚字谁最课。", 
            "幅员若金瓯，丝发无璺破。", 
            "涓溜可摧山，机祸不在大。", 
            "中夜登高楼，遥瞻太微座。", 
            "乾坤漭寥落，日月飞鸟过。", 
            "愤惋空有心，盛时嗟巳蹉。"
        ], 
        "title": "次韵和石末公用元望韵遣兴见寄", 
        "type": "古风", 
        "yun": "个"
    }, 
    {
        "author": "刘基", 
        "era": "元", 
        "subtype": null, 
        "text": [
            "野狸性狡猾，夜动昼则潜。", 
            "絷之笼槛中，耳弭口不呥。", 
            "当其得意时，足爪长且铦。", 
            "跳踉逞俊捷，攫噬靡有餍。", 
            "贫家养一鸡，冀用易米盐。", 
            "尔黠弗自食，寻声窃窥觇。", 
            "破栅舔肉血，淋漓汗毛髯。", 
            "老幼起顿足，心如刺刀镰。", 
            "东邻借筌蹄，西邻呼𤢔猃。", 
            "系饵翳丛灌，设伏抽阴钤。", 
            "彼机歘巳发，此欲方未欦。", 
            "丝绳急缠绕，四体如黐黏。", 
            "野人大喜慰，不敢私烹燖。", 
            "持来请科断，数罪施剜𠠃。", 
            "使君镇方面，残贼职所歼。", 
            "械送致麾下，束缚仍加钳。", 
            "腥膏忝污钺，膻胔或可腌。", 
            "芼芳和糟酱，颁赐警不廉。", 
            "黄雀利螳螂，碎首泥涂沾。", 
            "乌鸦殉腐肉，喷墨身受淹。", 
            "此物亦足戒，申章匪虚䛁。"
        ], 
        "title": "以野狸饷石末公因侑以诗", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "力役困年侵，种棘代遮逻。", 
            "豫防苟无失，有地孰敢唾。", 
            "风条曲抽乙，雨叶细垂个。", 
            "是时春载阳，土脉如膏和。", 
            "分疆督艺植，勤惰各有课。", 
            "挥锄绿烟披，转石苍藓破。", 
            "稍看萌蘖长，渐睹根株大。", 
            "结荫冒长堤，开花映高座。", 
            "猿公不敢窥，貉子那得过。", 
            "慨慕陶公言，罔俾分阴蹉。"
        ], 
        "title": "和石末公种棘用胡元望韵", 
        "type": "古风", 
        "yun": "个"
    }, 
    {
        "author": "刘敏中", 
        "era": "元", 
        "subtype": null, 
        "text": [
            "有道实关消长，无心不异行藏。", 
            "问公独乐醉经堂。", 
            "何似凌烟阁上。", 
            "画戟清香宴寝，春风玉树诸郎。", 
            "台星明动紫霞觞。", 
            "正与寿星相望。"
        ], 
        "title": "西江月 寿杜醉经左丞", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "八千岁月作春秋。", 
            "神仙第一流。", 
            "笑看尘世等浮沤。", 
            "家居麟凤洲。", 
            "才八十，尽优游。", 
            "细斟双玉瓯。", 
            "醉邀明月与同游。", 
            "西风莲叶舟。"
        ], 
        "title": "阮郎归 寿太乙真人李六祖", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "青山不尽一重重。", 
            "重重如画中。", 
            "石根流水玉玲珑。", 
            "高低处处通。", 
            "山向北，路回东。", 
            "马前三两峰。", 
            "峰头更觉翠烟浓。", 
            "烟中无数松。"
        ], 
        "title": "阮郎归 奉使由平泺之惠州山行", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "簿领埃尘，鞍马风沙，逸才未舒。", 
            "但平安豪宕，黄金易散，高怀洒落，白壁难迂。", 
            "我问行藏，掀髯一笑，意外功名不用图。", 
            "南游兴，爱华峰北渚，云海方壶。", 
            "故园风景非殊。", 
            "恍六载别来一梦如。", 
            "想疏篁缺处，多应得笋，新松种后，迤渐成株。", 
            "归去来兮，东楼南浦，烂醉何妨翠袖扶。", 
            "明年必，记此时休厌，折简相呼。"
        ], 
        "title": "沁园春", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "石汝何来，政尔难忘，平生太初。", 
            "想将迎媚悦，无心在此，清奇古怪，有韵铿如。", 
            "何乃排垣，直前不屈，似此疏顽其可乎。", 
            "今而后，有芳名雅号，听我招呼。", 
            "世间贵客豪夫。", 
            "问几个回头认得渠。", 
            "既千岩气象，君都我许，四时襟抱，我为君虚。", 
            "无语相看，悠然意会，自引壶觞不愿余。", 
            "商歌发，恰风生细竹，月上高梧。"
        ], 
        "title": "沁园春", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "世事何穷，遇合无媒，飞升有丹。", 
            "看兵尘蜗角，争知地窄，云垂鹏翼，岂信天宽。", 
            "一语侯封，九阶夜转，白发十年不调官。", 
            "人曾说，道本来分定，枉了心艰。", 
            "苟非吾有诚难。", 
            "问广厦何时千万间。", 
            "羡柴扉草阁，自成潇洒，斜风细雨，不用遮拦。", 
            "麾去青骢，呼来白鸟，要伴扁舟画里看。", 
            "遨游耳，尽才情风调，付与溪山。"
        ], 
        "title": "沁园春", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "华屋高轩，富贵之心，人皆有之。", 
            "甚伯伦挈榼，惟知殢酒，浩然踏雪，只解吟诗。", 
            "一见令人，利名都忘，更有高情元紫芝。", 
            "还知否，盖道分彼此，事有参差。", 
            "看君绿发雄姿。", 
            "况千载风云正遇时。", 
            "便登高舒啸，如今太早，扬眉吐气，过此还迟。", 
            "愧我衰残，终然无补，久矣寒灰枯树枝。", 
            "云山梦，被画图唤起，情见乎辞。"
        ], 
        "title": "沁园春", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "先自空疏，几载蹉跎，历绕湖江。", 
            "甚如今却遣，官闲责重，茫然自愧，学陋言庞。", 
            "鬓雪难消，君恩莫报，五鬼欺陵不可降。", 
            "如何奈，强支撑病骨，独伴寒釭。", 
            "心如孤旆高杠。", 
            "但犹想茅斋对石矼。", 
            "笑随身惟有，诗囊药里，打门谁送，酒榼羊腔。", 
            "梦里笙歌，无名亭上，满眼春风四面窗。", 
            "人如玉，看牡丹第一，芍药成双。"
        ], 
        "title": "沁园春", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "万里长风，一夕吹君，飞来自南。", 
            "想江东渭北，同惊过雁，升高望远，几度停骖。", 
            "蓦地相看，茫然皓首，依旧华峰碧玉簪。", 
            "风雷起，放连宵痛饮，拥席高谈。", 
            "君才何地非堪。", 
            "从此看、恩麻彩凤衔。", 
            "但平生出处，于心已卜，古人事业，着力须贪。", 
            "有道如斯，区区更问，紫绶朱衣青布衫。", 
            "今秋菊，也为君开早，香满均庵。"
        ], 
        "title": "沁园春", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "石汝来前，号汝苍然，名之太初。", 
            "问太初而上，还能记否，苍然于此，为复何如。", 
            "偃蹇难亲，昂藏不已，无乃于予太简乎。", 
            "须臾便，唤一庭风雨，万窍号呼。", 
            "依稀似道狂夫。", 
            "在一气何分我与渠。", 
            "但君才见我，奇形怪状，我先知子，冷淡清虚。", 
            "撑拄黄垆，庄严绣水，攘斥红尘力有余。", 
            "今何许，倚长风三叫，对此魁梧。"
        ], 
        "title": "沁园春", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "别后何如，两鬓全霜，寸心尚丹。", 
            "但酒肠萧瑟，常因病窄，诗怀寥落，强为秋宽。", 
            "无补公家，坐縻廪粟，自笑闲身也属宫。", 
            "思君甚，只梦魂夜夜，水阻云艰。", 
            "人才自古良难。", 
            "问谁在、曹刘沈谢间。", 
            "想羊公石畔，临风把酒，习家池上，待月凭阑。", 
            "黄绢飞来，青灯无寐，盥手薰香百过看。", 
            "还知否，怕中年丝竹，难久东山。"
        ], 
        "title": "沁园春 次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "长日之英，为国生贤，魁然此公。", 
            "看功名一出，江湖气量，才华谁有，星斗心胸。", 
            "霖雨盐梅，随宜适用，已见时和岁又丰。", 
            "余无事，但门庭清雅，车骑雍容。", 
            "秋香笑指篱东。", 
            "道拟共他年伴赤松。", 
            "要河车挽水，双瞳似月，丹砂伏火，两颊还童。", 
            "雪落花开，东阡北陌，折简来呼白发翁。", 
            "高情在，是绣江绿野，黄阁清风。"
        ], 
        "title": "沁园春 寿张绣江参政", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "花有花时，何事兹花，待开便开。", 
            "看嫣然一笑，秋容也媚，问之不语，春意潜回。", 
            "静想乾坤，中间万有，元气循环共一胎。", 
            "花如此，尽风流奇特，叹了还猜。", 
            "三生月地云阶。", 
            "料曾被、西风点镜台。", 
            "怅赏余人散，黄蜂日晚，梦回日落，白雁霜催。", 
            "两度频繁，一番迟暮，争似从他本分来。", 
            "青霄客，有留连新句，为写芳埃。"
        ], 
        "title": "沁园春 和省中诸公秋日海棠韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "率意讴吟信手书。", 
            "山间行坐水边居。", 
            "不是幽闲偏自好。", 
            "知道。", 
            "济时才具本来无。", 
            "植柳移花兼种竹。", 
            "多故。", 
            "此心更看几时除。", 
            "说着庙堂谁办得。", 
            "曾忆。", 
            "只宜公等不宜予。"
        ], 
        "title": "定风波 次韵答人见寄", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "龙飞九五，记虹流电绕，天开华旦。", 
            "万宝成时秋正好，四海皇皇枕奠。", 
            "教雨仁风，声名文物，允协斯民愿。", 
            "途歌里咏，太平今日真见。", 
            "遥想禹子汤孙，尧臣汉相，拂晓班如剪。", 
            "万国衣冠同拜舞，春满九重宫殿。", 
            "湛露恩隆，南山庆远，处处须新宴。", 
            "瞻天望圣，玉卮万寿遥献。"
        ], 
        "title": "念奴娇 圣节进酒词", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "见说瑶池池上路，雪香花气葱茏。", 
            "一双依约玉芙蓉。", 
            "烟波孤梦断，风月两心同。", 
            "千古情缘何日了，此生何处相逢。", 
            "不堪回首怨西风。", 
            "残芳秋淡淡，落日水溶溶。"
        ], 
        "title": "临江仙 芙蓉", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "忆昔叹华颠。", 
            "一别曾惊十五年。", 
            "醉里知君明便去，留连。", 
            "酒尽更阑不肯眠。", 
            "今更老于前。", 
            "二十年间又别筵。", 
            "安得柳丝千百丈，缠联。", 
            "不放东吴万里船。"
        ], 
        "title": "南乡子", 
        "type": "词", 
        "yun": "先"
    }, 
    {
        "author": "刘敏中", 
        "era": "元", 
        "subtype": null, 
        "text": [
            "英誉蔼西秦。", 
            "襟量温和别有春。", 
            "落笔妙词新可喜，精神。", 
            "玉叶琼葩不染尘。", 
            "俊逸鲍参军。", 
            "谁道儒冠误却身。", 
            "相见莫谈尘世事，销魂。", 
            "趁取追欢语笑频。"
        ], 
        "title": "南乡子 次韵答魏鹏举", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "老境日蹉跎。", 
            "无计逃他百病魔。", 
            "强打支撑相伴住，难呵。", 
            "也是先生没奈何。", 
            "耳重眼花多。", 
            "行则欹危语则讹。", 
            "暗地自怜还自笑，休么。", 
            "智者能调五脏和。"
        ], 
        "title": "南乡子 老病自戏", 
        "type": "词", 
        "yun": "歌"
    }, 
    {
        "author": "刘敏中", 
        "era": "元", 
        "subtype": null, 
        "text": [
            "瑞雪夜来晴。", 
            "和气欢声满凤城。", 
            "雪里梅花开更好，分明。", 
            "要见和羹事业成。", 
            "东阁此时晴。", 
            "庆在春风潋滟觥。", 
            "阴德自应长富贵，康宁。", 
            "便拟台星是寿星。"
        ], 
        "title": "南乡子 寿何聪山", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "八表流云澄夜色，九霄华月动春城。", 
            "条风细细吹旗影，香蔼微微引漏声。", 
            "河汉虹桥应断绝，沧溟鳌足漫峥嵘。", 
            "愁来更听渔阳操，独倚阑干坐到明。"
        ], 
        "title": "次韵和石末公元夜之作", 
        "type": "律诗", 
        "yun": "庚"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "东方月出鱼龙窟，北极云开虎豹关。", 
            "渤澥青丘金作水，昆崙赤岸玉为山。", 
            "风光岂减常时好，灯火嗟逢此夜悭。", 
            "听尽残钟成不寐，那无飞羽入玄间。"
        ], 
        "title": "石末公再赋元夕见寄用韵酬之", 
        "type": "律诗", 
        "yun": "删"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "山城望月中元夜，天运循环四序周。", 
            "顾兔又从银汉灭，磔蟆空抱玉川忧。", 
            "清台视梫当箕尾，仙使乘槎隔斗牛。", 
            "安得寄书凭去燕，为言桂树不胜秋。"
        ], 
        "title": "丁酉七月十四夜望月仍蚀且既而司天报亦不至因感去年作此寄石末公", 
        "type": "律诗", 
        "yun": "尤"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "旧游忆鼓湘湖棹，自净风微江练平。", 
            "小艇曲穿花底出，游鱼相伴镜中行。", 
            "别来漫想心徒切，画里重看眼亦明。", 
            "素石苍松是何处，愿从巢父濯冠缨。"
        ], 
        "title": "题烟波泛舟图", 
        "type": "律诗", 
        "yun": "庚"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "晋公庭上三槐树，千载流传是德符。", 
            "今日耳孙思继述，昔年手泽叹荒芜。", 
            "当窗欲看屯云叶，夹径先栽带雨株。", 
            "会见枝头金粟蕊，秋风吹送上天衢。"
        ], 
        "title": "为王彦和赋槐堂", 
        "type": "律诗", 
        "yun": "虞"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "昔闻同社燕鸡豚，今见操戈竞一飧。", 
            "松柏空坛饥鼠出，枌榆落日乱鸦喧。", 
            "地连吴会嗟何蹙，民是周馀不半存。", 
            "疏懒浑愁闻世事，治聋有酒漫盈尊。"
        ], 
        "title": "社日偶成奉呈石末公", 
        "type": "律诗", 
        "yun": "元"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "青泥九折度危峰，翠木千章集远风。", 
            "欲为流离安堡障，宁辞辛苦涉蒿蓬。", 
            "梧桐叶落无栖凤，荆棘枝寒有怨鸿。", 
            "旦夕升虚聊望楚，何时重赋定方中？"
        ], 
        "title": "次韵和林彦文刘山驿作诗", 
        "type": "律诗", 
        "yun": "东"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "二纪相思欲奋飞，百年心事苦相违。", 
            "风尘跋涉容颜改，豺虎纵横信使稀。", 
            "忽枉缄书如见面，不胜悲喜却沾衣。", 
            "有怀欲语无由写，骢马天涯几日归。"
        ], 
        "title": "次韵和余嘉宾御史见寄", 
        "type": "律诗", 
        "yun": "微"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "凉气开秋桂未花，青天见月漫咨嗟。", 
            "玉毫扑搠此中兔，金背荧煌何处蟆。", 
            "百鍊精铜才照胆，连城白璧底生瑕。", 
            "谁能鼓剑披氛祲，莫遣东郊马喷沙。"
        ], 
        "title": "次韵和石末公月蚀见寄", 
        "type": "律诗", 
        "yun": "麻"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "葵藿倾心向大明，参商琐琐只寻兵。", 
            "蛾眉欲擅三千宠，鱼翼难通九万程。", 
            "贝锦笙簧鸱鸟瑞，明珠瑑玉泰山轻。", 
            "两阶干羽闻来格，分北犹劳圣主情。"
        ], 
        "title": "即事有感呈石末公", 
        "type": "律诗", 
        "yun": "庚"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "凤去深林鹜在庭，西风回首故山青。", 
            "杞人岌岌忧将殒，楚国茫茫醉不醒。", 
            "自觉艰虞多错午，谁怜耗斁祝宁丁。", 
            "金芝玉蕨甘如蜜，岁晚吾从董五经。"
        ], 
        "title": "次韵和石末公感怀之作", 
        "type": "律诗", 
        "yun": "青"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "妖星何故犯奎躔，鹤上云霄鲤入渊。", 
            "寇退喜闻曾子反，书焚尚赖伏生传。", 
            "齑酸并与青毡去，瓜苦空馀绿蔓牵。", 
            "惭愧杜郊汤博士，白盐赤米数相怜。"
        ], 
        "title": "闻盗过界首季君山甫亦蒙访及以诗唁之", 
        "type": "律诗", 
        "yun": "先"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "一年二六团圆月，此夜光辉独耐看。", 
            "银汉波涛三岛接，玉京风露九霄寒。", 
            "方欣酷暑随时去，只恐清商促岁阑。", 
            "更上南楼瞻北极，那无鸿雁报平安。"
        ], 
        "title": "次韵和石末公中秋玩月", 
        "type": "律诗", 
        "yun": "寒"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "才圆又缺中天月，犹自寒光媚老蟾。", 
            "承露仙人珠落掌，别风楼观雪生檐。", 
            "玉阶桂影骎骎薄，金井苔花渐渐添。", 
            "坐久城头闻夜柝，牢愁清兴苦相兼。"
        ], 
        "title": "次韵和十六夜月", 
        "type": "律诗", 
        "yun": "盐"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "永夜凉风吹碧落，深秋白露洗明蟾。", 
            "金波滟滟将流瓦，玉砾荧荧恰近檐。", 
            "贝阙寒生鱼脑减，龙宫气肃蚌胎添。", 
            "从军不废篇章事，倚赖元侯智勇兼。"
        ], 
        "title": "再次韵", 
        "type": "律诗", 
        "yun": "盐"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "篱菊无花冷夕阳，西风空送雁还乡。", 
            "巳妨少昊颁时令，更阻渊明泛酒觞。", 
            "生意循环深自识，年华逝水去谁伤。", 
            "愁来最爱霜中叶，满眼殷红间浅黄。"
        ], 
        "title": "次韵和石末公九日无菊诗", 
        "type": "律诗", 
        "yun": "阳"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "红树伤心夕照前，漫山映水为谁妍。", 
            "树当摇落人尤惜，人自忧愁树不怜。", 
            "九译未通青鸟使，四郊犹涨绿林烟。", 
            "野夫病足思休息，藉草栖橧拟晏眠。"
        ], 
        "title": "野行偶见红树怅然有感呈石末公", 
        "type": "律诗", 
        "yun": "先"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "眼见宾鸿去复回，可堪云雾隔瑶台。", 
            "黄花自在山中发，青鸟何由海上来。", 
            "墙角虫号瓜蔓索，树头禽嚇栗房开。", 
            "凉蟾照幕还清夜，惭愧千村野哭哀。"
        ], 
        "title": "次韵和刘宗保秋怀二首 其一", 
        "type": "律诗", 
        "yun": "灰"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "蛩螀啼露作悲愁，雕鸮抟风乐素秋。", 
            "莫讶系匏长不食，亦知神剑解相求。", 
            "翰林白发三千丈，吏部回肠一万周。", 
            "借问何如青白眼，酣歌竟日为身谋。"
        ], 
        "title": "次韵和刘宗保秋怀二首 其二", 
        "type": "律诗", 
        "yun": "尤"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "岸柳江蒲总戚施，桕林辛苦擢金支。", 
            "虞人诧见炎官伞，候骑讹传汉将旗。", 
            "照水荧煌空衒貌，因风飘落竟从谁。", 
            "应惭若木生旸谷，长驻踆乌烛崦嵫。"
        ], 
        "title": "次韵和石末公红树诗", 
        "type": "律诗", 
        "yun": "支"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "将军铁马高秋出，使者楼船渤海来。", 
            "甘雨恰随天诏下，冻云应与地图开。", 
            "枯黄背日纷纷落，细绿迎春苒苒回。", 
            "怅望山中多病客，坐看乌鹊绕庭梅。"
        ], 
        "title": "诏书到日喜雨呈石末公", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": null, 
        "text": [
            "山作登楼色，天留隔巷□。", 
            "云分潭际树，帆上驿边洲。", 
            "落日湖阴笛，凉风水郭秋。", 
            "一灯遗老鬓，四海后元春。", 
            "树悬山雨白，门掩佛灯红。", 
            "村烟茅店午，篱蝶棘花晴。", 
            "燕子楼台人影瘦，海棠池馆月痕孤。", 
            "桃花浪起春风阔，燕子寒生社雨多。", 
            "鸟断空山孤树悄，马嘶小驿一灯昏。", 
            "江湖宦客孤舟夜，城郭诗翁白发春。", 
            "燕子池塘诗句好，蒲花帘幕酒杯深。", 
            "君如硎刃千牛解，我似车轮四角方。", 
            "刺绣帘栊莺语倦，读书庭院絮飞忙。", 
            "草意欲供新得句，桃花犹记旧来人。"
        ], 
        "title": "句", 
        "type": "句", 
        "yun": null
    }, 
    {
        "author": "刘肃", 
        "era": "元", 
        "subtype": null, 
        "text": [
            "日出放船水中流，日落风波浪打头。", 
            "劝郎移向侬家去，杨柳青青堪系舟。"
        ], 
        "title": "和西湖竹枝词", 
        "type": "词", 
        "yun": "尤"
    }, 
    {
        "author": "刘秉恕", 
        "era": "元", 
        "subtype": "七言绝句", 
        "text": [
            "旌旗袅袅入随州，江涨祥烟散复收。", 
            "黄耳不来家信远，西风肠断白云楼。"
        ], 
        "title": "白云楼", 
        "type": "绝句", 
        "yun": "尤"
    }, 
    {
        "author": "刘诜", 
        "era": "元", 
        "subtype": null, 
        "text": [
            "孙曹百战何在？大江千载狂澜。", 
            "谁倚楼头呼鹤，秋风落日危阑。"
        ], 
        "title": "和龙麟洲题黄次翁黄鹤楼图", 
        "type": "六言诗", 
        "yun": "寒"
    }, 
    {
        "author": "刘诜", 
        "era": "元", 
        "subtype": null, 
        "text": [
            "江南二月三月，野水一村两村。", 
            "花落人家寒食，燕归山馆黄昏。"
        ], 
        "title": "清明和欧阳山立二首（己丑） 其一", 
        "type": "六言诗", 
        "yun": "元"
    }, 
    {
        "author": "刘诜", 
        "era": "元", 
        "subtype": null, 
        "text": [
            "细雨海棠成子，馀寒江燕初归。", 
            "立马桥西沽酒，行人未试春衣。"
        ], 
        "title": "清明和欧阳山立二首（己丑） 其二", 
        "type": "六言诗", 
        "yun": "微"
    }, 
    {
        "author": "刘诜", 
        "era": "元", 
        "subtype": null, 
        "text": [
            "官路落花马过，人家高树莺啼。", 
            "故里故人何处，夕阳长在楼西。"
        ], 
        "title": "春日偶赋二首 其一", 
        "type": "六言诗", 
        "yun": "齐"
    }, 
    {
        "author": "刘诜", 
        "era": "元", 
        "subtype": null, 
        "text": [
            "杨柳轻寒水驿，栋花小雨官桥。", 
            "回首人间往事，孤灯挑尽春宵。"
        ], 
        "title": "春日偶赋二首 其二", 
        "type": "六言诗", 
        "yun": "萧"
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "晓角才初弄。", 
            "惊觉幽人梦。", 
            "珠压花梢的的圆，春露昨宵重。", 
            "小鼎香浮动。", 
            "闲把新诗诵。", 
            "坐客同尝碧月团，擘破双飞凤。"
        ], 
        "title": "卜算子", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "乾荷叶，映枯蒲。", 
            "柄折难擎露。", 
            "藕丝芜。", 
            "倩风扶。", 
            "待擎无力不成珠。", 
            "难盖宿、滩头鹭。"
        ], 
        "title": "乾荷叶", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "念我行藏有命，烟水无涯。", 
            "嗟去雁，羡归鸦。", 
            "半生形累影，一事鬓生华。", 
            "东山客，西蜀道，且还家。", 
            "壶中日月，洞里烟霞。", 
            "春不老，景长嘉。", 
            "功名眉上锁，富贵眼前花。", 
            "三杯酒，一觉睡，一瓯茶。"
        ], 
        "title": "三奠子", 
        "type": "词", 
        "yun": "麻"
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "一片残阳树上明。", 
            "百禽争啅噪、雨初晴。", 
            "西风鸿雁落沙汀。", 
            "归舟远，渔笛两三声。", 
            "烟草逐人行。", 
            "前山青未了、后山横。", 
            "山川人物斗峥嵘。", 
            "黄尘路，鞍马笑平生。"
        ], 
        "title": "小重山", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "云去风来雨乍晴。", 
            "断烟分远树、夕阳明。", 
            "夕阳无处雁斜横。", 
            "山重叠，山外更入行。", 
            "千古短长亭。", 
            "别离浑是苦、柰西征。", 
            "欲凭双鲤寄幽情。", 
            "东流水，几日到襄城。"
        ], 
        "title": "小重山", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "漠北云南路九千。", 
            "旧年鞍马上、又新年。", 
            "玉梅寂寞老江边。", 
            "东风软，杨柳得春先。", 
            "斜月照吟鞭。", 
            "可人难似月、缺还圆。", 
            "桃花流水杏花天。", 
            "欢娱地，谁斗酒尊前。"
        ], 
        "title": "小重山", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "诗酒休惊误一生。", 
            "黄尘南北路、几功名。", 
            "枝头乌鹊梦频惊。", 
            "西州月，夜夜照人明。", 
            "枕上数寒更。", 
            "西风残漏滴、两三声。", 
            "客中新感故园情。", 
            "音书断，天晓雁孤鸣。"
        ], 
        "title": "小重山", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "晓起清愁酒盎空。", 
            "清愁缘底事、别离中。", 
            "登临无地与君同。", 
            "青山色，山外更重重。", 
            "落尽海棠红。", 
            "蔷薇新破萼、露华浓。", 
            "牡丹芳信一帘风。", 
            "寻幽梦，曾到小园东。"
        ], 
        "title": "小重山", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "干荷叶，色苍苍，老柄风摇荡，减了清香。", 
            "越添黄。", 
            "都因昨夜一场霜，寂寞在秋江上。"
        ], 
        "title": "干荷叶", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "长安三唱晓鸡声。", 
            "谁不被，利名惊。", 
            "搅镜照星星。", 
            "都老却、当年后生。", 
            "山林苍翠，江湖烟景，归去没人争。", 
            "休望濯尘缨。", 
            "几时得、沧浪水清。"
        ], 
        "title": "太常引", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "衲衣藤杖是吾缘。", 
            "好归去，旧林泉。", 
            "富贵任争先。", 
            "总不较、诸公著鞭。", 
            "雁飞汾水，鹤归华表，人事又千年。", 
            "沧海变桑田。", 
            "谁知有、壶中洞天。"
        ], 
        "title": "太常引", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "桃花流水鳜鱼肥。", 
            "青箬笠，绿蓑衣。", 
            "风雨不须归。", 
            "管甚做、人间是非。", 
            "两肩云衲，一枝筇杖，尽日可忘机。", 
            "之子欲何为。", 
            "归去来、山猿怪迟。"
        ], 
        "title": "太常引", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "青山憔悴锁寒云。", 
            "站路上，最伤神。", 
            "破帽鬓沾尘。", 
            "更谁是、阳关故人。", 
            "颓波世道，浮云交态，一日一番新。", 
            "无地觅松筠。", 
            "看青草、红芳斗春。"
        ], 
        "title": "太常引", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "至人视有一如无。", 
            "见义处，便相扶。", 
            "三顾出茅庐。", 
            "莫不是、先生有图。", 
            "拯危当世，觉民斯道，佩玉已心枯。", 
            "遗恨失吞吴。", 
            "真个是、男儿丈夫。"
        ], 
        "title": "太常引 武候", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "当时六国怯强秦。", 
            "使群策，日纷纷。", 
            "谈笑却三军。", 
            "算自古、谁如此君。", 
            "一心忠义，满怀冰雪，功就便抽身。", 
            "富贵若浮云。", 
            "本是个、江湖散人。"
        ], 
        "title": "太常引 鲁仲连", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "杯休侧。", 
            "为君送别城南陌。", 
            "城南陌。", 
            "茸茸芳草，万家春色。", 
            "阳关一曲愁肠结。", 
            "吟鞭斜袅黄昏月。", 
            "黄昏月。", 
            "长安古道，洛阳游客。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "调羹手。", 
            "残枝莫折离亭柳。", 
            "离亭柳。", 
            "年年春尽，为谁消瘦。", 
            "海棠过雨愁红皱。", 
            "行人驻马空搔首。", 
            "空搔首。", 
            "秦楼花月，凤城歌酒。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "斜阳暮。", 
            "西风落叶关山路。", 
            "关山路。", 
            "归鸿巢燕，笑人来去。", 
            "我歌一曲君听取。", 
            "人生聚散如今古。", 
            "如今古。", 
            "湘江秋水，渭川春树。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "笑平生活计，渺浮海，一虚舟。", 
            "任紫塞风沙，鸟蛮瘴雾，即处林丘。", 
            "天地几番朝暮，问夕阳、无语水东流。", 
            "白首王家年少，梦魂正绕扬州。", 
            "凤城歌舞酒家楼。", 
            "肯管世闲愁。", 
            "奈麋鹿疏情，烟霞痼疾，难与同游。", 
            "桃花为春憔悴，念刘郎、双鬓也成秋。", 
            "旧事十年夜雨，不堪重到心头。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "既天生万物，自随分，有安排。", 
            "看鸑鷟云霄，骅骝道路，斥鴳蒿莱。", 
            "东君更相料理，著春风、吹处百花开。", 
            "战马频投北望，宾鸿又自南来。", 
            "紫垣星月隔尘埃。", 
            "千载拆中台。", 
            "叹麟出非时，风归何日，草满金台。", 
            "江山阅人多矣，计古来、英物总沉埋。", 
            "镜里不堪看鬓，尊前且好开怀。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "玉勒金鞍照地光，驼裘珠帽绣文章。", 
            "平明上马归来醉，他日清朝作栋梁。"
        ], 
        "title": "公子行", 
        "type": "乐府曲辞", 
        "yun": "阳"
    }, 
    {
        "author": "刘基", 
        "era": "元", 
        "subtype": null, 
        "text": [
            "五杂俎，原上翮。", 
            "往复还，小贩客，不得巳，滹沱麦。"
        ], 
        "title": "五杂俎 其一", 
        "type": "乐府曲辞", 
        "yun": "陌"
    }, 
    {
        "author": "刘基", 
        "era": "元", 
        "subtype": null, 
        "text": [
            "五杂俎，百衲衣。", 
            "往复还，燕双飞，不得巳，赋式微。"
        ], 
        "title": "五杂俎 其二", 
        "type": "乐府曲辞", 
        "yun": "微"
    }, 
    {
        "author": "刘基", 
        "era": "元", 
        "subtype": null, 
        "text": [
            "五杂俎，市卖果。", 
            "往复还，邮传马，不得巳，死垓下。"
        ], 
        "title": "五杂俎 其三", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "黄鹄双飞中路分，关山风雪陇头云。", 
            "云深雪暗知何处，哀叫声声天上闻。"
        ], 
        "title": "黄鹄曲", 
        "type": "乐府曲辞", 
        "yun": "文"
    }, 
    {
        "author": "刘基", 
        "era": "元", 
        "subtype": null, 
        "text": [
            "玉府仙人冰雪姿，生来即遣侍瑶池。", 
            "五云隔断尘凡路，说著人间总不知。"
        ], 
        "title": "仙人词 其一", 
        "type": "乐府曲辞", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "上帝宸居俨肃森，九关虎豹立崟崟。", 
            "群龙自有三珠树，不见扶桑水浅深。"
        ], 
        "title": "仙人词 其二", 
        "type": "乐府曲辞", 
        "yun": "侵"
    }, 
    {
        "author": "刘基", 
        "era": "元", 
        "subtype": null, 
        "text": [
            "东海鲸鲵白昼游，南溟风浪涌吞舟。", 
            "三山亦在沧波里，自是神仙未解愁。"
        ], 
        "title": "仙人词 其三", 
        "type": "乐府曲辞", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "侬做春花正少年，郎做白日在青天。", 
            "白日在天光在地，百花谁不愿郎怜。"
        ], 
        "title": "吴歌 其一", 
        "type": "乐府曲辞", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "承郎顾盼感郎怜，准拟欢娱到百年。", 
            "明月比心花比面，花容美满月团圆。"
        ], 
        "title": "吴歌 其二", 
        "type": "乐府曲辞", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "便道逢春花合开，谁知秾艳有人猜。", 
            "山鸡不入家鸡侣，野果难同园果栽。"
        ], 
        "title": "吴歌 其三", 
        "type": "乐府曲辞", 
        "yun": "灰"
    }, 
    {
        "author": "刘基", 
        "era": "元", 
        "subtype": null, 
        "text": [
            "蛾眉二八不曾愁，有色无媒郎不留。", 
            "月里蟾蜍推落地，几时再得广寒游。"
        ], 
        "title": "吴歌 其四", 
        "type": "乐府曲辞", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "栽花图作看花人，谁料花开不及春。", 
            "昨夜狂风今夜雨，为花落得两眉颦。"
        ], 
        "title": "吴歌 其五", 
        "type": "乐府曲辞", 
        "yun": "真"
    }, 
    {
        "author": "刘基", 
        "era": "元", 
        "subtype": null, 
        "text": [
            "莫信登天不要梯，莫信筑雪可成堤。", 
            "五更老鸦树上叫，有人则道是鸡啼。"
        ], 
        "title": "吴歌 其六", 
        "type": "乐府曲辞", 
        "yun": "齐"
    }, 
    {
        "author": "刘基", 
        "era": "元", 
        "subtype": null, 
        "text": [
            "树头挂网枉求虾，泥里无金空拨沙。", 
            "刺漆树边栽枸橘，几时开得牡丹花。"
        ], 
        "title": "吴歌 其七", 
        "type": "乐府曲辞", 
        "yun": "麻"
    }, 
    {
        "author": "刘基", 
        "era": "元", 
        "subtype": null, 
        "text": [
            "六月栽禾未是迟，死中求活是高棋。", 
            "夕阳若有回头照，遮莫黄昏一饷时。"
        ], 
        "title": "吴歌 其八", 
        "type": "乐府曲辞", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "十三女儿白似脂，向人学得做娇痴。", 
            "折得白莲头上插，苧罗山下赛西施。"
        ], 
        "title": "采莲歌 其一", 
        "type": "乐府曲辞", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "十五女儿花正开，随群逐伴采花回。", 
            "浓妆比似花娇艳，引得黄蜂队队来。"
        ], 
        "title": "采莲歌 其二", 
        "type": "乐府曲辞", 
        "yun": "灰"
    }, 
    {
        "author": "刘基", 
        "era": "元", 
        "subtype": null, 
        "text": [
            "采得红莲爱白莲，双桡快转怕人先。", 
            "争知要紧翻成慢，菱叶中间绊却船。"
        ], 
        "title": "采莲歌 其三", 
        "type": "乐府曲辞", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "芍药争春衒彩霞，芙蓉秋尽却荣华。", 
            "有色有香兼有实，百花都不似莲花。"
        ], 
        "title": "采莲歌 其四", 
        "type": "乐府曲辞", 
        "yun": "麻"
    }, 
    {
        "author": "刘基", 
        "era": "元", 
        "subtype": null, 
        "text": [
            "女伴相随出芰荷，并船比较采莲多。", 
            "抬头忽见游人过，棹入菰蒲水拍波。"
        ], 
        "title": "采莲歌 其五", 
        "type": "乐府曲辞", 
        "yun": "歌"
    }, 
    {
        "author": "刘基", 
        "era": "元", 
        "subtype": null, 
        "text": [
            "晚凉风定却回船，望见新月在天边。", 
            "放下荷花深深拜，翻身忙整翠花钿。"
        ], 
        "title": "采莲歌 其六", 
        "type": "乐府曲辞", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "前溪送别溪水满，石楠花落蒲芽短。", 
            "春风无情看复秋，莫学落花随水流。"
        ], 
        "title": "前溪曲", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "不学周南咏小星，空悲玉殿锁娉婷。", 
            "黄金漫买相如赋，犹胜无辜送掖庭。"
        ], 
        "title": "长门怨", 
        "type": "乐府曲辞", 
        "yun": "青"
    }, 
    {
        "author": "刘基", 
        "era": "元", 
        "subtype": null, 
        "text": [
            "江北垂杨未爆芽，江南水绿万重花。", 
            "北人尽道江南好，江南才到便为家。"
        ], 
        "title": "江南曲 其一", 
        "type": "乐府曲辞", 
        "yun": "麻"
    }, 
    {
        "author": "刘基", 
        "era": "元", 
        "subtype": null, 
        "text": [
            "金陵好是帝王州，城下秦淮水北流。", 
            "惆怅江南旧花月，女儿尽作北歌讴。"
        ], 
        "title": "江南曲 其二", 
        "type": "乐府曲辞", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "洞庭湖色碧于蓝，潇湘日融花欲酣。", 
            "黄鹤楼中留醉客，懒人天气是江南。"
        ], 
        "title": "江南曲 其三", 
        "type": "乐府曲辞", 
        "yun": "覃"
    }, 
    {
        "author": "刘基", 
        "era": "元", 
        "subtype": null, 
        "text": [
            "钱塘胜地作南都，纨绮如云隘广途。", 
            "想得燕山风雪夜，断魂相语怨西湖。"
        ], 
        "title": "江南曲 其四", 
        "type": "乐府曲辞", 
        "yun": "虞"
    }, 
    {
        "author": "刘基", 
        "era": "元", 
        "subtype": null, 
        "text": [
            "桃叶渡头春水平，莫教城上哓莺声。", 
            "中原无限英雄泪，并入江南送别情。"
        ], 
        "title": "江南曲 其五", 
        "type": "乐府曲辞", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "无情白日去如梭，有限青春可柰何。", 
            "江北风沙人住少，江南粳稻雁来多。"
        ], 
        "title": "江南曲 其六", 
        "type": "乐府曲辞", 
        "yun": "歌"
    }, 
    {
        "author": "刘基", 
        "era": "元", 
        "subtype": null, 
        "text": [
            "生长吴侬不记春，乡音旋改踏京尘。", 
            "丫头小妓相偎坐，众里矜誇是北人。"
        ], 
        "title": "江南曲 其七", 
        "type": "乐府曲辞", 
        "yun": "真"
    }, 
    {
        "author": "刘基", 
        "era": "元", 
        "subtype": null, 
        "text": [
            "女儿未始会穿针，将去高丽学语音。", 
            "教得新番鹧鸪曲，一声准拟直千金。"
        ], 
        "title": "山鹧鸪 其一", 
        "type": "乐府曲辞", 
        "yun": "侵"
    }, 
    {
        "author": "刘基", 
        "era": "元", 
        "subtype": null, 
        "text": [
            "鹦鹉能言百鸟惊，鹧鸪叫噪阻人行。", 
            "珊瑚软语呈娇媚，不似班鸠得拙名。"
        ], 
        "title": "山鹧鸪 其二", 
        "type": "乐府曲辞", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "溪深不比海子深，一物从来有一心。", 
            "野凫赶鱼溪上去，鹧鸪飞过野凫沉。"
        ], 
        "title": "山鹧鸪 其三", 
        "type": "乐府曲辞", 
        "yun": "侵"
    }, 
    {
        "author": "刘基", 
        "era": "元", 
        "subtype": null, 
        "text": [
            "黄茅垄上雨和泥，苦竹冈头日色低。", 
            "自是行人行不得，莫教空恨鹧鸪啼。"
        ], 
        "title": "山鹧鸪 其四", 
        "type": "乐府曲辞", 
        "yun": "齐"
    }, 
    {
        "author": "刘基", 
        "era": "元", 
        "subtype": null, 
        "text": [
            "鹧鸪元是岭南音，岭北无人识此禽。", 
            "南人唱歌过岭去，北人相向泪沾襟。"
        ], 
        "title": "山鹧鸪 其五", 
        "type": "乐府曲辞", 
        "yun": "侵"
    }, 
    {
        "author": "刘基", 
        "era": "元", 
        "subtype": null, 
        "text": [
            "山禽一处一般声，不是乡音便动情。", 
            "多是江南子规鸟，天津桥上对人鸣。"
        ], 
        "title": "山鹧鸪 其六", 
        "type": "乐府曲辞", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "袅袅腰肢王一围，妒红娇绿淡春晖。", 
            "莫教名字传宫掖，终遣诗人剌绿衣。"
        ], 
        "title": "浣纱女 其一", 
        "type": "乐府曲辞", 
        "yun": "微"
    }, 
    {
        "author": "刘基", 
        "era": "元", 
        "subtype": null, 
        "text": [
            "卧薪终夜泣孤臣，落月飞霜几度春。", 
            "能使姑苏聚麋鹿，谁知却是浣纱人。"
        ], 
        "title": "浣纱女 其二", 
        "type": "乐府曲辞", 
        "yun": "真"
    }, 
    {
        "author": "刘基", 
        "era": "元", 
        "subtype": null, 
        "text": [
            "嫁时双带绣骐驎，翠叶金花色色新。", 
            "宁教尘匣蒙蛛网，不肯将来别赠人。"
        ], 
        "title": "双带子 其一", 
        "type": "乐府曲辞", 
        "yun": "真"
    }, 
    {
        "author": "刘基", 
        "era": "元", 
        "subtype": null, 
        "text": [
            "结得同心欲寄郎，还将双带剌鸳央。", 
            "殷勤祝付西归燕，一纸书缄泪两行。"
        ], 
        "title": "双带子 其二", 
        "type": "乐府曲辞", 
        "yun": "阳"
    }, 
    {
        "author": "刘基", 
        "era": "元", 
        "subtype": null, 
        "text": [
            "合欢双带绣蜻蜓，一度看来一泪零。", 
            "雪里芭蕉心长在，春来不改旧时青。"
        ], 
        "title": "双带子 其三", 
        "type": "乐府曲辞", 
        "yun": "青"
    }, 
    {
        "author": "刘基", 
        "era": "元", 
        "subtype": null, 
        "text": [
            "莫言长夜便无明，莫道离鸾不合并。", 
            "天上星辰能化石，黄河千岁也还清。"
        ], 
        "title": "双带子 其四", 
        "type": "乐府曲辞", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "霜飞月落天峥嵘，咿咿喔喔邻鸡鸣。", 
            "龙蛇杂遝寰海沸，谁知此声非恶声？"
        ], 
        "title": "鸡鸣曲 其一", 
        "type": "乐府曲辞", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "莫厌晨鸡相应啼，中原千里绝晨鸡。", 
            "一匡自是无伯仲，坐谈不用誇曾西。"
        ], 
        "title": "鸡鸣曲 其二", 
        "type": "乐府曲辞", 
        "yun": "齐"
    }, 
    {
        "author": "刘基", 
        "era": "元", 
        "subtype": null, 
        "text": [
            "苔没行踪草没堤，满帘红日一莺啼。", 
            "天涯那得真消息，不敢逢人问碛西。"
        ], 
        "title": "塞姑 其一", 
        "type": "乐府曲辞", 
        "yun": "齐"
    }, 
    {
        "author": "刘基", 
        "era": "元", 
        "subtype": null, 
        "text": [
            "肠断龙沙信不通，梦中长恒醒时空。", 
            "夜来忽得揄关报，知忆传闻是梦中。"
        ], 
        "title": "塞姑 其二", 
        "type": "乐府曲辞", 
        "yun": "东"
    }, 
    {
        "author": "刘基", 
        "era": "元", 
        "subtype": null, 
        "text": [
            "满箧衣裳手自裁，寄君亲付与郎开。", 
            "锦衾角枕期窀穸，遮莫无人莫寄回。"
        ], 
        "title": "塞姑 其三", 
        "type": "乐府曲辞", 
        "yun": "灰"
    }, 
    {
        "author": "刘基", 
        "era": "元", 
        "subtype": null, 
        "text": [
            "春天不雨亦不晴，杨花飘尽池萍生。", 
            "庭鸟雏成巢燕瞑，惟有杜鹃啼到明。"
        ], 
        "title": "春曲 其一", 
        "type": "乐府曲辞", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "春晴野烟生绿塘，春游綵女铅华光。", 
            "碧云日暮去何处，红荇白蘋他自香。"
        ], 
        "title": "春曲 其二", 
        "type": "乐府曲辞", 
        "yun": "阳"
    }, 
    {
        "author": "刘基", 
        "era": "元", 
        "subtype": null, 
        "text": [
            "女儿二六月上弦，娇羞长在阿婆边。", 
            "阿婆惜爱女儿子，女儿只愁阿婆死。"
        ], 
        "title": "女儿子", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "沉沉烟雨掩孤闱，可怪东风到得迟。", 
            "今日晴明上楼望，不知花谢巳多时。"
        ], 
        "title": "宫怨 其一", 
        "type": "乐府曲辞", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "何处春风拂苑墙，飞花片片入昭阳。", 
            "多情尚有池边柳，留得啼莺伴日长。"
        ], 
        "title": "宫怨 其二", 
        "type": "乐府曲辞", 
        "yun": "阳"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "半载韶雄厌滞留，雨添新水送行舟。", 
            "何因不动南来兴？所愿聊分北顾忧。", 
            "贾谊感时书溅泪，孔明经国笔为筹。", 
            "使君倘采强边策，春满关南十五州。"
        ], 
        "title": "寄士彦监宪", 
        "type": "律诗", 
        "yun": "尤"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "北走南奔今日苦，东涂西抺少年曾。", 
            "何妨过此共明月，勿谓乱来无好灯。", 
            "天上鳌山空入梦，城中竹叶谩为棚。", 
            "九城风景虽寥落，颇觉承平气象增。"
        ], 
        "title": "元宵，奉邀使客张鹏飞照磨过官署小酌", 
        "type": "律诗", 
        "yun": "蒸"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "夜半尚闻箫鼓响，开门领客兴来曾。", 
            "历千万劫有今日，近四三年无此灯。", 
            "儿女竞歌桃叶渡，风光翻盛木香棚。", 
            "承平愿与民同乐，老遇艰危气益增。"
        ], 
        "title": "夜阑，再用前韵", 
        "type": "律诗", 
        "yun": "蒸"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "几年四野龙蛇斗，嗟子勤王独至今。", 
            "曾为忧民添白发，屡从杀贼见丹心。", 
            "当思臣节如山重，更忆君恩似海深。", 
            "善恶贻名宜慎择，倚楼西望为长吟。"
        ], 
        "title": "寄义士吴元良", 
        "type": "律诗", 
        "yun": "侵"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "自怜老去情怀别，笑拾花钿不复曾。", 
            "良夜好天千载意，光风霁月四时灯。", 
            "暂辞江表烟尘海，偶上人间傀儡棚。", 
            "一片忠君心似血，鬓边白发迩来增。"
        ], 
        "title": "明日，鹏飞照磨赐和，再用前韵二首 其一", 
        "type": "律诗", 
        "yun": "蒸"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "讨贼七年殊费力，致多如此旧何曾！", 
            "幸无惊犬去吠月，赢得閒钱来买灯。", 
            "正好从容花海会，莫教零落翠云棚。", 
            "儿童笑指游人醉，共说新来酒价增。"
        ], 
        "title": "明日，鹏飞照磨赐和，再用前韵二首 其二", 
        "type": "律诗", 
        "yun": "蒸"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "起家在宋当淳祐，文武兼资早致身。", 
            "翠竹苍梧家学远，回鸾翥凤诰词频。", 
            "桑田沧海人何在？锦轴牙签墨尚新。", 
            "睹物使人双泪堕，痛怜封诰总成尘。"
        ], 
        "title": "曾惟吉乃祖岩山先生三告身", 
        "type": "律诗", 
        "yun": "真"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "中庆堂前日欲西，干戈未息思依依。", 
            "但知为国事经济，纵使傍人说是非。", 
            "众口难调无善会，入心如面有危机。", 
            "揆予俯仰无惭怍，山鬼通神自向微。"
        ], 
        "title": "偶成二首 其一", 
        "type": "律诗", 
        "yun": "微"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "寸心长共白云驰，时绕苍龙阙角飞。", 
            "群盗纷争何日了？中原北望几时归？", 
            "天心劫运应难测，世故人情愈觉非。", 
            "坎止流行随所遇，商颜芝草及春肥。"
        ], 
        "title": "偶成二首 其二", 
        "type": "律诗", 
        "yun": "微"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "市舶亭前新水长，楼前欲发奈情何！", 
            "莫愁柏府同天远，所喜南风五月多。", 
            "劲气横空秋迭荡，清标映日玉嵯峨。", 
            "矧君素节廉如水，未必黄庭肯换鹅。"
        ], 
        "title": "奉别瑞甫高掾郎还南台", 
        "type": "律诗", 
        "yun": "歌"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "麾下更无兵可调，城中又乏米堪忧。", 
            "孰为报国忠君计？姑作求田问舍谋。", 
            "兔只守株宁可待？鱼从缘木岂能求？", 
            "老夫束手愁无奈，白尽平生未白头。"
        ], 
        "title": "谩书", 
        "type": "律诗", 
        "yun": "尤"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "俄惊飞鸟度辕门，杀气平将贼砦吞。", 
            "社稷人民俱政要，豺狼蛇虎总消魂。", 
            "军心一若背水阵，粮饷多于五丈原。", 
            "俘馘凯还应有日，奇勋泚笔为君论。"
        ], 
        "title": "寄蒙君礼元帅", 
        "type": "律诗", 
        "yun": "元"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "玉节光浮士气和，不须更问夜如何？", 
            "湟中愿学赵充国，徼外当如马伏波。", 
            "要使蛮夷归礼乐，伫看岭海罢干戈。", 
            "不烦主将多忧顾，笳鼓归来杂凯歌。"
        ], 
        "title": "分司北道留别监宪五首 其一", 
        "type": "律诗", 
        "yun": "歌"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "巨镇名藩压海滨，岂期四海涨烟尘？", 
            "丹心激烈宁辞老？玉斧驱驰不为贫。", 
            "此际出师宜有表，向来馈饷岂无人？", 
            "勿容耿邓专前美，好遣皇家识汉臣。"
        ], 
        "title": "分司北道留别监宪五首 其二", 
        "type": "律诗", 
        "yun": "真"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "志未能酬贼未除，衰年岂敢恋安车？", 
            "愿言息壤坚盟誓，从使中山有读书。", 
            "寂寞宛如天宝后，升平无复至元初。", 
            "会当勒石凌烟阁，返我承明旧所庐。"
        ], 
        "title": "分司北道留别监宪五首 其三", 
        "type": "律诗", 
        "yun": "鱼"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "玉节提兵昔见之，风流儒雅是吾师。", 
            "据鞍矍铄诚堪画，横槊从容谩赋诗。", 
            "破贼要如驱海鳄，忧民那得避仙蜞？", 
            "强兵富国当留意，乘兴长驱庶可期。"
        ], 
        "title": "分司北道留别监宪五首 其四", 
        "type": "律诗", 
        "yun": "支"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "群盗纷纷苦未休，檄书催我上韶州。", 
            "已看肥羜供新馔，更泛清尊慰别愁。", 
            "天眷老臣恩至渥，君于老友礼殊优。", 
            "他无补报惟忠义，明日驱车不复留。"
        ], 
        "title": "分司北道留别监宪五首 其五", 
        "type": "律诗", 
        "yun": "尤"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "分司无事日徘徊，移得新松手自栽。", 
            "直干行看龙天矫，清阴留待鹤归来。", 
            "冰霜此日存高节，廊庙他年获大材。", 
            "寄语樵夫休剪伐，要看百尺接天台。"
        ], 
        "title": "栽松", 
        "type": "律诗", 
        "yun": "灰"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "转眼惊看节序新，水仙梅菊喜相亲。", 
            "时穷幸有花堪友，道在尤多客可人。", 
            "清意纷纷凉似水，孤标郁郁更无尘。", 
            "明朝又道春来到，岁晏谁云此老贫？"
        ], 
        "title": "岁除，水仙、梅、菊盛开，与鹏飞照磨饮于花间，赋之", 
        "type": "律诗", 
        "yun": "真"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "水府群仙别一家，清标为洗世铅华。", 
            "霜根种种八九月，独干亭亭四五花。", 
            "素质自堪齐玉雪，冰肌那肯混烟霞？", 
            "他时明月瑶台下，一笑相逢更绝佳。"
        ], 
        "title": "水仙花二首 其一", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "凌波仙子太轻盈，钟得扶舆气质清。", 
            "太史谬称矾是弟，花神应许我为兄。", 
            "翠葩不逐春风转，玉骨惟随夜月明。", 
            "置向席间看不厌，哦诗同订岁寒盟。"
        ], 
        "title": "水仙花二首 其二", 
        "type": "律诗", 
        "yun": "庚"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "旭日微云淡淡晴，早朝鸦鹊寂无声。", 
            "龙楼凤阁浑如梦，水国山城谩有情。", 
            "浩劫固知今止极，衰年幸再睹承平。", 
            "功成不作从山计，拟学长沮事耦耕。"
        ], 
        "title": "元旦，即事，录似鹏飞照磨", 
        "type": "律诗", 
        "yun": "庚"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "宴罢惊看晓日晴，共传街市有欢声。", 
            "故乡休问今奚似？薄酒何妨更尽情。", 
            "遣兴赋诗那用好？感时抚事苦难平。", 
            "尘清共作江南计，旋买荒田趁早耕。"
        ], 
        "title": "元日，宴集中庆堂。客散后，留鹏飞再酌，用前韵", 
        "type": "律诗", 
        "yun": "庚"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "东风巧放立春晴，喜听讴歌变颂声。", 
            "浩劫逼人还有极，老天于世岂无情？", 
            "云收雨罢山犹在，日丽风和浪自平。", 
            "寄语群凶早回首，卖刀买犊好归耕。"
        ], 
        "title": "复元日韵", 
        "type": "律诗", 
        "yun": "庚"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "山泽春回气尚蒸，黑山四合与云平。", 
            "清高庭馆萧萧雨，牢落杯盘草草灯。", 
            "竞利争名人易老，赏心乐事世难并。", 
            "老来尚被微官缚，何日能如脱臂鹰？"
        ], 
        "title": "试灯小酌，用前韵", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "新春和气颇薰蒸，共说今年可太平。", 
            "满眼干戈谁击贼？绕街箫鼓强题灯。", 
            "常悲尘世阴晴半，须信人生苦乐并。", 
            "老去不为儿女态，引杯看剑起呼鹰。"
        ], 
        "title": "新春记实二首 其一", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "忧国烦心苦郁蒸，眼中万事况难平。", 
            "开怀且共新丰酒，乱眼犹疑太乙灯。", 
            "岁晏孤踪犹岭海，夜阑清梦刷幽并。", 
            "柳林记得朝元罢，曾侍銮舆学臂鹰。"
        ], 
        "title": "新春记实二首 其二", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "每忆盘铭日日新，读书灯火老犹亲。", 
            "姓名虽或闻当世，德业还应愧古人。", 
            "百岁光阴嗟白发，十年踪迹困红尘。", 
            "太平倘与春俱会，一笑浑忘病是贫。"
        ], 
        "title": "除夕韵", 
        "type": "律诗", 
        "yun": "真"
    }, 
    {
        "author": "刘忠之", 
        "era": "元", 
        "subtype": null, 
        "text": [
            "少年南北快飞腾。", 
            "身到处，有佳声。", 
            "甓社化才行。", 
            "又出使、余杭故城。", 
            "春风满路，堤边杨柳，难系去留情。", 
            "何处望双旌。", 
            "泛千里、孤舟月明。"
        ], 
        "title": "太常引 送郭复斋", 
        "type": "词", 
        "yun": null
    }, 
    {
        "author": "刘宗远", 
        "era": "元", 
        "subtype": null, 
        "text": [
            "霜月照屋壁，霜风涌江波。", 
            "终夕不能寐，辗转思怀多。", 
            "忽梦吾母来，宛然度山阿。", 
            "但问儿衣薄，语短不及他。", 
            "儿寒尚可忍，地下知如何。"
        ], 
        "title": "山中梦母", 
        "type": "古风", 
        "yun": "歌"
    }, 
    {
        "author": "刘基", 
        "era": "元", 
        "subtype": null, 
        "text": [
            "问青青，河畔草，能得几时好？", 
            "春去难留，镜掩鸾空老。", 
            "凄凉深院黄昏，新愁陈恨，趁风雨、一齐来到。", 
            "雾云杳，漫有千丈游丝，那堪系残照。", 
            "罗幕寒生，哽咽子规叫。", 
            "断肠只是缘愁，柔肠数寸，怎禁得、许多烦恼。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "断肠花、巳随流水，青苔空锁深院。", 
            "知人不似花重好，莫怪为花留恋。", 
            "花不管，任啼鸠悲鸣，霞锦成霜霰。", 
            "水遥山远，泪滴翠绡寒。", 
            "满天风雨，寂寞送昼雁。", 
            "伤心事、纵是生来见惯，那堪芳岁先晚。", 
            "孤云目尽苍梧野，留得竹枝歌怨。", 
            "帘莫捲，斜照里、荒烟白草愁何限，情长意短。", 
            "虫响又黄昏，沈沈夜永，惟有月华满。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "月满江城秋夜长，西风吹不断、桂花香。", 
            "碧天如水露华凉，人不见，有泪在罗裳。", 
            "何许雁南翔。", 
            "堪怜一片影、落孤房。", 
            "百年浮世事难量。", 
            "空回首，天阔海茫茫。"
        ], 
        "title": "小重山", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "昨夜三更，井梧叶上闻鸣雨。", 
            "梦魂空去。", 
            "不到思量处。", 
            "为问灯花，底向愁人吐。", 
            "花无语，星河满树，白发三千缕。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "月华泛滟秋塘草，羁虫露泣芙蓉老。", 
            "空馆夜闻砧，难为客子心。", 
            "故乡何处在，云白天黏海，天海共苍茫，何时还故乡。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "白蘋洲，有芦花似雪，人在木兰舟。", 
            "祖帐方开，骊歌未暌，斜照半入江楼。", 
            "话不了、缠绵意绪，早归鸿、相唤落沙头。", 
            "红蓼丹枫，青烟碧草，总为供愁。", 
            "此去几时重见，怅秾华易谢，零雨难收，落浦波空，渭城柳尽，欲饮还又回眸。", 
            "恨只恨、无情海水，趁归风、辄向西流。", 
            "毕竟难留，一宵长似三秋。"
        ], 
        "title": "一萼红　 送别", 
        "type": "词", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "蜘蛛网画檐，一日丝千转。", 
            "红烬落寒釭，相思无由见。", 
            "湖上采莲归，苦意知何限。", 
            "引领望佳期，征旆天边远。"
        ], 
        "title": "生查子", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "簟凉宵永，纱窗外，琅玕飘坠金井。", 
            "欲眠深恐寐难成，彊起看星影。", 
            "悄不觉，天回斗柄，封狼弧矢相辉映。", 
            "对此默消魂，又露落青冥，渐渐湿透衣领。", 
            "河汉有客乘槎，清都非远，可惜鱼羽无定。", 
            "桂花吹散广寒风，兔老蟾蜍冷。", 
            "但唧唧饥虫啼暝，中心撩乱谁能整。", 
            "坐待雄鸡三唱，飒飒霜髭，怕临青镜。"
        ], 
        "title": "霜叶飞", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "半亩荒园自看锄，雨中时复撷新蔬。", 
            "不须弹铗叹无鱼。", 
            "早息机心劳役少，懒闻世事往来疏。", 
            "清风明月总赢馀。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "云淡淡，月娟娟，月色朦胧照不眠。", 
            "宁是不眠休作梦，梦时欢喜觉时怜。"
        ], 
        "title": "捣练子", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "吴死树，楚江枫，一样秋光雨不同。", 
            "莫道衰荣长定在，落花终古怨东风。"
        ], 
        "title": "捣练子", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "城头吹角夜沉沉，有栖禽，出疏林。", 
            "冲落满庭、珠露滴衣襟。", 
            "身在吴江家在越，南北事，两关心。", 
            "人生莫遣二毛侵，病相寻，老骎骎。", 
            "谩好青山、绿水懒登临。", 
            "千古钟期今巳矣，空惨怆，对瑶琴。"
        ], 
        "title": "江神子", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "怆别沧江永，伤心落日曛。", 
            "宝筝弦断雁离群，最苦愁浓酒淡不成醺。", 
            "黄叶凄凉月，丹枫索漠云。", 
            "此来此地却思君，但觉骊歌犹在耳中闻。"
        ], 
        "title": "南柯子　 送别", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "渊门篱下黄金蕊，还共空尊憔悴。", 
            "今古这般滋味，想得都相似。", 
            "牛山落日悲风起，回首旧欢无几。", 
            "长夜清凉如水，独立星河里。"
        ], 
        "title": "桃源忆故人", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "杪秋遥夜，人卧群喧息。", 
            "明河渐低庭户，户有蟏蛸织。", 
            "何许飞来雁阵，冲入寒烟碧。", 
            "相思何急。", 
            "悲来空自，目断云霄羡归翼。", 
            "青镫独照暗壁，胍胍羁魂寂。", 
            "堪恨冷梦难长，欲见无由得。", 
            "年少不知过了，老去徒嗟惜。", 
            "追寻畴昔。", 
            "愁如流水，渺渺茫茫趁潮汐。"
        ], 
        "title": "六么令", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "征雁来时木叶红，淡淡秋光，袅袅西风。", 
            "江南江北短长亭，烟草低迷落照中。", 
            "浮世生涯一转蓬，今日韶颜，明日衰翁。", 
            "五丁难挽逝川回，千古英雄，此恨都同。"
        ], 
        "title": "一剪梅", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "冷雨凄风昏白昼，庭院幽幽，秋草沿墙秀。", 
            "何处无愁仍有酒，可怜彭泽门前柳。", 
            "老去情怀难似旧，貌殊言异，转使人看丑。", 
            "浸摘黄金花在手，寒烟满眼空回首。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "绛帻鸡人紫绮裘，彤墀欲报五更筹。", 
            "不胜娇冶立清秋。", 
            "日影却穿云气入，虹光犹带露华流。", 
            "三千红粉总凝眸。"
        ], 
        "title": "浣溪沙　 咏鸡冠花", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "雪尽水平津，萋萋处、风景最愁人。", 
            "想金勒未归，绣帏深闭，玉颜自老，芳意徒新。", 
            "送日挽烟千万里，迤逦际苍旻。", 
            "蜀魄叫迷，楚魂思殢，碧云如梦，眉黛空颦。", 
            "凄凉长门殿，飞花与清泪，共滴华茵。", 
            "惟有乱萤时来，夕砌相亲。", 
            "恨此身不化，柔条弱蔓，暗随灵雨，得到枫宸。", 
            "窗掩黄昏，一生几度青春。"
        ], 
        "title": "风流子　 咏草", 
        "type": "词", 
        "yun": "真"
    }, 
    {
        "author": "刘基", 
        "era": "元", 
        "subtype": null, 
        "text": [
            "问明月，何苦才圆便缺。", 
            "青冥里，风惨露凄，长向人间照离别。", 
            "玄阴凋暮节，瑶非冰凘暗结。", 
            "阑干外，河汉渐低，星影辉辉动城阙。", 
            "重裘冷如铁，看头上春云，都作飞雪。", 
            "银釭花落铜壶咽。", 
            "伤怀巳无柰，暝鸦多事，啼遍寒枝未肯歇。", 
            "寸心自摧折。", 
            "忉怛望天末，恨正抵沧江，烟浪空阔。", 
            "文鱼翼短沉书札，泪滴在衣袂，尽成清血。", 
            "羁愁恰似庭草，枯了又更茁。"
        ], 
        "title": "兰陵王", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "晚浴烝骨毛，蹭蹬张万孔。", 
            "不虞小人风，堀堁触埲塕。", 
            "长驱毒暑气，熇若燎发照。", 
            "钻肤入经络，键钥砉冲捅。", 
            "蚩蚩水帝子，鼠伏伺腥絜。", 
            "痴琚与狡瓆，并出助摧挏。", 
            "天君赫斯怒，六军躬自董。", 
            "丹元将爽灵，逆击阚哮唝。", 
            "主客相批亢，乾坤为摇动。", 
            "初交且躇躇，再接遂咏咏。", 
            "翛翛螽股切，嗅嗅鵙翅翪。", 
            "萧飕叶鸣軿，釐辘车转□。", 
            "惊沙走窸窣，落雪旋蠛蠓。", 
            "凌竞剥床辨，敲琢摇佩琫。", 
            "玄冰结太阴，河海溢银汞。", 
            "俄然一阳复，日脚舒暡曚。", 
            "微微细泉涌，拂拂轻烟翁。", 
            "柔枝披婀娜，弱叶散萋菶。", 
            "值如九乌焰，炽烈昧窥祼。", 
            "炎炎祝融火，焮灼炀巃嵷。", 
            "龙奔归大漠，虎逝蛰空巃。", 
            "烘惔熟金石，闪烁歊螮蝀。", 
            "肆伐殄嚚嚚，止齐安懵懵。", 
            "岑头释戴压，雨汗涣流滃。", 
            "黑酆群丑馘，黄庭百神总。", 
            "颇怪天地气，去来何倥偬。", 
            "集如蚁赴膻，散若蜂辞桶。", 
            "弃置且勿思，宵鼓听谨谨。"
        ], 
        "title": "夏中病疟戏作呈石末公", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "勾芒发陈根，北斗转东柄。", 
            "众星各参差，威弧何时正。", 
            "好生虽圣心，明刑亦王政。", 
            "哲人慎谋始，斯焉获终庆。", 
            "徒言两阶舞，可以怀逆命。", 
            "不见三危山，万里窜枭獍。", 
            "世德异唐虞，民情好争竞。", 
            "那无跗扁医，而有膏肓病。", 
            "波涛地轴臲，虎豹天关夐。", 
            "雨露当春滋，风霜及秋劲。", 
            "谁能奉明主，顺天行号令。"
        ], 
        "title": "得令字", 
        "type": "古风", 
        "yun": "敬"
    }, 
    {
        "author": "刘基", 
        "era": "元", 
        "subtype": null, 
        "text": [
            "愁阴沴阳景，孟春犹苦寒。", 
            "腾云涌岩岫，落雪蔽江干。", 
            "街衢溢黄潦，井谷生狂澜。", 
            "误疑蛙黾窟，中有蛟龙蟠。", 
            "复忧扶乘日，坐为黄浊漫。", 
            "顾瞻望四郊，侧足不遑安。", 
            "却秦慕鲁连，存齐想田单。", 
            "玄发虽向改，壮心终靡殚。", 
            "小人务苟且，君子惭素餐。", 
            "高牙对多垒，肉食徒王官。", 
            "周纲虽云弛，一匡赖齐桓。", 
            "莫惊沟浍盈，雨息当自乾。"
        ], 
        "title": "次韵和石末公春雨见寄", 
        "type": "古风", 
        "yun": "寒"
    }, 
    {
        "author": "刘基", 
        "era": "元", 
        "subtype": null, 
        "text": [
            "下泽潢潦集，幽林光景迟。", 
            "羁禽有哀响，槁叶无丰姿。", 
            "粱稊不同亩，世事久当遗。", 
            "便欲驾扁舟，泛彼湖上漪。", 
            "慨怀祈招赋，怆恻感遐思。", 
            "流光逐飘风，去若六马驰。", 
            "干戈尚杂遝，举目多可悲。", 
            "步登西城楼，还望东城陴。", 
            "近悼舂陵吟，远伤鸿雁诗。", 
            "未能巳怨怒，矧暇防笑嗤。", 
            "赖有贤大夫，直道人不欺。", 
            "相期各努力，共济艰难时。"
        ], 
        "title": "次韵和石末公春日感怀", 
        "type": "古风", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "世乱网恢恢，斯人亦沦翳。", 
            "数奇当何如，穷途难为计。", 
            "盲风振乔木，硕果失其蒂。", 
            "虎豹落机槛，坐服舆皂制。", 
            "玄珠迷罔象，白日惨阴曀。", 
            "涉水水有蛟，入山山有彘。", 
            "弃马感须无，直道怀柳惠。", 
            "青冥无羽翼，悲来夜迢递。"
        ], 
        "title": "正月廿三日得台州黄元徽书有感 其一", 
        "type": "古风", 
        "yun": "霁"
    }, 
    {
        "author": "刘基", 
        "era": "元", 
        "subtype": null, 
        "text": [
            "结交无疏戚，艰难见平生。", 
            "金石苟不渝，万里如两楹。", 
            "重山非云远，邈若辽与荆。", 
            "嬿婉岂不怀，蛇虺正骄狞。", 
            "手持故人书，心念故人情。", 
            "开书问故人，泪下如雨倾。"
        ], 
        "title": "正月廿三日得台州黄元徽书有感 其二", 
        "type": "古风", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "客从何乡来，遗我尺素书。", 
            "道路险且艰，故人情有馀。", 
            "妖气晦斗极，黄浊混龙鱼。", 
            "何荃不为莸，何麟不为貙。", 
            "殷勤故人心，炯若明月珠。", 
            "投之千丈泥，万古光不渝。", 
            "安得致阊阖，以照君王车。"
        ], 
        "title": "正月廿三日得台州黄元徽书有感 其三", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "白鹤栖青松，愿与人世违。", 
            "松高风露寒，却向人间飞。", 
            "江湖无稻粱，岁莫将畴依。", 
            "稽首浮丘公，涕泪洒毛衣。", 
            "浮丘怜老鹤，解悟既往非。", 
            "浴以丹池泉，照以若木晖。", 
            "翛然骨髓清，还向青松归。", 
            "松叶烟茸茸，松华雾菲菲。", 
            "可栖复可食，其乐天下稀。", 
            "如何从雁骛，喋呻图身肥。"
        ], 
        "title": "紫虚周道士还俗多年而贫老如故元帅石末公怜其无依复令归观就养", 
        "type": "古风", 
        "yun": "微"
    }, 
    {
        "author": "刘基", 
        "era": "元", 
        "subtype": null, 
        "text": [
            "劳人怨长途，壮士悲老别。", 
            "那将望乡心，对此伤神月。", 
            "凄凉寒风至，惆怅芳草歇。", 
            "瑶琴无子期，丝弦为君绝。"
        ], 
        "title": "偶兴", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "畸穷伤往事，晚莫悔前非。", 
            "流光不相待，逝川那可追。", 
            "佳期隔河溪，日夕千里思。", 
            "鸿雁西北来，安能从之飞。", 
            "伫立望明月，天霜夜沾衣。"
        ], 
        "title": "杂感", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "江上潮始白，林端霞半紫。", 
            "微风飏归帆，红叶映行子。", 
            "芳醪耻金樽，清歌犹在耳。", 
            "马鸣不见人，愁来若流水。"
        ], 
        "title": "郑同夫饯别图诗", 
        "type": "古风", 
        "yun": "纸"
    }, 
    {
        "author": "刘基", 
        "era": "元", 
        "subtype": null, 
        "text": [
            "故人一为别，七见秋夕月。", 
            "今日见故人，故人须发新。", 
            "世情如须发，故人当识察。", 
            "车轮东北驰，车毂终不移。"
        ], 
        "title": "黄慎之自闽见访夜坐对酌怅然有感四首 其一", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "倦暑伏管蒯，白汗如流泻。", 
            "开门见故人，谓是天上下。", 
            "新人各自媚，故人何为者。", 
            "斧斤入山林，松柏化灰灺。", 
            "寄语风胡子，莫怪金跃冶。"
        ], 
        "title": "黄慎之自闽见访夜坐对酌怅然有感四首 其二", 
        "type": "古风", 
        "yun": "马"
    }, 
    {
        "author": "刘基", 
        "era": "元", 
        "subtype": null, 
        "text": [
            "煌煌华烛辉，扇扇飞蛾翼。", 
            "羲和倚扶桑，恨无夸父力。", 
            "大鹏虽有能，万里亦一息。", 
            "可怜千斤牛，坐受鼷鼠食。"
        ], 
        "title": "黄慎之自闽见访夜坐对酌怅然有感四首 其三", 
        "type": "古风", 
        "yun": "职"
    }, 
    {
        "author": "刘基", 
        "era": "元", 
        "subtype": null, 
        "text": [
            "故人发犹黑，故人心尚赤。", 
            "人生一世间，几见驹过隙。", 
            "南山有乔松，翠鹬斗颜色。", 
            "般倕不收录，野火恣焚炙。", 
            "枝枯干亦折，雪霰交洒淅。", 
            "中心有流液，入地化为石。", 
            "遗之五百年，犹堪补青天。"
        ], 
        "title": "黄慎之自闽见访夜坐对酌怅然有感四首 其四", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "三山六鳌背，翠水扶桑东。", 
            "鸡鸣上海日，海面玻瓈红。", 
            "仙人骑鸾凤，呼我游云中。", 
            "云中有金阙，谓是天帝宫。", 
            "明星列两藩，琪树光玲珑。", 
            "太一坐端门，白发映青瞳。", 
            "授我玉篆文，赤蛇蟠九虹。", 
            "出入元化先，寿命齐老童。", 
            "因逢青鸟使，遂造东王公。", 
            "素女如莲华，歌喉弦管同。", 
            "顾盼动环佩，振迅若轻鸿。", 
            "化为五色光，倏然随长风。"
        ], 
        "title": "远游篇", 
        "type": "古风", 
        "yun": "东"
    }, 
    {
        "author": "刘基", 
        "era": "元", 
        "subtype": null, 
        "text": [
            "初秋积雨过，众绿光如濡。", 
            "莎鸡啼高树，蟋蟀鸣阶除。", 
            "时物巳改故，芳年从此徂。", 
            "荣名非我愿，守分敢求馀。", 
            "登楼眺远郊，肆目望天衢。", 
            "明月出云中，照我华发疏。", 
            "还归掩关卧，梦到园田居。"
        ], 
        "title": "旅兴 其一", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "忆年二三十，笑人不能勤。", 
            "诵书歘万言，落笔飞烟云。", 
            "有朋自远来，讲论穷朝曛。", 
            "一艺耻不知，高蹈躐前闻。", 
            "宁知有衰老，耳聋目如熏。", 
            "身世且未保，况敢言功勋。"
        ], 
        "title": "旅兴 其二", 
        "type": "古风", 
        "yun": "文"
    }, 
    {
        "author": "刘基", 
        "era": "元", 
        "subtype": null, 
        "text": [
            "老不与懒期，身老懒自至。", 
            "懒不与傲期，力惫难强事。", 
            "茫茫视天宇，忽忽心如醉。", 
            "劳生谅何庸，顾为形所累。", 
            "弱水隔蓬莱，安得生两翅。"
        ], 
        "title": "旅兴 其三", 
        "type": "古风", 
        "yun": "寘"
    }, 
    {
        "author": "刘基", 
        "era": "元", 
        "subtype": null, 
        "text": [
            "秋风肃万物，百虫竞号鸣。", 
            "蟪蛄最可怜，切切悲其生。", 
            "屣履步庭除，素月圆且明。", 
            "玩之不可掇，渺焉忽西倾。", 
            "回身掩房闼，怆恍烦虑盈。", 
            "太息以终宵，展转难为情。"
        ], 
        "title": "旅兴 其四", 
        "type": "古风", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "侥福非所希，避祸敢不慎。", 
            "富贵实祸枢，寡欲自鲜吝。", 
            "疏食可以饱，肥甘乃锋刃。", 
            "探珠入龙堂，生死在一瞬。", 
            "何如坐蓬荜，默默观大运。"
        ], 
        "title": "旅兴 其五", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "紫燕来我檐，营巢养其雏。", 
            "拾虫扑我衣，衔泥污我书。", 
            "雏成复生子，风雨同安居。", 
            "一旦舍我去，瞻之起长吁。", 
            "死别不可追，生别那可思。", 
            "悼往恨节促，待来恚时迟。"
        ], 
        "title": "旅兴 其六", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "人生百岁间，苦乐相牵攀。", 
            "念生复念死，何时一开颜。", 
            "登高望八荒，目眷飞鸟还。", 
            "有愿不克遂，泪下空潺湲。"
        ], 
        "title": "旅兴 其七", 
        "type": "古风", 
        "yun": "删"
    }, 
    {
        "author": "刘基", 
        "era": "元", 
        "subtype": null, 
        "text": [
            "秋气虽可悲，秋色亦可悦。", 
            "寥寥天宇旷，皎皎县象晢。", 
            "雁来山叶红，龙卧江潭洁。", 
            "彼美黄金花，含英耀穷节。", 
            "佳人不可期，明月圆复缺。", 
            "空庭夕阴尽，露草白如雪。", 
            "伫立望四方，弥使忧念结。"
        ], 
        "title": "旅兴 其八", 
        "type": "古风", 
        "yun": "屑"
    }, 
    {
        "author": "刘基", 
        "era": "元", 
        "subtype": null, 
        "text": [
            "穷巷屏人迹，开门见青山。", 
            "青山似故乡，客子何当还。", 
            "蟪蛄日夜鸣，绿树亦巳殷。", 
            "白日驶西征，浮云不可攀。", 
            "安得生羽翼，奋飞出玄间。"
        ], 
        "title": "旅兴 其九", 
        "type": "古风", 
        "yun": "删"
    }, 
    {
        "author": "刘基", 
        "era": "元", 
        "subtype": null, 
        "text": [
            "雨来群山暗，雨过群山明。", 
            "山明猿鸟喜，山暗猿鸟惊。", 
            "岁暮阴风起，白日西南倾。", 
            "寒蝉枝上号，阜螽草閒鸣。", 
            "人生非草木，能无感中情。"
        ], 
        "title": "旅兴 其十", 
        "type": "古风", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "赤霞变玄云，风起烟雾塞。", 
            "飕飕木叶响，曀曀原野黑。", 
            "青泥没委巷，关塞生咫尺。", 
            "水深蛟龙恣，山湿鸟兽寂。", 
            "留滞荷戈人，艰难去乡客。", 
            "翘首望太阳，忧思萃朝夕。"
        ], 
        "title": "旅兴 其十一", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "望舒乘罕车，潜蜦跃重渊。", 
            "二仪烟雾交，九泽风云连。", 
            "丘陵冒潢潦，沟浍成通川。", 
            "鹳鹤失其巢，穷猿鸣可怜。", 
            "蛙黾一何乐，喧呼聒宵眠。"
        ], 
        "title": "旅兴 其十二", 
        "type": "古风", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "西岑挂朝隮，东岭垂日脚。", 
            "唳唳垤鹳鸣，矫矫渊蜦跃。", 
            "凄风拂乔树，密雨翳林薄。", 
            "煌煌篱下花，粲粲黄金萼。", 
            "含英不自衒，守分甘寂寞。", 
            "顾持献美人，恐贻观者愕。"
        ], 
        "title": "旅兴 其十三", 
        "type": "古风", 
        "yun": "药"
    }, 
    {
        "author": "刘基", 
        "era": "元", 
        "subtype": null, 
        "text": [
            "昃景无还晖，霜露凄巳繁。", 
            "松柏坐椔翳，桃李更何言。", 
            "旦夕悲风起，黄沙蔽平原。", 
            "万物尽凋落，芳华谁独存。", 
            "我愿化为鹤，不愿化为猿。", 
            "鹤鸣声闻天，猿鸣烟雨昏。", 
            "空林夜寥寂，踯躅伤精魂。"
        ], 
        "title": "旅兴 其十四", 
        "type": "古风", 
        "yun": "元"
    }, 
    {
        "author": "刘基", 
        "era": "元", 
        "subtype": null, 
        "text": [
            "西风吹硕果，草茅思索绹。", 
            "搣搣卉木零，唧唧寒虫号。", 
            "百川日夜流，泰山何其高。", 
            "沉浮自有定，汲汲无乃劳。"
        ], 
        "title": "旅兴 其十五", 
        "type": "古风", 
        "yun": "豪"
    }, 
    {
        "author": "刘基", 
        "era": "元", 
        "subtype": null, 
        "text": [
            "久雨得晚霁，豁然如醉醒。", 
            "幽花衒馀红，远峰出孤青。", 
            "独坐无与娱，蜻蛚吟空庭。", 
            "良辰能几何，逝者忽如倾。", 
            "啸歌欲自慰，歌竟还伤情。"
        ], 
        "title": "旅兴 其十六", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "微风振檐铎，玱如环佩响。", 
            "登高看秋色，俯见明月上。", 
            "木落天地宽，云散川原广。", 
            "来者不可期，逝者日巳往。", 
            "离居岂无怀，恻怆萦远想。"
        ], 
        "title": "旅兴 其十七", 
        "type": "古风", 
        "yun": "养"
    }, 
    {
        "author": "刘基", 
        "era": "元", 
        "subtype": null, 
        "text": [
            "日暮登高台，流目盼云间。", 
            "云间有明月，窈窕芙蓉颜。", 
            "光辉被四表，万古一往还。", 
            "惜无腾化术，仰之不能攀。"
        ], 
        "title": "旅兴 其十八", 
        "type": "古风", 
        "yun": "删"
    }, 
    {
        "author": "刘基", 
        "era": "元", 
        "subtype": null, 
        "text": [
            "江上秋风急，天寒雁南归。", 
            "客子眷长途，中心一何悲。", 
            "顾瞻望四方，有怀当告谁。", 
            "霜露日夜零，百卉厌其枝。", 
            "衰谢不待期，荣盛安可追。", 
            "太息复太息，怆悢涕沾衣。"
        ], 
        "title": "旅兴 其十九", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "薄云敛微雨，返照涵空烟。", 
            "黄葵閒红蓼，烂若濯锦鲜。", 
            "老病苦无欢，坐为忧所缠。", 
            "自恨非松乔，不能还少年。", 
            "援琴写此曲，曲尽心茫然。"
        ], 
        "title": "旅兴 其二十", 
        "type": "古风", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "少别无惨容，老别有苦心。", 
            "筋力巳非故，忧思谅难任。", 
            "春风吹郊原，杂英满园林。", 
            "物生无巨细，各以类相寻。", 
            "含情曷能忘，矧乃众病侵。", 
            "勿言愁可量，沧溟未为深。"
        ], 
        "title": "旅兴 其二十一", 
        "type": "古风", 
        "yun": "侵"
    }, 
    {
        "author": "刘基", 
        "era": "元", 
        "subtype": null, 
        "text": [
            "翔鹍抟扶摇，九万一奋翅。", 
            "骅骝骤康庄，瞬息千里至。", 
            "谷鲋穴坎窞，鹪鹩集蓬蔚。", 
            "偪仄岂不怜，饮啄亦何忌。", 
            "夸父空有勇，精卫良无智。", 
            "翼折海未枯，身偾杖徒弃。", 
            "何如抱区区，保巳遗世事。"
        ], 
        "title": "旅兴 其二十二", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "倦鸟冀安巢，风林无静柯。", 
            "路长羽翼短，日暮当如何。", 
            "登高望四方，但见山与河。", 
            "宁知天上雨，去为沧海波。", 
            "慷慨对长风，坐感玄发皤。", 
            "弱水不可航，曾城岌嵯峨。", 
            "凄凉华表鹤，太息成悲歌。"
        ], 
        "title": "旅兴 其二十三", 
        "type": "古风", 
        "yun": "歌"
    }, 
    {
        "author": "刘基", 
        "era": "元", 
        "subtype": null, 
        "text": [
            "病身如朽木，螬蚁群萃之。", 
            "生意巳无多，雨露空其滋。", 
            "晨兴步庭除，足弱几不持。", 
            "论年未应尔，胡为遽如斯。", 
            "大块播万形，一躯非我私。", 
            "暂假终必还，但有速与迟。", 
            "居易以俟命，圣言岂吾欺。"
        ], 
        "title": "旅兴 其二十四", 
        "type": "古风", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "上古人一心，生荣死同哀。", 
            "永世自为心，骨肉多嫌猜。", 
            "沉沉十日雨，漫漫百亩苔。", 
            "苔深车轮没，平路生蒿莱。", 
            "呜呼张仲蔚，衡门何由开。"
        ], 
        "title": "旅兴 其二十五", 
        "type": "古风", 
        "yun": "灰"
    }, 
    {
        "author": "刘基", 
        "era": "元", 
        "subtype": null, 
        "text": [
            "疏庸厌人事，疲病畏交游。", 
            "得闲愿巳惬，敢有分外求。", 
            "开门对钟山，山翠盈我眸。", 
            "日中市声远，草绿空庭幽。", 
            "登临观万象，玄理足可搜。", 
            "谁能走逐逐，自使生悔尤。"
        ], 
        "title": "旅兴 其二十六", 
        "type": "古风", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "别离多苦怀，三年当百载。", 
            "来者非所知，往者今安在。", 
            "浮云旦夕起，白日埋光彩。", 
            "天地亦有形，岂能长不改。", 
            "去去东园公，紫芝犹可采。"
        ], 
        "title": "旅兴 其二十七", 
        "type": "古风", 
        "yun": "贿"
    }, 
    {
        "author": "刘基", 
        "era": "元", 
        "subtype": null, 
        "text": [
            "晨兴梳短发，庭树生秋风。", 
            "万物有容色，与故各不同。", 
            "硕实属老成，天柔怨童蒙。", 
            "英英黄金花，旎旎清露丛。", 
            "岁暮等沦落，何异蒿与蓬。"
        ], 
        "title": "旅兴 其二十八", 
        "type": "古风", 
        "yun": "东"
    }, 
    {
        "author": "刘基", 
        "era": "元", 
        "subtype": null, 
        "text": [
            "庭前草华发，夜凉萤火流。", 
            "有怀不能寐，起望女与牛。", 
            "那无一苇航，繁念空悠悠。", 
            "泪如宵露零，散漫不可收。"
        ], 
        "title": "旅兴 其二十九", 
        "type": "古风", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "四月阳用事，群物咸长荣。", 
            "靡草虽就死，王瓜亦复生。", 
            "死生谁所致，时至莫能争。", 
            "达外营。", 
            "脩身俟天命，万古全其名。"
        ], 
        "title": "旅兴 其三十", 
        "type": "古风", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "忡忡坐虚室，暧暧日向暮。", 
            "空烟敛曾岑，暝色半高树。", 
            "缅邈起遐思，逍遥散轻步。", 
            "婵娟天上月，的皪草间露。", 
            "物情岂异昔，人事殊非故。", 
            "芳岁不可淹，衰年况多虑。", 
            "谅无彭铿术，颓龄那能驻。"
        ], 
        "title": "旅兴 其三十一", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "夭夭芙蓉花，向晚犹媚妩。", 
            "娟娟明月辉，粲粲当庭户。", 
            "寒衾耿长夜，梦寐空自语。", 
            "劳生遘六极，老病在羁旅。", 
            "将思诉穹玄，恨无抟风羽。"
        ], 
        "title": "旅兴 其三十二", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "大火没西南，昼短宵巳长。", 
            "志士郁慷慨，老年怨凄凉。", 
            "萧萧草虫鸣，肃肃苍隼扬。", 
            "物情各有定，人意苦不常。", 
            "信步陟崇丘，流目睇康庄。", 
            "宁为款段驽，勿作骐骥良。", 
            "款段驾鼓车，道里有限量。", 
            "骐骥被重甲，力尽百战场。", 
            "死骨卖千金，虽贵亦何偿。"
        ], 
        "title": "旅兴 其三十三", 
        "type": "古风", 
        "yun": "阳"
    }, 
    {
        "author": "刘基", 
        "era": "元", 
        "subtype": null, 
        "text": [
            "人生如浮云，聚散无定期。", 
            "惊风一飘荡，各自东西之。", 
            "粲粲陵苕花，凄凄寒露时。", 
            "浮云不可驻，顾盼空赍咨。"
        ], 
        "title": "旅兴 其三十四", 
        "type": "古风", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "青青潇湘竹，猗猗被寒水。", 
            "游子如飞蓬，佳人旷千里。", 
            "登高左右望，但见黄尘起。", 
            "凤凰翔不下，梧桐化为枳。", 
            "伤怀不可道，忧念何时巳。"
        ], 
        "title": "旅兴 其三十五", 
        "type": "古风", 
        "yun": "纸"
    }, 
    {
        "author": "刘基", 
        "era": "元", 
        "subtype": null, 
        "text": [
            "吾观穹壤间，万变皆有穷。", 
            "何如顺天道，原始以知终。", 
            "清晨揽衣起，絺绤生秋风。", 
            "雍雍鸣雁来，灼灼酸枣红。", 
            "怅焉念所思，悲感集予衷。", 
            "佳期在何许，瑶草成枯蓬。", 
            "伫立望日月，劳心极𢥞𢥞。"
        ], 
        "title": "旅兴 其三十六", 
        "type": "古风", 
        "yun": "东"
    }, 
    {
        "author": "刘基", 
        "era": "元", 
        "subtype": null, 
        "text": [
            "少年不信老，怪闻老人言。", 
            "匆匆老到眼，却忆少年愆。", 
            "逝川莫回流，乌兔日夜奔。", 
            "忧思集方寸，郁气如云屯。", 
            "试为少年道，听之亦茫然。", 
            "顾谓少年子，聆我尔汝篇。", 
            "尔未及我耄，我曾犹尔妍。", 
            "劝尔无我厌，勿令人尔怜。"
        ], 
        "title": "旅兴 其三十七", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "今日复明日，明日能几何。", 
            "壮心萧索尽，思念恒苦多。", 
            "引领望故乡，川路犹且长。", 
            "巢燕巳北飞，宾鸿亦南翔。", 
            "我独无羽翼，慷慨中自伤。"
        ], 
        "title": "旅兴 其三十八", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "乌鸣朝哑哑，鹊鸣暮啾啾。", 
            "闻鹊既不喜，闻鸟复何忧。", 
            "世人务苟得，君子绝外求。", 
            "沧浪迅风波，无风即安流。", 
            "胡为自冰炭，以贻达者羞。"
        ], 
        "title": "旅兴 其三十九", 
        "type": "古风", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "严风萃群有，蝇蚊亦无多。", 
            "所憎虽去眼，若此岁晏何。", 
            "中夜揽衣裳，起视星与河。", 
            "出云未还山，落叶早辞柯。", 
            "沉思不成寐，太息继以歌。"
        ], 
        "title": "旅兴 其四十", 
        "type": "古风", 
        "yun": "歌"
    }, 
    {
        "author": "刘基", 
        "era": "元", 
        "subtype": null, 
        "text": [
            "寒灯耿幽幕，虫鸣清夜阑。", 
            "起行望清天，明月在云端。", 
            "美人隔千里，山河杳漫漫。", 
            "玄云翳崇冈，白露凋芳兰。", 
            "愿以绿绮琴，写作行路难。", 
            "忧来无和声，弦绝空长叹。"
        ], 
        "title": "旅兴 其四十一", 
        "type": "古风", 
        "yun": "寒"
    }, 
    {
        "author": "刘基", 
        "era": "元", 
        "subtype": null, 
        "text": [
            "秋山青如烟，秋月白如水。", 
            "登高俯空旷，咫尺见千里。", 
            "悠悠孤云行，袅袅凉风起。", 
            "凉风吹客衣，客心随风飞。", 
            "愿作沧海潮，朝来莫还归。"
        ], 
        "title": "旅兴 其四十二", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "泊舟严子濑，遥望仙华山。", 
            "中有骑羊人，皓齿赪玉颜。", 
            "餐霞饮沆瀣，坐石濯潺湲。", 
            "长啸起天风，落日为之还。", 
            "悠悠隔云雨，杳杳不可拔。"
        ], 
        "title": "旅兴 其四十三", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "日落天气凉，逍遥步庭墀。", 
            "蟋蟀巳在宇，鸿雁来何迟。", 
            "少壮轻远游，衰老伤别离。", 
            "念我亲与友，各在天一涯。", 
            "音容两契阔，悲欢绝相知。", 
            "铩羽怀旧林，葺繗思故池。", 
            "百年能几何，逝者无还期。", 
            "俛仰增感叹，有怀当语谁。", 
            "殷勤托宵梦，聊用慰所思。"
        ], 
        "title": "旅兴 其四十四", 
        "type": "古风", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "久旱草不生，一雨青满地。", 
            "新荑与旧蘖，好丑各自媚。", 
            "喈喈黄莺吟，习习玄鸟至。", 
            "闲庭人迹稀，白日澹清气。", 
            "平生孟公绰，庶足无妄觊。", 
            "但愿长若斯，拨置身外事。"
        ], 
        "title": "旅兴 其四十五", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "江城夜来雨，雷音亦何砰。", 
            "今晨视郊原，草木皆发荣。", 
            "双双布谷儿，来我墙上鸣。", 
            "园蔬犹可艺，无忘及时耕。", 
            "倦翮得安巢，感荷天地生。"
        ], 
        "title": "旅兴 其四十六", 
        "type": "古风", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "浮云西北起，飞雨东南去。", 
            "微微若轻烟，霭霭如薄雾。", 
            "卧疾少出门，不知春巳暮。", 
            "芳年复几何，冉冉征鸟度。", 
            "花落有再开，水流无回注。", 
            "坐念入杳冥，明月在高树。"
        ], 
        "title": "旅兴 其四十七", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "秋高潦水涸，旻天亦凄清。", 
            "枯箨响悲音，羁虫振馀声。", 
            "曀曀落日晖，惨惨游子情。", 
            "风林无定枝，驰车鲜安旌。", 
            "自愧匪贤达，默默嗟其生。"
        ], 
        "title": "旅兴 其四十八", 
        "type": "古风", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "山鬼处幽壑，自分不见天。", 
            "宁知无私照，及此暗井泉。", 
            "倦鸟思故林，穷鱼思故渊。", 
            "感荷实难忘，庶其保终年。"
        ], 
        "title": "旅兴 其四十九", 
        "type": "古风", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "铩羽畏高风，疲马厌长道。", 
            "玄阴促暮节，何物能不老？", 
            "自非松柏质，敢冀出众草。", 
            "登山临流水，及此晴日好。", 
            "春芳蔼兰蕙，秋实栗粳稻。", 
            "黄精肥可食，石泉清可澡。", 
            "荣名何足言，息心以为宝。"
        ], 
        "title": "旅兴 其五十", 
        "type": "古风", 
        "yun": "皓"
    }, 
    {
        "author": "刘基", 
        "era": "元", 
        "subtype": null, 
        "text": [
            "秋清众籁寂，华月耿遥夜。", 
            "玉琴奏瑶席，逸响发高榭。", 
            "微微风入林，稍稍泉出罅。", 
            "关关黄鸟春，嘒嘒玄蝉夏。", 
            "幽忧北酆语，赫怒西楚咤。", 
            "初疑广寒府，和銮起仙驾。", 
            "忽惊龙腾霄，雷电劈太华。", 
            "凄凉汉宫女，万里异国嫁。", 
            "逍遥商山老，芝歌意闲暇。", 
            "斯须变暄凉，要妙夺造化。", 
            "终焉返淳朴，瑚琏在缫藉。", 
            "郑卫失其淫，仪秦失其诈。", 
            "虎狼失其攫，乌鸢失其嚇。", 
            "大音信希声，馀美甘如蔗。", 
            "持此涤尘心，永与筝笛谢。"
        ], 
        "title": "秋夜听冷恊律弹琴分韵得夜字", 
        "type": "古风", 
        "yun": "祃"
    }, 
    {
        "author": "刘基", 
        "era": "元", 
        "subtype": null, 
        "text": [
            "种桃望食实，种柳期成阴。", 
            "春风应时至，杂英满园林。", 
            "黄鸟多嘉声，鸤鸠亦好音。", 
            "勿言荏苒质，不如松与祲。", 
            "托根信永固，岂乏岁寒心。"
        ], 
        "title": "感春 其一", 
        "type": "古风", 
        "yun": "侵"
    }, 
    {
        "author": "刘基", 
        "era": "元", 
        "subtype": null, 
        "text": [
            "孤坐不自适，兴言出行游。", 
            "凯风吹衣袂，白日光悠悠。", 
            "来年秀弥野，荷芰叶巳抽。", 
            "行游岂不好，顾盼无与俦。", 
            "回身掩门坐，隐几闻鸣鸠。"
        ], 
        "title": "感春 其二", 
        "type": "古风", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "日暮东风起，沧江水微波。", 
            "水深不可涉，路远将柰何。", 
            "蘼芜叶巳齐，故乡隔山河。", 
            "盛年难再得，芳意其蹉跎。"
        ], 
        "title": "感春 其三", 
        "type": "古风", 
        "yun": "歌"
    }, 
    {
        "author": "刘基", 
        "era": "元", 
        "subtype": null, 
        "text": [
            "朝采山上蕨，暮采涧底薇。", 
            "虽无粱肉味，聊可以御饥。", 
            "羔羊荐美酒，饱食同豢牺。", 
            "玄庐苟未闭，彼此谁是非。"
        ], 
        "title": "感春 其四", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "春风既和柔，春日更皎洁。", 
            "夭桃红如锦，繁李白胜雪。", 
            "黄蜂与紫蝶，亦各竞时节。", 
            "人生有忧乐，譬彼天上月。", 
            "愿言艮其背，无使心自爇。"
        ], 
        "title": "感春 其五", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "人生多忧患，死去百患消。", 
            "但恨不便得，无由脱鞿镳。", 
            "浮荣众所贵，何异掠草焱。", 
            "一生与一死，一夕复一朝。", 
            "周器忌盈满，老子戒矜骄。", 
            "园林无恒芳，江海有回潮。", 
            "委心从大化，庶几永逍遥。"
        ], 
        "title": "感春 其六", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "春至日色好，白水生青烟。", 
            "江梅巳堪折，园柳亦可怜。", 
            "鸟鸣山芳菲，鱼跃波漪涟。", 
            "人生覆载间，与物共推迁。", 
            "守分绝外求，何者为忧煎。", 
            "但愿有酒饮，无事惊昼眠。", 
            "即此是至乐，安用松乔年。"
        ], 
        "title": "遣兴", 
        "type": "古风", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "赵女工妙舞，秦娥善清声。", 
            "同入楚王宫，各擅倾城名。", 
            "宵陪绮席宴，夙侍金舆行。", 
            "常恐他人至，得宠分恩荣。", 
            "涕泣奉颜色，冶态随风生。", 
            "愿为松柏枝，莫作日夕英。", 
            "开花不结实，坐伤秋露零。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "白露出草根，颗颗如明珠。", 
            "黄华炫金钱，亦复盈阶除。", 
            "闲居无尤物，玩之聊可娱。", 
            "衡门不必扃，此非众所须。", 
            "但恐成薏苡，千载令人吁。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "服力徇穑事，矻矻望有秋。", 
            "凌晨荷锄出，日入且未休。", 
            "中夜看星辰，旱潦切所忧。", 
            "西成告丰岁，珠玑满田畴。", 
            "饱食幸可期，喜色欲盈眸。", 
            "宁知霜雪早，零落不得收。", 
            "荒畦委滞穗，槿篱挂空篝。", 
            "斜阳照白发，短褐还饭牛。", 
            "天命固如此，汲汲复何求。"
        ], 
        "title": "杂诗 其三", 
        "type": "古风", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "季世罕上寿，百岁为长年。", 
            "轩皇不可见，颜冉复谁怜。", 
            "安期乘彩虹，羡门驾紫烟。", 
            "朝游蓬莱岛，夕宿曾城巅。", 
            "常恐声风枝，摧折沧海田。", 
            "徒令骊山客，想望称神仙。"
        ], 
        "title": "杂诗 其四", 
        "type": "古风", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "月明栖鸟动，月暗栖鸟定。", 
            "茅鸱潜枳枸，大眼挂宵镜。", 
            "皇天生万物，一物畀一性。", 
            "遂令盖壤间，扰扰事争竞。", 
            "喧呶穷日夕，岂不慁天听。", 
            "化工虽云巧，为法秪自病。", 
            "沉思令人嗟，欲问谁与应。"
        ], 
        "title": "杂诗 其五", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "苍苍山上松，濯濯庭前柳。", 
            "亭亭拂云起，矫矫含风久。", 
            "佳人皎如玉，旷世难为偶。", 
            "长歌继以叹，去鸟尽回首。", 
            "昔为瑶草华，今为蠹馀杻。", 
            "弃置勿复道，华容不如丑。"
        ], 
        "title": "杂诗 其六", 
        "type": "古风", 
        "yun": "有"
    }, 
    {
        "author": "刘基", 
        "era": "元", 
        "subtype": null, 
        "text": [
            "速成非良器，骤得难久好。", 
            "桃李望春舒，亦复迎秋槁。", 
            "蕣英耀朝日，未夕委蔓草。", 
            "饥农种植禾，自庆得食早。", 
            "岁暮寒凛冽，衡门净如扫。", 
            "瀛洲对方壶，弱水为池沼。", 
            "不有千年花，安得如瓜枣。", 
            "徐市驾楼船，轻帆迅如鸟。", 
            "仙人倘可见，常恐三光老。", 
            "寄书附文鳐，碧云空缥缈。"
        ], 
        "title": "杂诗 其七", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "泛泛水上沤，飘飘空中云。", 
            "俱为无根蒂，摇漾随絪缊。", 
            "北风厉玄冥，霜雪下纷纷。", 
            "送子陟长道，雁声不可闻。", 
            "盛年复几何，逝川去沄沄。", 
            "朔方沙漠地，杂沓驼马群。", 
            "居庸接太行，华貊所由分。", 
            "阴山茹毛国，未尝识耕耘。", 
            "自古所攘斥，比之鹿与麇。", 
            "汴京失其驭，冠裳倒玄纁。", 
            "否极泰则来，天生圣明君。", 
            "扬旗指大荒，旄头落胡氛。", 
            "玉帐万貔虎，爪牙天将军。", 
            "子行勿叹劳，袭芳衣必薰。", 
            "君恩重山岳，矧敢负以蚊。", 
            "丈夫有壮志，曷间武与文。", 
            "不见传介子，盛烈光典坟。", 
            "奉子一杯酒，别离安足云。", 
            "时哉谅有会，勉旃树功勋。"
        ], 
        "title": "送叶景龙之通州同知任分韵得勋字", 
        "type": "古风", 
        "yun": "文"
    }, 
    {
        "author": "刘基", 
        "era": "元", 
        "subtype": null, 
        "text": [
            "月光天上来，入户清如水。", 
            "游子忽思家，披衣中夜起。", 
            "徙倚步回廊，乌啼夜未央。", 
            "欲飞无羽翼，零泪湿衣裳。"
        ], 
        "title": "旅夜 其一", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "昨夜起观星，月在杨板上。", 
            "今宵不见月，星影空摇漾。", 
            "羽虫飞拂户，灯吐孤火壮。", 
            "伫立掩衡门，愁来独惆怅。"
        ], 
        "title": "旅夜 其二", 
        "type": "古风", 
        "yun": "漾"
    }, 
    {
        "author": "刘基", 
        "era": "元", 
        "subtype": null, 
        "text": [
            "客愁常突兀，今夜灯花生。", 
            "虽知无喜报，愁亦暂时平。", 
            "解襟成独寝，留灯待天明。", 
            "喜固不可求，客心恒畏愁。"
        ], 
        "title": "旅夜 其三", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "六街马憧憧，钟响声暂歇。", 
            "两星光灼烁，中有如眉月。", 
            "既见月如眉，还看月如镜。", 
            "月光自有恒，人心长不定。"
        ], 
        "title": "旅夜 其四", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "平明集冠盖，祖帐清江濆。", 
            "天县赫曦日，山涌崔嵬云。", 
            "大舶发中流，碧水龙鳞纹。", 
            "宿雨霁初伏，川原无垢氛。", 
            "脩杨蓊深绿，禾黍气如饙。", 
            "芦荻响微风，鹳鹤鸣相闻。", 
            "市酒虽云薄，情至心自醺。", 
            "赠诗虽不多，芳意同兰薰。", 
            "丈夫树远业，儿女徒纷纷。", 
            "农夫务去草，稊稗职所耘。", 
            "苍鹰司鸷击，枭鸾慎其分。", 
            "利剑断犀兕，不数雀与鼢。", 
            "筹边有庙算，樽俎茂奇勋。", 
            "巍巍太行山，苍翠浮絪缊。", 
            "万古戒华戎，峻极通天文。", 
            "老罴当道卧，气詟狼虎群。", 
            "引领望征旆，迢迢隔河汾。", 
            "营平跃前烈，定远扬后芬。", 
            "制胜在两楹，岂必疲三军。", 
            "功成早归来，华衮昭玄纁。"
        ], 
        "title": "送张孟兼之山西按察司佥事任", 
        "type": "古风", 
        "yun": "文"
    }, 
    {
        "author": "刘基", 
        "era": "元", 
        "subtype": null, 
        "text": [
            "忆在越王城，与子共翱翔。", 
            "子实才俊一，举止安且详。", 
            "温如春雪消，日照璆琳琅。", 
            "一别二十年，尘沙翳玄黄。", 
            "凄风拉梧桐，霜露摧筼筜。", 
            "浮云变白黑，各在天一方。", 
            "邂逅忽相逢，悲喜交肺肠。", 
            "故情岂不怀，王事不敢遑。", 
            "倏歘复为别，安得不慨慷。", 
            "西江富文彦，其俗淳以良。", 
            "念我别来久，怆悢增感伤。", 
            "英英江梅花，皎皎晞晴旸。", 
            "折以赠子行，侑之以短章。", 
            "萱草亦巳生，鹤发在高堂。", 
            "征鸿渐于逵，擢翮陵八荒。", 
            "行将仪大廷，鹓凤参颉颃。", 
            "陟遐必自迩，永矣莫相忘。"
        ], 
        "title": "送骆起原之新城知县任", 
        "type": "古风", 
        "yun": "阳"
    }, 
    {
        "author": "刘敏中", 
        "era": "元", 
        "subtype": null, 
        "text": [
            "千古一高门。", 
            "不断轩车驷马尘。", 
            "五色凤毛新照眼，惊人。", 
            "气压喧啾百鸟群。", 
            "语笑满堂春。", 
            "耸壑昂霄看已真。", 
            "玉唾成时十六七，知君。", 
            "膝上摩挲不肯嗔。"
        ], 
        "title": "南乡子 贺于冶泉尚书有子", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "㶁㶁清流浅见沙。", 
            "沙边翠竹野人家。", 
            "野人延客不堪夸。", 
            "旋扫太初岩顶雪，细烹阳羡贡余茶。", 
            "古铜瓶子蜡梅花。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "拂旦恩麻下玉墀。", 
            "六朝元老万人知。", 
            "知公福庆世间稀。", 
            "年过太公渔渭日，官如郑武相周时。", 
            "一行金带五男儿。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "共说莲花似六郎。", 
            "从来魏紫冠群芳。", 
            "多情恨不一时香。", 
            "也甚春风闲着意，许教国色嫁横塘。", 
            "海枯石烂两鸳鸯。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "世事恒河水内沙。", 
            "乾忙谁遣强离家。", 
            "如今老也不矜夸。", 
            "检得闲书能引睡，暖来薄酒胜煎茶。", 
            "一江风月四时花。"
        ], 
        "title": "浣溪沙 次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "画道十分意巧，不知一段天成。", 
            "捉得山中独脚鬼，变作人间有尾丁。", 
            "奇哉见未曾。", 
            "说破何愁脱牡，把来真是持平。", 
            "得力最宜高处柱，行倦还堪立地凭。", 
            "衰年吾友生。"
        ], 
        "title": "破阵子", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "老眼偏宜大字，白头好映乌纱。", 
            "诗不求奇聊遣兴，酒但成醺也胜茶。", 
            "出家元在家。", 
            "野水傍边种竹，草亭直下栽花。", 
            "拙妇善供无米粥，稚子能描枯树槎。", 
            "无涯还有涯。"
        ], 
        "title": "破阵子 野亭遣兴", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "年时寿酒。共喜秋卿新拜后。", 
            "寿酒今朝。道改春闱是昨宵。", 
            "官随福转。一到生辰须一换。", 
            "看取明年。凤诏迎年醉寿筵。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "江山胜概。天与飞楼供眼界。", 
            "上得楼头。销尽人间万古愁。", 
            "十年京国。两鬓黄尘归未得。", 
            "卷地泉声。辜负凭阑带月听。"
        ], 
        "title": "减字木兰花 有怀泺源胜概楼旧游", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "草堂潇洒，今年初种碧琅玕。", 
            "更宜野菊幽兰。", 
            "便信先生于此，真个不求官。", 
            "但西负揽镜，落日凭栏。", 
            "耕笔钓磻。", 
            "算遭遇，未应难。", 
            "好待青霄得路，稳上长安。", 
            "良辰乐事，且展放尊前舞袖宽。", 
            "天影外、秋色南山。"
        ], 
        "title": "婆罗门引 寿大智先生", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "京华逆旅，转头岁月十年中。", 
            "悠悠真赏难逢。", 
            "牢落黄金已尽，仆马亦龙钟。", 
            "但平生豪气，未减元龙。", 
            "临江故封。", 
            "吴与蜀，渺西东。", 
            "此幕聊堪一笑，且叹途穷。", 
            "扁舟南下，正霜落荆门江树空。", 
            "诗有兴、说与飞鸿。"
        ], 
        "title": "婆罗门引 送李士元之荆南提刑经历", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "云窗月户。", 
            "水秀山奇处。", 
            "画里二三千里路。", 
            "一步哦诗一住。", 
            "诗中却也思家。", 
            "寄来满纸烟霞。", 
            "办了皇华事业，做成冷淡生涯。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "蜂房蚁户。", 
            "总是容身处。", 
            "脚底东西南北路。", 
            "万古人行人住。", 
            "出家何必离家。", 
            "求仙不用餐霞。", 
            "但得花开酒美，老夫欢喜逾涯。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "松窗竹户。", 
            "山气空蒙处。", 
            "烟柳迷人花满路。", 
            "此是中庵旧住。", 
            "沙鸥久望归家。", 
            "归心已接飞霞。", 
            "他日乘轩过我，待君绣水之涯。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "繁华敢望。", 
            "自喜清贫状。", 
            "老屋三间空荡荡。", 
            "几册闲书架上。", 
            "客来或问中庵。", 
            "平生虎穴曾探。", 
            "隐几悠然不答，窗间笑指山岚。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "茸茸碧草。", 
            "点点金花小。", 
            "十里青山山下道。", 
            "地锦都教盖了。", 
            "天然草软平匀。", 
            "马蹄稳送行人。", 
            "路断不堪回首，南风依旧黄尘。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "山灵久望。", 
            "要看游山状。", 
            "酒榼诗囊空放荡。", 
            "不肯凌风直上。", 
            "快教去结山庵。", 
            "安排暮历朝探。", 
            "整顷衰年杖屦，并君飞出危岚。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "云峰咫尺。", 
            "竹静芭蕉静。", 
            "鹤绕苍苔行又立。", 
            "不见高堂素壁。", 
            "簿书驲骑匆匆。", 
            "暂时留住衰翁。", 
            "一片归心难画，野亭绣水秋风。"
        ], 
        "title": "清平乐 九月回至隆兴", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "山寒开晚。", 
            "开也无人管。", 
            "风里欹红颜色浅。", 
            "恨与天涯共远。", 
            "多时立马彷徨。", 
            "一枝为挽余香。", 
            "欲说扬州旧谱，怕渠分外凄凉。"
        ], 
        "title": "清平乐 山行见芍药", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "何年金屑。", 
            "飞上玲珑雪。", 
            "一树风情谁解说。", 
            "只有盈盈夜月。", 
            "牡丹红叶相夸。", 
            "铅华各自名家。", 
            "为向看花人道，此花不在铅华。"
        ], 
        "title": "清平乐 白芍药", 
        "type": "词", 
        "yun": null
    }, 
    {
        "author": "刘叔远", 
        "era": "元", 
        "subtype": null, 
        "text": [
            "放歌出东村，思弄山上雪。", 
            "清风吹湖波，惊散波上月。", 
            "美人载美酒，举棹摇秋霜。", 
            "把酒劝青天，青天忽盈觞。", 
            "扬帆挂白云，鸥鹭同飞扬。", 
            "歌罢一长啸，忽然江水长。", 
            "怀君不可见，流恨满潇湘。"
        ], 
        "title": "寄黄士谦", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "前飞鵨鹄后鴐鹅，天阔风高柰汝何。", 
            "不羡焦头居上客，空怜舐痔得车多。", 
            "深山虎豹来城市，落日鼪鼯出薜萝。", 
            "薇蕨可羹鱼可脍，白云长自在岩阿。"
        ], 
        "title": "感事呈石末公", 
        "type": "律诗", 
        "yun": "歌"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "乾坤何处非王土，稂莠谁令满大田。", 
            "未扫绿林千嶂里，还看红树九秋前。", 
            "吴宫露冷蝉何在，汉苑风悲鹤自怜。", 
            "却羡鲁阳功德盛，挥戈回日至今传。"
        ], 
        "title": "次韵和石末公悲红树二首 其一", 
        "type": "律诗", 
        "yun": "先"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "霜与秋林作锦帏，一朝霜重却全稀。", 
            "坐看绝艳成尘土，应悟浮华是祸机。", 
            "惊鹊月明难自定，穷猿岁暮欲何归。", 
            "犹怜有客期欢赏，太息斯须志愿违。"
        ], 
        "title": "次韵和石末公悲红树二首 其二", 
        "type": "律诗", 
        "yun": "微"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "西岩寺里云巢子，不到人间几十年。", 
            "杖锡野猿迎路侧，谈经山鬼拜灯前。", 
            "尘飞劫火青春梦，雪满长松白日眠。", 
            "近得渊明入莲社，兴来时复有诗篇。"
        ], 
        "title": "赠西岩道元和尚", 
        "type": "律诗", 
        "yun": "先"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "渔阳太守之官后，种得桑阴比召棠。", 
            "麦陇风微云委甸，茅檐日暖雪盈筐。", 
            "仓庚过去青枝动，戴胜飞来紫椹香。", 
            "千载先生同此意，为君重赋两岐章。"
        ], 
        "title": "题王伯衡县尹桑阴图", 
        "type": "律诗", 
        "yun": "阳"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "郊原过雨东作始，枝上鹁鸠鸣可怜。", 
            "此地巢居犹葺垒，他乡去子望归田。", 
            "匡时势异民思汉，忧国心随雁到燕。", 
            "逝水自流人自老，倚楹长忆至元年。"
        ], 
        "title": "闻鸠鸣有感呈石末公", 
        "type": "律诗", 
        "yun": "先"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "春蚕吐丝作成茧，辛苦为人身上衣。", 
            "画史等闲挥彩笔，女工憔悴倚空机。", 
            "高堂素壁峰峦出，暮雨朝云梦寐归。", 
            "可怪唐朝杜陵老，瘦妻短褐有光煇。"
        ], 
        "title": "戏和石末公催太初画山水之作", 
        "type": "律诗", 
        "yun": "微"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "王侯古有兴屠狗，郎吏今无善牧羊。", 
            "青海风波腾罔象，紫霄氛祲翳摇光。", 
            "江寒逝水东流急，天远冥鸿北去长。", 
            "莫笑乌鸢恶毛羽，翻飞齐得簉鹓行。"
        ], 
        "title": "次韵和石末公漫兴见寄二首 其一", 
        "type": "律诗", 
        "yun": "阳"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "济世何人希管乐，隐居无处觅求羊。", 
            "扶桑未换旸乌彩，腐草犹争爝火光。", 
            "百载承平戎马佚，十年战伐艾菅长。", 
            "长沙迁客能流涕，一日须垂一万行。"
        ], 
        "title": "次韵和石末公漫兴见寄二首 其二", 
        "type": "律诗", 
        "yun": "阳"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "世乱干戈日夜寻，可堪灾沴又相侵。", 
            "烟霞出地皆成祲，雷电飞时肯作霖。", 
            "祝蝪漫劳遵故事，问牛谁复轸忧心。", 
            "小虫未寤年光晚，犹抱枯荄学苦吟。"
        ], 
        "title": "和石末公冬暖", 
        "type": "律诗", 
        "yun": "侵"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "去年三冬暖不雨，今年孟春寒有馀。", 
            "大云垂垂压宇宙，密雪衮衮飘庭除。", 
            "安排白水与泛舸，酝酿青泥容没车。", 
            "辛苦陌头杨柳树，含颦等待太阳舒。"
        ], 
        "title": "雨中呈石末公", 
        "type": "律诗", 
        "yun": "鱼"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "长想天涯皆内地，忍看阃外即他乡。", 
            "扶生可惜医无缓，救死宁堪鬼在盲。", 
            "郡县诛求应到骨，乾坤战伐遍成疮。", 
            "辽东华表云间鹤，相见相思总断肠。"
        ], 
        "title": "和石末公见示有字韵", 
        "type": "律诗", 
        "yun": "阳"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "风落馀花春事非，愁心烟雨共霏霏。", 
            "溪云不作从龙起，山石何须学燕飞。", 
            "篱下旧存彭泽菊，林间新长首阳薇。", 
            "夜阑忽漫闻啼鸟，肠断天涯信使稀。"
        ], 
        "title": "次李子庚韵", 
        "type": "律诗", 
        "yun": "微"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "正月馀寒未放春，漫空飞雪舞随人。", 
            "新年对客情何限，浊酒于予意独亲。", 
            "涧底流泉浑似玉，门前细草总成茵。", 
            "鹤归自爱山能静，豹隐方知雾有神。"
        ], 
        "title": "早春遣怀", 
        "type": "律诗", 
        "yun": "真"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "雨渍愁云重不飞，山蒸冷雾袭人衣。", 
            "亦知屏翳空多事，只恐羲和失所归。", 
            "岁晏波涛东逝急，天寒鸿雁北来稀。", 
            "残灯永夜清无焰，坐听饥猿响翠微。"
        ], 
        "title": "雨中遣闷", 
        "type": "律诗", 
        "yun": "微"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "猿响秋山夜句阑，白云如雪拥林端。", 
            "钟仪楚奏难成调，蔡琰胡笳欲罢弹。", 
            "泽魁离骚馀怨恨，巴东涕泪想汎澜。", 
            "唯应华表归来鹤，明月清风共岁寒。"
        ], 
        "title": "闻猿有感", 
        "type": "律诗", 
        "yun": "寒"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "老去知心更有谁，愁将短发对花枝。", 
            "花残更发新春叶，发白空垂满面丝。", 
            "纵酒放歌怜往日，倚阑听雁立多时。", 
            "若为化得抟风翮，汗漫东西信所之。"
        ], 
        "title": "漫成", 
        "type": "律诗", 
        "yun": "支"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "百年强半巳无能，愁入膏盲病自增。", 
            "千里江山双白鬓，五更风雨一青灯。", 
            "繁弦急管谁家宅，废圃荒窑昔代陵。", 
            "不寐坐听鸡唱尽，素光穿牖日华升。"
        ], 
        "title": "感兴", 
        "type": "律诗", 
        "yun": "蒸"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "残釭背壁翳还明，坐拥衾裯阅五更。", 
            "云捲星河垂永夜，霜飞鼓角静严城。", 
            "飘摇莫计馀生事，老病都非旧日情。", 
            "想像故园凭梦到，愁来转使梦难成。"
        ], 
        "title": "夜坐", 
        "type": "律诗", 
        "yun": "庚"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "王母桃花此地栽，风霜摇落为谁开。", 
            "琳宫玉座同黄土，绛蕊丹跗自绿苔。", 
            "度朔烟霞违梦想，武陵云水怨归来。", 
            "残蜂剩蝶相逢浅，黄菊芙蓉莫浪猜。"
        ], 
        "title": "蒋山寺十月桃花", 
        "type": "律诗", 
        "yun": "灰"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "月上前山夜寂寥，江城鼓角殷寒宵。", 
            "鱼龙水落沧溟静，鸿雁声来紫塞遥。", 
            "风物自应随律转，霜髯争得见春消。", 
            "青釭冷暗愁眠怯，楼外频移北斗杓。"
        ], 
        "title": "寒夜", 
        "type": "律诗", 
        "yun": "萧"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "愁将短发逢摇落，漫把残灯照寂寥。", 
            "两地身心悲夜鹊，五更钟鼓梦春潮。", 
            "惊寒柏叶垂垂静，向日霜华泫泫消。", 
            "怅望烟尘满长路，紫芝空长故山苗。"
        ], 
        "title": "漫成", 
        "type": "律诗", 
        "yun": "萧"
    }, 
    {
        "author": "刘汶", 
        "era": "元", 
        "subtype": null, 
        "text": [
            "刘郎方朔徒，游戏紫泥海。", 
            "千年华表非，唯有寸心在。", 
            "向来浙河西，雄辩吞虹霓。", 
            "手携九节杖，东入蓬莱栖。", 
            "我时探禹穴，同看山阴雪。", 
            "千人万人中，怪子独超越。", 
            "朝骑白鼻騧，暮逐油壁车。", 
            "得钱即付酒，携妓颜如花。", 
            "踏翻豪侠窟，醉狎山人家。", 
            "或嘲狂处士，或诮报恩子。", 
            "从渠立名多，讵识子奇伟。", 
            "一朝去乡国，北上争吹嘘。", 
            "家无十金产，袖有万言书。", 
            "所陈果何事，为国非自计。", 
            "宁遭丞相嗔，肯负丈夫志。", 
            "蹉跎十数秋，甘与黄冠俦。", 
            "善藏倚天剑，未暇磨斗牛。", 
            "幡然走山东，隐迹随壶公。", 
            "还寻岱宗去，绝壑凌天风。", 
            "鸡鸣上日观，眼乱扶桑红。", 
            "窥临事未已，逸气横万里。", 
            "行歌齐鲁间，兴为庐山起。", 
            "庐山秀可餐，怡此冰雪颜。", 
            "挥毫洒瀑布，五老开云关。", 
            "远公拍手笑，喜见遗民还。", 
            "乃知士不偶，正可游名山。", 
            "去年卧衡岳，聊憩四海脚。", 
            "厌垂君平帘，懒卖伯休药。", 
            "却呼魏夫人，共把流霞酌。", 
            "今年与山辞，下走湘水湄。", 
            "临风吊贾傅，酹月招湘累。", 
            "文章本疏荡，强忍终技痒。", 
            "光怪不可收，倏忽又千丈。", 
            "有时遇知音，朗咏山中吟。", 
            "复恐儿辈觉，不得容山林。", 
            "兹辰忽聚首，慰我别来久。", 
            "辛勤四十霜，所获竟何有。", 
            "却怀居东时，勇以功名期。", 
            "焉知尚漂泊，筋力供路歧。", 
            "举杯置往念，此去安所之。", 
            "南窥古云阳，更了山川奇。", 
            "山川固娱目，慎勿过幽独。", 
            "奈何白云歌，再送刘十六。", 
            "乾坤渺苍茫，回首眷空谷。", 
            "我将秣其驹，乃不受羁束。", 
            "愿子无遐心，归哉返初服。"
        ], 
        "title": "赠刘禹玉", 
        "type": "古风", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "放心闲。", 
            "乐林泉。", 
            "山檀瓦鼎龙涎暖。", 
            "寒樽兴，冷茶烟。", 
            "情湛湛，腹便便。", 
            "陪游鹿，伴啼猿。", 
            "净灵源。", 
            "火生莲。", 
            "清凉照见诸尘遣。", 
            "明五眼，证重玄。", 
            "珠莹海，月沉渊。", 
            "圆明相，应无边。"
        ], 
        "title": "金盏儿（北曲）", 
        "type": "曲", 
        "yun": null
    }, 
    {
        "author": "刘应雄", 
        "era": "元", 
        "subtype": null, 
        "text": [
            "仓榕高松，手泽重重。", 
            "高松仓榕，夹道阴浓。"
        ], 
        "title": "新州行旅为仓振高芝歌", 
        "type": "四言诗", 
        "yun": "冬"
    }, 
    {
        "author": "刘应雄", 
        "era": "元", 
        "subtype": null, 
        "text": [
            "天将完节付二公，捍蔽江淮婴孤墉。", 
            "四百馀战挫贼锋，谁知际运阳九穷。", 
            "生为人英殁愈雄，桓圭丹舄膺王封。", 
            "地无南北锡福同，吏民蒇祀端厥躬。", 
            "赵公精诚与神通，植僵起废新斯宫。", 
            "巍峨双庙等山崇，镌珉勒石纪丰功。"
        ], 
        "title": "潮阳县东山张许庙辞", 
        "type": "古风", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "玉壶金世界。", 
            "日月同光彩。", 
            "仙童为活计、恋风采。", 
            "觅药川源，日日西南采。", 
            "收拾归碧海。", 
            "始结金晶，九变还元不坏。", 
            "熏透遍身香雾霭。", 
            "涌出光明大。", 
            "长生纯体现、傲物外。", 
            "可界惺惺、动静都无昧。", 
            "一体含融量，括古包今聚散，无挂无碍。"
        ], 
        "title": "一枝花", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "春去秋来染鬓斑。", 
            "日将月就，断送朱颜。", 
            "铅亏汞水海源乾。", 
            "亢尽琼酥，枯损金兰。", 
            "好养三元闭五关。", 
            "高奔日月，光射鳌山。", 
            "结成圆宝雪霜寒。", 
            "眼底如如，物外闲闲。"
        ], 
        "title": "一剪梅 与张三老善友", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "活计安闲，日日风月为真宰。", 
            "心无挂。", 
            "静听猿啼，似诉无生话。", 
            "一味清凉，眼底无纤芥。", 
            "光明大。", 
            "内外辉辉，如托虚空界。"
        ], 
        "title": "万年春", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "静听身中，火龙水虎争吟啸。", 
            "真奇妙。", 
            "风浪声繁，盘绕天光罩。", 
            "炼结金霜，壶鼎推真造。", 
            "成宝耀。", 
            "地辉天净，□体无尘扰。"
        ], 
        "title": "万年春", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "秋夜银蟾，一天万里光如洗。", 
            "清风细。", 
            "拂拭乾坤，冰莹无纤翳。", 
            "星光光沉，全露圆明体。", 
            "白麾底。", 
            "晃我神游，亲诣攀青桂。"
        ], 
        "title": "万年春 中秋", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "正阳生，归癸地，气沉沉。", 
            "产阴阳、偃月中心。", 
            "化形龙虎，应时交媾不须擒。", 
            "共成三体，长黄芽、香满乾□。", 
            "性如珠，心如月，怀如玉，体如金。", 
            "显九阳、绝尽纤阴。", 
            "本来实相，应机隐显鬼神钦。", 
            "太虚同量，莹无尘、跨古腾金。"
        ], 
        "title": "上丹霄", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "人生最贵，禀五行真气，千灵夙赋。", 
            "首足方圆天地肖，反被阴阳陶铸。", 
            "秋月春花，昨朝今日，断送红颜去。", 
            "前程路险，到时手足无措。", 
            "算来除却一身，轻肥青紫，总是闲家具。", 
            "好把中间心裂碎，静里调和龙虎。", 
            "孕出灵珍，天光内发，变作明珠库。", 
            "外融空界，卓然独纵霞步。"
        ], 
        "title": "大江东去", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "别山美玉，匠一合成器，乾坤体辨。", 
            "两窍明开分日月，八卦九宫齐展。", 
            "方寸心存，斡旋真要，乙木金相恋。", 
            "幽人得趣，便将乾象推转。", 
            "微微腾倒元精，只凭眼下，暗里兴雷电。", 
            "万匝千回循旧路，迤逦乱飞银线。", 
            "馥郁香尘，味能实腹，净体今相见。", 
            "光飞如雪，这回识得头面。"
        ], 
        "title": "大江东去", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "初功混沌，在机缄斡变，坎中一气。", 
            "潜发氤氲初出地，升变阵云呈瑞。", 
            "电掣雷轰，阴阳交会，致作廉纤雨。", 
            "帝川飞过，化成玉鼎神水。", 
            "溶溶九变生金，炼归离内，点化成阳体。", 
            "神变离形摅妙用，独擅幕天席地。", 
            "兀兀腾腾，随方应现，坦坦无拘系。", 
            "含融一体，顿然超出生死。"
        ], 
        "title": "大江东去", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "天元教显，正金莲朵朵，开遍时节。", 
            "士庶官僚咸仰奉，缘觉声闻心说。", 
            "悟者清凉，背之热恼，多口明真诀。", 
            "诸人着眼，照开千古心月。", 
            "了知诸相皆空，不生妄想，当体能消灭。", 
            "境界真实无染著，种种抑绝分别。", 
            "万境一心，现前孤觉，寂寂圆明彻。", 
            "净无可触，太虚一体无别。"
        ], 
        "title": "大江东去", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "两弦中，藏真造。", 
            "阴阳返复，坎离颠倒。", 
            "二气驱驰入炉灶。", 
            "烹煎按候，药林不耗。", 
            "异香馥郁风飘渺。", 
            "金花吹绽，结成圆宝。", 
            "净明实相非草草。", 
            "虚空一样，大光融照。"
        ], 
        "title": "木兰花令", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "闲人闲乐琴书味。", 
            "行货药囊符水。", 
            "顿然识破，沾名作解，蹉跎真计。", 
            "枯木岩前累。", 
            "要撅劣、诸缘总弃。", 
            "剔开性月，时时不昧，忘神气，养虚体。", 
            "炼就不空真智。", 
            "向太虚、神妙成器。", 
            "净明体态，纵横恢廓，一尘无翳。", 
            "圆觉融三际。", 
            "具庄严、法身纯粹。", 
            "显如如了了，真常安住，彻无生理。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "宦途驰骤心贪职。", 
            "官事何时能毕。", 
            "力饶射日，名高为复，到今何济。", 
            "休道功名遂。", 
            "好身退、紧寻归计。", 
            "啖古人糟粕，放怀湖上，泛扁舟，乐真味。", 
            "颖悟安闲云水，恣逍遥、坦然无累。", 
            "豁天宽胸臆，调神养气，无萦无系。", 
            "性命俱相契。", 
            "露实相、混融三际。", 
            "看自强手段，斩钉截铁，把尘缘弃。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "绵绵一气冲关节。", 
            "熏蒸遍流百脉。", 
            "聚归乾鼎，象成龙虎，性情感结。", 
            "精变高超越，功七返、九还无阙。", 
            "炼成大药，通神显用，觉香味，遍身泄。", 
            "焕吐丹光皎洁。", 
            "晃灵台、一点如雪。", 
            "常清常净，无馀无欠，圆明莹彻。", 
            "显出真心月，射宇宙、了无尘屑。", 
            "耸太虚法相，无生神妙，镇千万劫。"
        ], 
        "title": "水龙吟 赠李元法", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "名高三昧丹青匠。", 
            "貌出玄元古样。", 
            "明金绘素，堂堂殊胜，本来真状。", 
            "宝殿严供养。", 
            "摄诸方、群魔胆丧。", 
            "露说经消息，真风郁郁，感人人，总归向。", 
            "外肃威仪瞻仰。", 
            "内须明、物离心上。", 
            "这些儿妙用，无为无作，无中有相。", 
            "变机无障。", 
            "纳十方、廓开玄量。", 
            "契太空一点，虚无活计，壮神通藏。"
        ], 
        "title": "水龙吟 赠杨道宽", 
        "type": "词", 
        "yun": "漾"
    }, 
    {
        "author": "刘志渊", 
        "era": "元", 
        "subtype": null, 
        "text": [
            "人道无生趣，日就月相和。", 
            "高奔用显鸟飞，离外宿灵柯。", 
            "秀孕蕊珠嘉瑞，光射银蟾皎洁，显现月中娥。", 
            "相会瑶池宴，时复醉金波。", 
            "两同宫，七返火，九成金。", 
            "长生体就，一真安住傲无何。", 
            "聚散冥冥谁约，出入惺惺由我，玄妙苦无多。", 
            "大都方寸用，法界总包罗。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "鼎乾坤，炼雌雄。", 
            "阴变纯阳空像同。", 
            "纵横妙体融。", 
            "风乘我，我乘风。", 
            "风我相乘法界中。", 
            "无形空不空。"
        ], 
        "title": "长相思", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "万法心头可可。", 
            "偃月抽添水火。", 
            "淘炼结金晶，迸出圆明珠颗。", 
            "证果。", 
            "证果。", 
            "一混虚空是我。"
        ], 
        "title": "如梦令", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "曩甘聪黜体还隳。", 
            "索玄机。", 
            "守谦卑。", 
            "地久天长，迤逦志迟疑。", 
            "法弱马颠亡羁勒，风花阵，恣奔驰。", 
            "纵横熟境意熙熙。", 
            "慕台池。", 
            "骋轻肥。", 
            "荡散冲和，仙路隔云泥。", 
            "再展维持天地手，抟真造，长灵仪。"
        ], 
        "title": "江城子令", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "一江九曲虎龙奔。", 
            "意雄雄。", 
            "气融融。", 
            "匝转昆仑，霹雳震乾坤。", 
            "喷出金沙光的烁，明明相，混虚空。", 
            "法身缥缈性恢弘。", 
            "变无穷。", 
            "体无踪。", 
            "常应常静，法界显圆通。", 
            "境摄一心空色混，无分别，契真风。"
        ], 
        "title": "江城子令", 
        "type": "词", 
        "yun": null
    }, 
    {
        "author": "刘汶", 
        "era": "元", 
        "subtype": "五言排律", 
        "text": [
            "滚滚沧江去，茫茫暗谷移。", 
            "黑头那敢恃，华发会相欺。", 
            "遂起纷如叹，能忘逝者悲。", 
            "著书谁发愤？追古独忘疲。", 
            "讲授尝佔毕，研穷几下帷。", 
            "群经元奥妙，百氏苦支离。", 
            "索隐妨修业，谈经失秉彝。", 
            "反身惟一理，遵道岂多歧。", 
            "新意方来际，陈言尽去时。", 
            "夏虫冰莫讶，越犬雪休疑。", 
            "浮世春荣过，幽园夕秀迟。", 
            "后凋终有待，直养可容亏。", 
            "向使常流混，宁逃具眼嗤。", 
            "投閒欣事省，扫迹畏人知。", 
            "环堵差堪恋，长沙去若为。", 
            "趋庭因泮藻，赠客且江蓠。", 
            "回顾皋比冷，还思宝玦遗。", 
            "羁愁生雨外，乡梦落天涯。", 
            "每慨渊明菊，将寻绮季芝。", 
            "未谐莱氏隐，频念鹿门期。", 
            "友谊今踰薄，儒流子尚奇。", 
            "刚肠俱比石，末俗竟如脂。", 
            "缀曲唯同病，论诗固解颐。", 
            "率更仍翰墨，六一再文辞。", 
            "解接家声远，兼扶士气衰。", 
            "埙篪参雅奏，椿桂亚高枝。", 
            "正始音能续，元和脚肯随。", 
            "浑雄亲汉魏，绮靡却陈隋。", 
            "浪许鲲鱼舞，云看骏马驰。", 
            "驽骀羞抗臆，鳅鳝愧扬鬐。", 
            "不尽沙金拣，犹□璞玉治。", 
            "受辛惊绝倡，胜己辱先施。", 
            "欧冶加锋锷，刘墙力塈茨。", 
            "吾侪非敢傲，儿辈自宜麾。", 
            "学要千年蕴，名须万古垂。", 
            "匪徒攀屈宋，深望溯濂伊。", 
            "天运流无息，人生志勿卑。", 
            "操怜松郁郁，节抚竹猗猗。", 
            "尽拟泠风脚，何曾俗骨医。", 
            "煎胶得麟凤，岁晚愿深资。"
        ], 
        "title": "言志叙交四十韵答欧阳元翁", 
        "type": "排律", 
        "yun": "支"
    }, 
    {
        "author": "刘汶", 
        "era": "元", 
        "subtype": "五言律诗", 
        "text": [
            "此夕何多感，明朝过六旬。", 
            "乾坤又元统，人物少咸淳。", 
            "酒厌山杯渌，梅伤水国春。", 
            "灯前曾戏綵，马首一沾巾。"
        ], 
        "title": "癸酉除夕", 
        "type": "律诗", 
        "yun": "真"
    }, 
    {
        "author": "刘汶", 
        "era": "元", 
        "subtype": "五言律诗", 
        "text": [
            "春与年年别，穷随日日增。", 
            "眼明贪夜读，事少忘晨兴。", 
            "倦鸟犹迁木，潜鱼已陟冰。", 
            "栖迟唯故辙，无梦到飞腾。"
        ], 
        "title": "早春述怀", 
        "type": "律诗", 
        "yun": "蒸"
    }, 
    {
        "author": "刘汶", 
        "era": "元", 
        "subtype": "七言律诗", 
        "text": [
            "一日书成四海传，华阳始信有儒仙。", 
            "神交弘景吹笙夜，心在留侯辟谷年。", 
            "重碧拈春瓢贮月，硬黄临帖研分泉。", 
            "山中物色清无限，便拟凌云到洞天。"
        ], 
        "title": "寄赠华阳洞隐者", 
        "type": "律诗", 
        "yun": "先"
    }, 
    {
        "author": "刘汶", 
        "era": "元", 
        "subtype": "七言律诗", 
        "text": [
            "铜驼陌上得铜洗，曾见汉朝风露零。", 
            "寒光未变劫灰黑，古色犹带宫苔青。", 
            "金人堕泪漫怀古，玉女洗头真寓形。", 
            "与君作池媚蕉雪，何以报之双玉瓶。"
        ], 
        "title": "次韵张伯雨蕉池积雪诗二首 其一", 
        "type": "律诗", 
        "yun": "青"
    }, 
    {
        "author": "刘汶", 
        "era": "元", 
        "subtype": "七言律诗", 
        "text": [
            "仙掌金盘列风露，人间琛宝多飘零。", 
            "忽看铜洗土花碧，侧想玉女云鬟青。", 
            "千年偶在聊寓意，万物终毁无逃形。", 
            "吾徒汲古宁玩物，愿子及泉资绠瓶。"
        ], 
        "title": "次韵张伯雨蕉池积雪诗二首 其二", 
        "type": "律诗", 
        "yun": "青"
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "到闲人闲处，更何必，问穷通。", 
            "但遣兴哦诗，洗心观易，散步携筇。", 
            "浮云不堪攀慕，看长空、淡淡没孤鸿。", 
            "今古渔樵话里，江山水墨图中。", 
            "千年事业一朝空。", 
            "春梦晓闻钟。", 
            "得史笔标名，云台画像，多少成功。", 
            "归来富春山下，笑狂奴、何事傲三公。", 
            "尘事休随夜雨，扁舟好待秋风。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "望乾坤浩荡，曾际会，好风云。", 
            "想汉鼎初成，唐基始建，生物如春。", 
            "东风吹遍原野，但无言、红绿自纷纷。", 
            "花月流连醉客，江山憔悴醒人。", 
            "龙蛇一屈一还伸。", 
            "未信丧斯文。", 
            "复上古淳风，先王大典，不贵经纶。", 
            "天君几时挥手，倒银河、直下洗嚣尘。", 
            "鼓舞五华鸑鷟，讴歌一角麒麟。"
        ], 
        "title": "木兰花慢 混一后赋", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "书帙省淹留，人间事，一笑不须愁。", 
            "红日半窗，梦随蝴蝶，碧云千里，归骤骅骝。", 
            "酒杯里、功名浑琐琐，今古两悠悠。", 
            "汉代典刑，萧曹画一，晋朝人物，王谢风流。", 
            "冠盖照神州。", 
            "春风弄丝竹，胜处追游。", 
            "诗兴笔摇牙管，字字银钩。", 
            "遇美景良辰，寻芳上苑，赏心乐事，取醉南楼。", 
            "好在五湖烟浪，谁识归舟。"
        ], 
        "title": "风流子", 
        "type": "词", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "山谷家风，萧闲情味，只君能识。", 
            "会友论文，哦诗遣兴，此乐谁消得。", 
            "壶中天地，目前今古，今日还明日。", 
            "似南华蝶梦醒来，秋雨数声残滴。", 
            "诗书有味，功名应小，云散碧空幽寂。", 
            "北海洪尊，南山佳气，清赏今犹昔。", 
            "一天明月，几行征鹰，楼上有人横笛。", 
            "想醉中、八表神游，不劳凤翼。"
        ], 
        "title": "永遇乐", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "闲云不肯狂驰骋。", 
            "向晚自来栖峰顶。", 
            "野人无事也关门，一炷古香焚小鼎。", 
            "惊鸟有恨无人省。", 
            "飞去飞来明月影。", 
            "夜阑万籁寂中闻，破牖透风微觉冷。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "翠微掩映农家住。", 
            "水满玉溪花满树。", 
            "青山随我入门来，黄鸟背人穿竹去。", 
            "烟霞隔断红尘路。", 
            "试问功名知此趣。", 
            "一壶春酒醉春风，便是太平无事处。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "酒醒梦回时，小鼎串烟初灭。", 
            "留得瘦梅疏竹，弄窗间素月。", 
            "起来幽绪转清幽，幽处更难说。", 
            "一曲竹枝歌罢，满襟怀冰雪。"
        ], 
        "title": "好事近", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "桃李尽飘零，风雨更休怀恶。", 
            "细把牡丹遮护，怕因循吹落。", 
            "平芜望断更青山，楼外数峰削。", 
            "野鸟不知归处，把行云随着。"
        ], 
        "title": "好事近", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "红雨斜斜作阵，绿云碎碎成堆。", 
            "武陵溪口几人迷。", 
            "桃花水，流入不流回。", 
            "夏日董风殿阁，秋宵宝月楼台。", 
            "仙凡境界隔尘埃。", 
            "青鸾客，归去又归来。"
        ], 
        "title": "江月晃重山", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "杜宇声中去住，蜗牛角上输赢。", 
            "金瓯名字尽人争。", 
            "秋鸿影，湖水镜般明。", 
            "杨柳烟凝露重，莲花月冷风清。", 
            "万年枝稳鹊休惊。", 
            "邻家笛，夜夜故园情。"
        ], 
        "title": "江月晃重山", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "太白诗成对酒，仲宣赋就登楼。", 
            "思乡怀古两悠悠。", 
            "黄尘路，风雨鬓惊秋。", 
            "三岛云随鹤驭，五湖月载归舟。", 
            "青山西塞水东流。", 
            "功名好，欢伯笑人愁。"
        ], 
        "title": "江月晃重山", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "平生行止懒编排。", 
            "住蒿莱。", 
            "走尘埃。", 
            "社燕秋鸿，年去复年来。", 
            "看尽好花春睡稳，红兴紫，任他开。", 
            "紫微天上列三台。", 
            "问英才。", 
            "几沉埋。", 
            "沧海遗珠，当著在鸾台。", 
            "兴世浮沉惟酒可，如有酒，且开怀。"
        ], 
        "title": "江城子", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "松苍竹翠岁寒天。", 
            "雁山前。", 
            "凤城边。", 
            "回首燕南，一别又三年。", 
            "长爱故人心似月，人不见，月还圆。", 
            "小窗寂寂锁凝烟。", 
            "一灯然。", 
            "一诗联。", 
            "诗若灯青，孤影伴无眠。", 
            "明日酒中余思在，挥醉墨，洒云笺。"
        ], 
        "title": "江城子", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "琼华昔日贺新成。", 
            "与苍生。", 
            "乐升平。", 
            "西望长山，东顾限沧溟。", 
            "翠辇不来人换生，天上月，自虚盈。", 
            "树分残照水边明。", 
            "雨初晴。", 
            "气还清。", 
            "醉却兴亡，惟有酒多情。", 
            "收取晋人腮上泪，千载后，几新亭。"
        ], 
        "title": "江城子 游琼华岛", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "醪虽薄。再四劝君无恶。", 
            "林到面前须饮却。莺啼花未落。", 
            "束置功名高阁。两日三朝留酌。", 
            "绿柳来年无可握。春情凭底托。"
        ], 
        "title": "谒金门", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "山河萦带九州横。", 
            "深谷几为陵。", 
            "千年万年兴废，花月洛阳城。", 
            "图富贵，论功名。", 
            "我无能。", 
            "一壶春酒，数首新诗，实诉衷情。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "堂上箫韶人不奏，凤凰何处飞鸣。", 
            "黄尘扰扰马纵横。", 
            "谁能知乐毅，志不在齐城。", 
            "后辈谩搜前辈错，到头义重功轻。", 
            "海隅四面尽苍生。", 
            "东风吹绿草，布谷劝春耕。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "同是天涯流落客，君还先到襄城。", 
            "云南关险梦犹惊。", 
            "记曾明月底，高枕远江声。", 
            "年去年来人渐老，不堪苦事功名。", 
            "倾开怀抱酒多情。", 
            "几时同一醉，挥手谢公卿。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "满路红尘飞不去，春风弄我华颠。", 
            "故园桃李酒尊前。", 
            "赏心逢美景，此事古难全。", 
            "若智若痴人总笑，夕阳空袅吟鞭。", 
            "马头山色翠相连。", 
            "不知山下客，何日是归年。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "一别仙源无觅处，刘郎鬓欲成丝。", 
            "兰昌千树碧参差。", 
            "芳心应好在，时复问蜂儿。", 
            "报到洞门长闭着，只今未有开时。", 
            "杏花容冶没人司。", 
            "东家深院宇，墙外有横枝。"
        ], 
        "title": "临江仙 桃花", 
        "type": "词", 
        "yun": null
    }, 
    {
        "author": "刘宗远", 
        "era": "元", 
        "subtype": "五言律诗", 
        "text": [
            "雨脚何时住，江流逐日深。", 
            "一寒违众务，百虑集归心。", 
            "夕景含饥色，春光堕积阴。", 
            "去年携酒处，月满杏花林。"
        ], 
        "title": "江村苦雨", 
        "type": "律诗", 
        "yun": "侵"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "酒尽沙头意惘然，君今归理曲江船。", 
            "曾同忧患难为别，欲取功名莫计年。", 
            "世乱人心机似箭，雨馀山路瘴如烟。", 
            "诸君倘问余何似？一片丹心可对天。"
        ], 
        "title": "送谢仲宜归五羊", 
        "type": "律诗", 
        "yun": "先"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "早岁同游凤阙前，于今鬓发各萧然。", 
            "御街杨柳春风马，海子芙蓉夜月船。", 
            "满望功名图晚岁，岂期衰朽度残年？", 
            "九江二水难回首，报国忠君各勉旃。"
        ], 
        "title": "寄友，为红巾破九江府", 
        "type": "律诗", 
        "yun": "先"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "瑟瑟秋风吹客衣，夜凉如水曷胜悲？", 
            "早知多难有今日，何得长贫似昔时？", 
            "华屋凄凉芳草合，黄金散尽壮颜衰。", 
            "妻孥流转无消息，幸赖纲维有故知。"
        ], 
        "title": "寄乡人袁观所", 
        "type": "律诗", 
        "yun": "支"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "少年壮气拂云霓，马上鹰扬老未衰。", 
            "荡涤奸凶仍好武，遨游江海更能诗。", 
            "池荒固自多春草，世乱偏惊见瑞芝。", 
            "何况屯田有长策，曲江真足驻雄师。"
        ], 
        "title": "题刘大观诗卷后", 
        "type": "律诗", 
        "yun": "支"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "倏而虎鼠倏虫沙，世变如云似未涯。", 
            "幸有故人来白酒，且开好况对黄花。", 
            "纷纷凉月中军帐，猎猎西风绝塞笳。", 
            "料得来春匡济了，笑扶玉节共还家。"
        ], 
        "title": "九日，置酒，与从事饮酣书事，示李子运", 
        "type": "律诗", 
        "yun": "麻"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "懒能策蹇诣时官，且唤青山共倚阑。", 
            "春到谩寻花作友，客来须借酒为欢。", 
            "山中泉石论交易，天上风云入梦难。", 
            "奉母读书今有日，却从北斗望长安。"
        ], 
        "title": "次韵", 
        "type": "律诗", 
        "yun": "寒"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "京国湖山十二年，年年两地望婵娟。", 
            "流光过客催我老，明月与人今夜圆。", 
            "又逐云萍来岭表，幸同儿女乐尊前。", 
            "可怜有弟头如雪，烂漫斑衣绕膝边。"
        ], 
        "title": "中秋有感", 
        "type": "律诗", 
        "yun": "先"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "一登快阁情何极，太史骑鲸已上天。", 
            "烟树溟濛秋可画，江山空阔客如仙。", 
            "半生不识东南路，浪迹深惭上下船。", 
            "四海故人今聚会，忽惊歌舞落尊前。"
        ], 
        "title": "登快阁", 
        "type": "律诗", 
        "yun": "先"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "盘错载逢知利器，冰霜屡阅见生涯。", 
            "轻车熟路老为县，短什长篇真当家。", 
            "今雨田田饶谷粟，东风处处长桑麻。", 
            "公庭静坐无馀事，閒数梅开第几花？"
        ], 
        "title": "题兴化县严士奇诗卷", 
        "type": "律诗", 
        "yun": "麻"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "共宦关南三见秋，相看政好又韶州。", 
            "故家乔木今千载，碧嶂清江第一流。", 
            "案牍暇时仍阅史，江山佳处更登楼。", 
            "如今刀笔皆为相，好取功名趁黑头。"
        ], 
        "title": "送徐伯高", 
        "type": "律诗", 
        "yun": "尤"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "十载相违一见君，何堪岁晏又轻分。", 
            "南风十日不成雪，一雨满山都是云。", 
            "滑滑长途宜自重，萧萧孤驿不堪闻。", 
            "周原郡邑咨询遍，为吊斯民志独勤。"
        ], 
        "title": "送李子洁巡按", 
        "type": "律诗", 
        "yun": "文"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "节序匆匆又落花，几回沧海叹乘槎？", 
            "不闻庭竹来鸣凤，祇见宫槐噪晚鸦。", 
            "老去可怜心转赤，悲来那觉鬓生华？", 
            "明当拂袖江南好，山雨晴时笋正芽。"
        ], 
        "title": "次韵", 
        "type": "律诗", 
        "yun": "麻"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "岭海屡惊来诏使，蛮方孰不仰皇都？", 
            "自怜老去难为别，但有人来莫惜书。", 
            "乘兴何妨吟萼棣，思归应不为莼鲈。", 
            "台端历历陈时弊，十道疲民未得苏。"
        ], 
        "title": "奉别瑞甫高掾郎还南台", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "浩劫如天似未涯，生民性命等飞花。", 
            "兵戈轇轕动万计，柴米从容有几家？", 
            "宇宙岂应将拆裂？英雄到此谩咨嗟。", 
            "忠肝义胆难磨灭，自昔睢阳世共誇。"
        ], 
        "title": "韶州围城", 
        "type": "律诗", 
        "yun": "麻"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "常思为国致升平，每事参差谩有情。", 
            "天魔未除难学道，国粮不足莫论兵。", 
            "痛怜劫运如长夜，起视明星近五更。", 
            "待得朝廷消息好，笑携儿子赋归耕。"
        ], 
        "title": "枕上偶成", 
        "type": "律诗", 
        "yun": "庚"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "讨贼提兵垂十稔，老成练达亦吾师。", 
            "竖儒几败乃公事，男子要为天下奇。", 
            "公瑾孤军鏖赤壁，谢玄劲气破淮肥。", 
            "从渠百万终为贼，要取梅关却赋归。"
        ], 
        "title": "有怀蒙泉都帅二首 其一", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "卜式助边常百万，如斯乃可济时艰。", 
            "传家自有遗经笥，报国无忘拜将坛。", 
            "满眼黄金轻似土，他年清节重如山。", 
            "广东未必真忘我，但有官鹾定拨还。"
        ], 
        "title": "有怀蒙泉都帅二首 其二", 
        "type": "律诗", 
        "yun": null
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "悠然无语眄庭柯，风雨伤春奈若何！", 
            "浮世周旋如子少，馀情流丽向人多。", 
            "好诗寄我频三诵，穷巷经年一再过。", 
            "无酒固难淹李白，空馀文燄照松萝。"
        ], 
        "title": "答胡海翁、胡宗性重谒", 
        "type": "律诗", 
        "yun": "歌"
    }, 
    {
        "author": "刘鹗", 
        "era": "元", 
        "subtype": "七言律诗", 
        "text": [
            "暖云扶绿上林柯，春去春来可奈何！", 
            "远道尘泥行客少，故园风雨落花多。", 
            "撷兰溪上心非隐，种柳庄前足怕过。", 
            "尚意玉堂青眼旧，肯嫌俗驾忤烟萝？"
        ], 
        "title": "来诗", 
        "type": "律诗", 
        "yun": "歌"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "地老天荒雪亦苍，车声轧轧转羊肠。", 
            "短衣蓬鬓沙陀路，一岁三番过界墙。"
        ], 
        "title": "过界墙", 
        "type": "绝句", 
        "yun": "阳"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "背阴花木锦成丛，幽谷莺啼上苑中。", 
            "李白桃红杨柳绿，天涯无处不春风。"
        ], 
        "title": "三月", 
        "type": "绝句", 
        "yun": "东"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "雨过幽庭长绿苔，东风时为扫尘埃。", 
            "无人曾见春来处，门外桃花只自开。"
        ], 
        "title": "有怀遂长老四首 其一", 
        "type": "绝句", 
        "yun": "灰"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "山叠崔嵬水渺茫，故人万里未相忘。", 
            "飘零更惜天边雁，独驾秋风不入行。"
        ], 
        "title": "有怀遂长老四首 其二", 
        "type": "绝句", 
        "yun": "阳"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "孤城寒角噎南楼，黄叶关山过雁秋。", 
            "忆起滹沱相别处，一窗风雨梦西州。"
        ], 
        "title": "有怀遂长老四首 其三", 
        "type": "绝句", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "堂上笙歌醉耳红，牡丹香散一帘风。", 
            "谢家鹦鹉金笼里，笑杀池边绿继翁。"
        ], 
        "title": "有怀遂长老四首 其四", 
        "type": "绝句", 
        "yun": "东"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "衔泥旧燕垒新巢，来往如辞曲折劳。", 
            "蜗舍虽微足容尔，画梁争得几多高。"
        ], 
        "title": "留燕", 
        "type": "绝句", 
        "yun": "豪"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "剑气从教犯斗牛，百川横放海难收。", 
            "九天直上无凝滞，更看银河一派流。"
        ], 
        "title": "读遗山诗四首 其一", 
        "type": "绝句", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "北里笙歌劝酒杯，南邻门巷冷如灰。", 
            "秋风万里方摇落，叫杀孤鸿春不回。"
        ], 
        "title": "读遗山诗四首 其二", 
        "type": "绝句", 
        "yun": "灰"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "青云高兴入冥搜，一字非工未肯休。", 
            "直到雪消冰泮后，百川春水自东流。"
        ], 
        "title": "读遗山诗四首 其三", 
        "type": "绝句", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "云霞闪灿动霓旌，轰磕征鼙震地声。", 
            "千里折冲归指画，将坛孙子独论兵。"
        ], 
        "title": "读遗山诗四首 其四", 
        "type": "绝句", 
        "yun": "庚"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "百花眼底乱飘零，绿满池塘草又生。", 
            "绝色海棠春也妒，况他风雨本无情。"
        ], 
        "title": "暮春", 
        "type": "绝句", 
        "yun": "庚"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "海棠微露湿胭脂，杨柳轻风弄碧丝。", 
            "一片春光都是恨，佳人睡起倚楼时。"
        ], 
        "title": "春晓", 
        "type": "绝句", 
        "yun": "支"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "四月新来三月还，一春光景镜中看。", 
            "东风也逐情浓处，吹落桃花放牡丹。"
        ], 
        "title": "新开牡丹", 
        "type": "绝句", 
        "yun": "寒"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "锦里春光晓望中，雨馀花润草蒙茸。", 
            "青山尚在浮烟里，楼上分明见几峰。"
        ], 
        "title": "雨过登楼", 
        "type": "绝句", 
        "yun": "冬"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "帘捲东风户半开，閒庭烟锁绿纹苔。", 
            "海棠花上黄昏月，曾照金鸾几度来。"
        ], 
        "title": "宫中曲", 
        "type": "绝句", 
        "yun": "灰"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "驼顶丁当响巨铃，万车轧轧一齐鸣。", 
            "当年不离沙陀地，辗断金原鼓笛声。"
        ], 
        "title": "驼车行", 
        "type": "绝句", 
        "yun": "庚"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "小溪流水碧如油，终日忘机羡白鸥。", 
            "两岸桃花春色里，可能容个钓鱼舟。"
        ], 
        "title": "小溪", 
        "type": "绝句", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "楼头凝眺倚晴晖，山势长看水附堤。", 
            "燕子双双衔不遍，凤凰城里落花泥。"
        ], 
        "title": "晴望", 
        "type": "绝句", 
        "yun": "齐"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "芦花远映钓舟行，渔笛时闻三两声。", 
            "一阵西风吹雨散，夕阳还在水边明。"
        ], 
        "title": "溪上", 
        "type": "绝句", 
        "yun": "庚"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "居庸春色限燕台，山杏凝寒花未开。", 
            "驿马萧萧云日晚，一川风雨过怀来。"
        ], 
        "title": "清明后一日过怀来", 
        "type": "绝句", 
        "yun": "灰"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "千里家山入寸眸，碧天无际月横钩。", 
            "书成得得秋风夜，一线微鸿独倚楼。"
        ], 
        "title": "閒书", 
        "type": "绝句", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "新染蔷薇一扑黄，梨花乱舞白霓裳。", 
            "凭谁收拾春风去，催发酴醾满架香。"
        ], 
        "title": "春深", 
        "type": "绝句", 
        "yun": "阳"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "昨朝信马凤城西，鞭约垂杨过小堤。", 
            "春色满园花胜锦，黄鹂只拣好枝啼。"
        ], 
        "title": "城西游", 
        "type": "绝句", 
        "yun": "齐"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "春回三月过西州，芳草青青不断头。", 
            "多少冻溪凝住水，尽随归客向东流。"
        ], 
        "title": "征西回", 
        "type": "绝句", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "霜落江寒鸣雁稀，倚楼人定怨归迟。", 
            "笛声唤起山头月，飞上青天照别离。"
        ], 
        "title": "远别离", 
        "type": "绝句", 
        "yun": "支"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "铁色皴皮带老霜，含英咀美入诗肠。", 
            "舌根未得天真味，鼻观先通圣妙香。", 
            "海上精华难品第，江南草木属寻常。", 
            "待将肤凑浸微汗，毛骨生风六月凉。"
        ], 
        "title": "尝云芝茶", 
        "type": "律诗", 
        "yun": "阳"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "沙白江青落照红，沧波老树动秋风。", 
            "天光与水浑相似，山面如人了不同。", 
            "千古周郎馀事业，一时曹孟谩英雄。", 
            "东南几许繁华地，长在元戎指画中。"
        ], 
        "title": "江边晚望", 
        "type": "律诗", 
        "yun": "东"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "雨霁轻烟锁翠岚，五更残月照征骖。", 
            "王戈定指何方去，天意仍教我辈参。", 
            "霸气堂堂在西北，长庚朗朗照东南。", 
            "江山如旧年年换，谁把功名入笑谈？"
        ], 
        "title": "岭北道中", 
        "type": "律诗", 
        "yun": "覃"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "凌云气节鬓惊秋，书剑荒寒事远游。", 
            "万里岚光乘马背，一川红叶上鳌头。", 
            "西风不管参军帽，绝塞空凋季子裘。", 
            "谁把茱萸念行役？凭高拭目望神州。"
        ], 
        "title": "九日满坦山", 
        "type": "律诗", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "军中无酒慰飘零，辜负沙头双玉瓶。", 
            "鞍马几年南北路，关河千古短长亭。", 
            "好风到枕客愁破，残月入帘归梦醒。", 
            "梦断故山人不见，晓来江上数峰青。"
        ], 
        "title": "江上寄别", 
        "type": "律诗", 
        "yun": "青"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "江边缭绕惜芳丛，绝笔天真在眼中。", 
            "素艳乍开珠蓓蕾，暗香微度玉玲珑。", 
            "一枝倒影斜斜月，满树浮光细细风。", 
            "明日行经山下路，几回特地驻青骢。"
        ], 
        "title": "江边梅树", 
        "type": "律诗", 
        "yun": "东"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "世外徒闻说洞天，桃源迷路再无缘。", 
            "摩青磈磊谁能凿？绣白玲珑自可穿。", 
            "别有一壶藏日月，正看万窍吐云烟。", 
            "劳生得遇崆峒客，炼诀还丹问隐仙。"
        ], 
        "title": "过玲珑山", 
        "type": "律诗", 
        "yun": "先"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "万仞昆崙顶上头，颓然委□下林丘。", 
            "九随地势曲千里，一返天源经百州。", 
            "积石西边才北转，太行南下已东流。", 
            "□匀一线穿沧海，直接银河浸斗牛。"
        ], 
        "title": "黄河", 
        "type": "律诗", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "雨洗芳尘绝点埃，桃花零落海棠开。", 
            "沈香亭小围红树，太液池清映绿苔。", 
            "夜月也曾悬汉殿，朝云何只在阳台。", 
            "六宫帘捲东风软，一派仙音翠辇来。"
        ], 
        "title": "春日效宫体", 
        "type": "律诗", 
        "yun": "灰"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "悠悠离阔感中年，我辈情钟岂不然。", 
            "好景与时浑易过，可人和月只难圆。", 
            "五更残梦鸡声里，千里归心雁影前。", 
            "漠北云南空浪走，今春又负杏花天。"
        ], 
        "title": "寄友人", 
        "type": "律诗", 
        "yun": "先"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "西风落叶共萧飕，百感中来不自由。", 
            "豪客空携铁如意，舞嬛徒费锦缠头。", 
            "曳过雨脚云归岫，涌出山头月满楼。", 
            "一曲清歌一杯酒，为君洗尽古今愁。"
        ], 
        "title": "劝友人酒", 
        "type": "律诗", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "关河牢落别离中，到处题诗记转蓬。", 
            "啼鸟不知春是客，落花还逐水流东。", 
            "云开千里远山碧，楼映半溪残照红。", 
            "雌蝶雄蜂不同类，双双相趁舞回风。"
        ], 
        "title": "客兴", 
        "type": "律诗", 
        "yun": "东"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "穹庐悄悄夜漫漫，午醉醒来坐席寒。", 
            "富贵有媒皆豹变，功名无分独璃蟠。", 
            "子陵实愧三公爵，靖节非轻一县官。", 
            "高捲毡帘对明月，秋风一曲入琴弹。"
        ], 
        "title": "宋义甫弹秋风", 
        "type": "律诗", 
        "yun": "寒"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "客散关门厌事哗，炉香满屋卧烟霞。", 
            "人辞故里凡三载，僧到伽蓝自一家。", 
            "梦破小窗浮月色，漏残寒角奏梅花。", 
            "天明又上滹阳道，鸳水归程渐有涯。"
        ], 
        "title": "宿中山乾明寺", 
        "type": "律诗", 
        "yun": "麻"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "车箱来往若流泉，绝壁巉嵓倚翠烟。", 
            "限破中州四十里，凿开大路几千年。", 
            "函关不谓平如地，蜀道无知险似天。", 
            "万里挥鞭犹咫尺，谁能掌上保幽燕？"
        ], 
        "title": "过居庸关", 
        "type": "律诗", 
        "yun": "先"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "半纸功名满地愁，都教白了少年头。", 
            "早应未拜曹参相，终不当封李广侯。", 
            "曲水乱山红树晚，西风残照白云秋。", 
            "归鸦一片投林去，自笑劳生未解休。"
        ], 
        "title": "秋日途中", 
        "type": "律诗", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "山水清佳自在游，利名莫莫复休休。", 
            "瘦筇此日真忘世，长笛何人效倚楼？", 
            "鸦落点成千树墨，雁飞横绝一天秋。", 
            "归来小院松梢上，新月低斜玉一钩。"
        ], 
        "title": "晚游", 
        "type": "律诗", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "睡起重持金曲卮，要凭芳酒缓离思。", 
            "醉魂屡作还山梦，吟兴多因寄友诗。", 
            "千里波光风定后，一楼山色雨晴时。", 
            "碧云望断佳人远，投树栖鸦已满枝。"
        ], 
        "title": "楼上", 
        "type": "律诗", 
        "yun": "支"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "连岁驱驰万里程，碧台歌舞笑争名。", 
            "山中猿鹤丹心在，塞上风烟白发生。", 
            "对客倦谈当世事，向人难悉未归情。", 
            "雪花乱打西窗急，总似芭蕉夜雨声。"
        ], 
        "title": "睡起", 
        "type": "律诗", 
        "yun": "庚"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "春光满眼酒盈尊，难得同观易见分。", 
            "秋气著人凉似水，晚山和我淡如云。", 
            "清歌月影檐头转，残梦钟声枕上闻。", 
            "玄鸟欲归黄鸟断，诗哦伐木正思君。"
        ], 
        "title": "寄张平章仲一", 
        "type": "律诗", 
        "yun": "文"
    }, 
    {
        "author": "刘基", 
        "era": "元", 
        "subtype": null, 
        "text": [
            "弱不胜烟，娇难著雨，如何绾得春光住。", 
            "甫能振迅入云霄，又还旖旎随风去。", 
            "高拂楼台，低黏花絮，如狂似醉无归处。", 
            "黄蜂粉蝶漫轻盈，也应未敢窥芳树。"
        ], 
        "title": "踏莎行　 咏游丝", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "采采黄金蕊，遥见晚山横翠。", 
            "重门深掩一庭风，沽来淡酒，能得几回醉。", 
            "草黄云白鸿千里，落日寒烟起。", 
            "相怜自有明月，照人肺腑清如水。"
        ], 
        "title": "青门引", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "不寐凄寒剥瘦肌，闻钟惊起揽裳衣。", 
            "恰如久戌得归时。", 
            "斜汉隔山牵月落，小禽出树掠霜飞。", 
            "濛濛轻蔼晕朝晖。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "门外几多春，特地愁人，红英都作马蹄尘。", 
            "只有青青河畔草，一似相亲。", 
            "极目楚江滨，流水无津，野猿山鸟怨芳辰。", 
            "叫雨呼云昏复晓，天也伤神。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "琴薰应律。", 
            "有细烟罥雨，浓露晞日。", 
            "洛浦波生，湘渚风交，霓裳水佩争出。", 
            "姮娥欲共青鸾舞，飏锦幕、香霏纨质。", 
            "唤海童、齐捧骊珠，艳色荡摇鲛室。", 
            "遥想麻姑坛上，翠霞与缟袂，相伴箫瑟。", 
            "妖冶珊瑚，柔媚昌宗，敢污天然清谧。", 
            "西峰玉井秋河近，看叶底、蜂房成蜜。", 
            "便为君、摘向金尊，压倒楚江萍实。"
        ], 
        "title": "疏影　 分韵咏荷花得实字", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "烟雨池塘，盻花枝、垂垂向人如泣。", 
            "燕子乍归，帘幕馀寒，语困画梁双立。", 
            "晓光摇帐惊眠起，□□□、莺簧犹涩。", 
            "断肠处、丝繁絮乱，子规声急。", 
            "只恐芳时易戢，便不待秋风，粉销香浥。", 
            "半掩绮窗，深锁重门，天静月华将入。", 
            "素琴弹尽离凤调，凄风与、愁云交集。", 
            "夜迢递、罗襟旧痕又湿。"
        ], 
        "title": "花心动", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "白日下层岑，暮霭生寒水。", 
            "水远山长不见人，月上风微起。", 
            "何许一孤鸿，飞去潇湘沚。", 
            "欲采蘋花寄所思，无处寻双鲤。"
        ], 
        "title": "卜算子", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "秋光好，无柰锦帐香销，绣帏寒早。", 
            "钩帘人立西风，送书过雁，依然又到。", 
            "故乡杳，空把泪随江水，梦萦池草。", 
            "何时赋得归来，倚松对柳，开尊醉倒。", 
            "衰鬓不堪临镜，镜中愁见，蓬飞丝绕。", 
            "门外远山青青，长带斜照。", 
            "石泉涧月，辜负夜猿啸。", 
            "伤心处，枫凋露渚，荷枯烟沼，燕去玄蝉老。", 
            "满天细雨鸣羁鸟，花蔓当檐袅。", 
            "庭院静，遥闻清砧声捣。", 
            "拥衾背壁，一灯红小。"
        ], 
        "title": "瑞龙吟", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "西风吹楚甸，四山净绿，万籁起秋声。", 
            "捲帘当晚霁，倚遍阑干，惨恻望乡情。", 
            "柴桑旧菊，为谁犹擢金。", 
            "愁他一江流水，衮衮向东倾。", 
            "凄清，天边孤雁，甚处飞来，到中庭落影。", 
            "云路遥、归程难计，离恨空萦。", 
            "斜阳冉冉低乔木，但暝色、摇动檐楹。", 
            "还又见、花间露滴瑶琼。"
        ], 
        "title": "渡江云", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "凉雨新沐，秋花遍墙角。", 
            "门对远山，山带斜阳，葱茏相属。", 
            "明月今宵巳自满，又争柰、素娥幽独。", 
            "向天涯，望月兴怀，愁多如簇。", 
            "年岁促，欢去速。", 
            "意易足，事难续。", 
            "镜掩懒重开，纵春风，也不解、染黄成绿。", 
            "陇首孤云去无际，草上露华白如玉。", 
            "且深下红帘，倒金樽醽醁。"
        ], 
        "title": "帝台春", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "袅袅西风吹草黄，疏疏零雨泫花妆。", 
            "惊寒鹦鹉唤人忙。", 
            "雁影两行冲月落，虫声一部和更长。", 
            "博山烟冷思茫茫。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "淡烟平楚，又送王孙去。", 
            "花有泪，莺无语。", 
            "芭蕉心一寸，杨柳丝千缕。", 
            "今夜雨，定应化作相思树。", 
            "忆昔欢游处。", 
            "触目成前古。", 
            "良宵会，知何许。", 
            "百杯桑落酒，三叠阳关句。", 
            "情未了，月明潮上迷津渚。"
        ], 
        "title": "千秋岁　 送别", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "三更鸣雨，湿透桃花脸。", 
            "珠箔未登钩，早飘落、猩红数点。", 
            "碧云如梦，人去巳无踪；", 
            "金泥凤，玉蟠龙，寂寞蛛丝检。", 
            "玄华柔软，总被秋霜染。", 
            "永夜拥寒衾，耿青镫、膏凝晕闪。", 
            "铜壶漏水，应是接天河；", 
            "一声去，一声来，空把重门掩。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "草青青，麦青青，草穗高低麦穗平，黄花相间明。", 
            "山禽鸣，水禽鸣，禽鸟与人同有情，不堪闻此声。"
        ], 
        "title": "长相思　 嘉兴道中", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "春半江城不见花，也无杨柳可藏鸦。", 
            "青烟碧草到天涯。", 
            "过雨郊原啼布谷，始雷池沼出鸣蛙。", 
            "清明寒食客思家。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "洒轩窗、数声疏雨，霎时驱退残暑。", 
            "碧江风过龙鳞起，天际白云如絮。", 
            "人老去，但说道秋来，先自伤心绪。", 
            "故乡何处，望不见渊明。", 
            "菊荒三径，尽日漫凝伫。", 
            "新凉夜、兔影澄清汉渚，寥寥鸿雁飞度。", 
            "莎鸡络纬闲相妒，催得鬓丝千缕。", 
            "芳草渡，还又是、苍烟绿水连红树，荣名几许。", 
            "随分莫求多，五湖有路，波浪未应阻。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "翠烟收，珠露下，星汉共潇洒？", 
            "桂影徘徊，白雪粲檐瓦。", 
            "故乡渺渺青山，茫茫绿水，又争柰、流年如泻。", 
            "嫩凉夜，尚有萱草馀花，芳菲绕台榭。", 
            "铜篆香残，绛蜡散轻灺。", 
            "谩说花解忘忧，忧多花少，更不分、被风吹谢。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "兔魄又满，天长雁短。", 
            "露槿惊寒，夜蝉怨晚。", 
            "知有多少闲愁，在心头。", 
            "白云飞尽秋无际，花满砌，钟鼓重门闭。", 
            "前年旧事，转盼巳逐东流，水悠悠。"
        ], 
        "title": "怨王孙", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "捲帘邀月，渐夜永、凉生珍簟。", 
            "看露出青莎，烟凝碧树，的皪残萤数点。", 
            "老景逢秋兼多病，怎免得、长怀短念。", 
            "辜负却故园，千山松桂，一池菱芡。", 
            "门掩，寂寥满地，馀花红糁。", 
            "眷翠被香收，玉觞尘涴，背壁兰缸自闪。", 
            "马角不生，乌头难素，心似风旌长飐。", 
            "休怪他、败叶寒螀相应，替人悽惨。"
        ], 
        "title": "二郎神", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "鲤鱼风起，津梁断、盈盈一水难渡。", 
            "藕花相向自成莲，谁道中心苦。", 
            "又不觉、明星在户，鹊桥横跨黄姑渚。", 
            "怕喜极悲生，似那日匆匆，再把欢笑辜负。", 
            "堪恨桂阙姮娥，乘云骖雾，便踏龙尾先去。", 
            "碧鸡啼罢凤楼寒，早漏声催鼓。", 
            "盼油壁香车驾了，踟蹰欲觅频回顾。", 
            "但暗滴、真珠落，教向人间，散成飞雨。"
        ], 
        "title": "霜叶飞　 七夕", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "青阳献嘉岁，万物生华姿。", 
            "柔桑荑绿英，新柳杨黄蕤。", 
            "祖帐送行人，大舶舣江湄。", 
            "管弦发清音，甘醴溢琼卮。", 
            "欢情既巳畅，缱绻申以诗。", 
            "丈夫生世间，出身事明时。", 
            "有材必有用，譬彼桐与椅。", 
            "縆之朱丝弦，弹以格神祇。", 
            "一奏兽率舞，再奏凤来仪。", 
            "校官职敷教，位小任匪卑。", 
            "栋梁自勾芒，翀霄起陂池。", 
            "仕学犹两趐，对举不可遗。", 
            "努力慎保爱，勋名以为期。"
        ], 
        "title": "送胡生之定远教谕任（为陶中立参政作）", 
        "type": "古风", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "忆昔李谪仙，泛舟彭湖东。", 
            "遂登庐山顶，直上香炉峰。", 
            "遥望瀑布水，自天垂白虹。", 
            "大声回九地，浮光散虚空。", 
            "万木震辟易，千崖殷钟镛。", 
            "清凉入肌骨，如归广寒宫。", 
            "赋诗留人间，至今响沨沨。", 
            "丹青极摹写，欲代玄造功。", 
            "逸驾不可追，举头睇飞鸿。", 
            "倚歌无人和，引袖乘长风。"
        ], 
        "title": "题李太白观瀑图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "庠麟踣鲁薮，王道遂湮沦。", 
            "秦坑扇灰灺，六籍失其真。", 
            "茫茫穹壤间，谈舌纷轮囷。", 
            "鵋䳢指为鸾，杞梓斯为薪。", 
            "所以尚志士，慷慨思古人。", 
            "造行拟渊骞，吐辞追孟荀。", 
            "不羡季氏富，而甘原宪贫。", 
            "不荣桃李容，而效西施颦。", 
            "临川玩清澜，味道剧淳珍。", 
            "谁云泰岱高，布武期必臻。", 
            "谁谓江汉永，利涉由通津。", 
            "有为亦若是，此语非徒申。"
        ], 
        "title": "连江陈子晟师古齐诗 其一", 
        "type": "古风", 
        "yun": "真"
    }, 
    {
        "author": "刘基", 
        "era": "元", 
        "subtype": null, 
        "text": [
            "卫武陈抑戒，睿圣垂芳名。", 
            "吕公著丹书，君臣同显荣。", 
            "伯玉愿寡过，使者知其情。", 
            "柳惠志直道，身匮德乃盈。", 
            "古人如良金，百炼弥刚贞。", 
            "悠悠万载下，日月同昭明。", 
            "圣人有遗训，可畏在后生。", 
            "服膺慎勿替，窃比于老彭。"
        ], 
        "title": "连江陈子晟师古齐诗 其二", 
        "type": "古风", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "西风振枯柯，凉月澹光景。", 
            "门前马蹄歇，室虚心独静。", 
            "焚香对六籍，耆味知隽永。", 
            "怀人若在眼，酌潦何必洞。", 
            "尼父训九思，子舆明三省。", 
            "康庄无他岐，车马日驰骋。", 
            "捷径善摧轮，此意当默领。"
        ], 
        "title": "连江陈子晟师古齐诗 其三", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "岁暮寒气冽，今晨颇和缓。", 
            "登高眺原陆，陟觉生意满。", 
            "日色照地黄，墙影看渐短。", 
            "草抽识土膏，鱼出知泉暖。", 
            "吾生亦天物，安得不乐衎。", 
            "且复撷其蔬，独酌慰衰晚。"
        ], 
        "title": "刘宗文莱窝遣兴", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "昨夜东风来，吹我庭前柳。", 
            "柳芽黄未全，草根青巳有。", 
            "鹁鸠屋上鸣，劝我尝春酒。", 
            "我发日巳白，我颜日巳丑。", 
            "开樽聊怡情，谁能计身后。"
        ], 
        "title": "新春", 
        "type": "古风", 
        "yun": "有"
    }, 
    {
        "author": "刘基", 
        "era": "元", 
        "subtype": null, 
        "text": [
            "岧岧金华山，上属匏瓜星。", 
            "纡馀带江海，窈窕储仙灵。", 
            "阴谷泉夏冽，阳崖草冬荣。", 
            "帝女降清夜，龙鸾夹云軿。", 
            "旭昱五色光，天葩播芳馨。", 
            "初平剽元气，骑羊游玉京。", 
            "宗公秉节钺，棱威憺边庭。", 
            "吕子传圣学，出辞樊六经。", 
            "陈生挟英才，雄辩摧五兵。", 
            "至今文彦士，绵绵若连城。", 
            "子兮抱奇术，为人驻危龄。", 
            "运针号二竖，煮齐泣三彭。", 
            "岁晚趣归装，日照千山明。", 
            "涧阿多石芝，玉色味如饧。", 
            "可以实肌肠，化骨为瑶琼。", 
            "或可分饷否，相从翱紫清。"
        ], 
        "title": "送医戴原礼归金华", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "屈原沉汨罗，不忍弃其宗。", 
            "苌弘志存周，宁为一巳容。", 
            "申生顾父爱，杀身以为恭。", 
            "子车守明信，殉死安所从。", 
            "之人岂不贤，揆道犹过中。", 
            "卞和独奚为，抱玉售瞽聋。", 
            "则足实自取，怨泣情何钟。", 
            "文狸处幽林，无人识其踪。", 
            "谁令贪鸡鹜，以触弋与罿。", 
            "縻身献厥皮，为人作妍容。", 
            "娟娟芳兰花，托根千仞峰。", 
            "下有孤飞泉，上有灌木丛。", 
            "岁晏不改色，霜清香更浓。", 
            "韬光远人祸，委命安夭穷。", 
            "道得复何怨，老子其犹龙。"
        ], 
        "title": "怨诗", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "去时三月三，来时九月九。", 
            "半个鸡头一杯酒，乡亲情谊最长久。"
        ], 
        "title": "题于丹徒蛟溪书屋〔逸事〕", 
        "type": "古风", 
        "yun": "有"
    }, 
    {
        "author": "刘基", 
        "era": "元", 
        "subtype": null, 
        "text": [
            "高轩玲珑不受暑，半幅轻绡宿烟雨。", 
            "白屋素壁生空明，似闻水声绕庭宇。", 
            "松髯拂天藤蔓垂，枯根瘦石相因依。", 
            "寒涛不惊虎兕卧，岚翠欲与蛟虬飞。", 
            "空江悠悠一渔艇，渚白沙明万鱼挣。", 
            "武陵桃花何处寻，落日微风片帆影。"
        ], 
        "title": "为祝彦中题山水图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "东风吹晨霞，初日垂白足。", 
            "湿烟屯檐栋，飞雨鸣朴樕。", 
            "厌厌叶就黄，萋萋草还绿。", 
            "索居谢喧嚣，庭绝车马躅。", 
            "念来多所怀，追往不可复。", 
            "懒随老共至，病与年相促。", 
            "省躬惭寡尤，守分无望福。", 
            "驽骀立皂枥，敢慕骐骥逐。"
        ], 
        "title": "秋怀 其一", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "秋热喜稍退，秋雨又成霖。", 
            "涓涓屋溜泻，汨汨街泥深。", 
            "清寒中筋骨，湿气薄衣襟。", 
            "晤言靡与同，孤坐难为心。", 
            "俯视青苔积，仰睇玄云阴。", 
            "弱质昧闻道，乃为忧所侵。", 
            "冥冥至终夕，悄悄成孤吟。"
        ], 
        "title": "秋怀 其二", 
        "type": "古风", 
        "yun": "侵"
    }, 
    {
        "author": "刘基", 
        "era": "元", 
        "subtype": null, 
        "text": [
            "空阶走穴蚁，荒垤唳巢鹳。", 
            "阴氛方腾达，密雨巳弥漫。", 
            "沉沉翳光景，昧昧感昏旦。", 
            "林鸦湿休飞，檐雀饥相唤。", 
            "跬步隔关河，四望空慨叹。", 
            "悽悽衣裳单，戚戚岁年晏。", 
            "微生如石火，徒劳暂时焕。", 
            "永寤烂柯人，万事一梦幻。"
        ], 
        "title": "秋怀 其三", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "清晨启扉坐，微风动游龙。", 
            "离离墙上花，切切砌下蛩。", 
            "喓喓自成音，灼灼各有容。", 
            "四序迭推移，衰病情所钟。", 
            "身羸足巳弱，有愿不得从。", 
            "愧负天地生，怆悢填心胸。"
        ], 
        "title": "秋怀 其四", 
        "type": "古风", 
        "yun": "冬"
    }, 
    {
        "author": "刘基", 
        "era": "元", 
        "subtype": null, 
        "text": [
            "蟋蟀巳在宇，鸿雁方来宾。", 
            "天秋风露寒，阴谷何时春。", 
            "欲为商声歌，恐惊梁上尘。", 
            "衡门掩仲蔚，庶用存吾真。"
        ], 
        "title": "秋怀 其五", 
        "type": "古风", 
        "yun": "真"
    }, 
    {
        "author": "刘基", 
        "era": "元", 
        "subtype": null, 
        "text": [
            "饱食无一事，一日复一夕。", 
            "倚门望圆穹，白云在空碧。", 
            "来鸿与去燕，岁晚各有适。", 
            "英英黄金花，粲粲好颜色。", 
            "采撷贵及时，霜露巳盈积。", 
            "掩门还独坐，浩然怀往昔。", 
            "惟有故乡梦，可以慰岑寂。"
        ], 
        "title": "秋怀 其六", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "雨息残暑退，凉气何凄而。", 
            "羁人倦遥夜，明月光在帷。", 
            "展转不成寐，披衣步前墀。", 
            "春芳不再秾，夕露空荜滋。", 
            "泯默对青灯，怅焉心自思。"
        ], 
        "title": "秋怀 其七", 
        "type": "古风", 
        "yun": "支"
    }, 
    {
        "author": "刘基", 
        "era": "元", 
        "subtype": null, 
        "text": [
            "薄云散高风，天色青如染。", 
            "盈庭露辉辉，当窗星燄燄。", 
            "寒来爱兰釭，暑往却筠簟。", 
            "忧思浩无际，起坐数更点。", 
            "晦明相代谢，避盈乃无歉。", 
            "未尝陟孟门，谁识行路险。", 
            "贾害岂无因，戒之在怀琰。", 
            "冥豫何可长，用之以自检。"
        ], 
        "title": "秋怀 其八", 
        "type": "古风", 
        "yun": "俭"
    }, 
    {
        "author": "刘基", 
        "era": "元", 
        "subtype": null, 
        "text": [
            "华岳插天七千丈，丹崖翠壁开仙掌。", 
            "壁间擘出黄河流，大禹以之分九州。", 
            "河流衮衮赴溟涨，华岳拔出天河上。", 
            "云宫雾窟疑本无，石室金台俨相向。", 
            "玉泉高通玉井津，中有莲实如车轮。", 
            "世人肉食未羽化，可望不得聊相亲。", 
            "高堂晚晴图画展，眼明一见心自远。", 
            "世间尘土今纷纷，吾当拂衣卧山云。"
        ], 
        "title": "徐资深华山图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "少年辞家往京国，蓬根一断无消息。", 
            "有时长想白云飞，江海茫茫泪沾臆。", 
            "归来归母悲且喜，悔作他乡远游子。", 
            "却起高楼对白云，綵服翩翩足甘旨。", 
            "昔时望云煎百虑，今日看云美无度。", 
            "却忆天涯望云日，平生心事从此毕。"
        ], 
        "title": "永康胡元鼎白云楼", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "先生轩辕之子孙，手提万物生死根。", 
            "神功微妙不可状，能使元气回游魂。", 
            "箧中永芽抽粟粒，丹光照耀三彭泣。", 
            "衔珠不受脩蛇报，采药常令白猿拾。", 
            "结庐几岁吴山阿，赤松玄俗时相过。", 
            "更向蓬莱下神水，并与人世清烦痾。"
        ], 
        "title": "赠医士黄元之", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "老先行脚遍天下，五湖七泽胸中吞。", 
            "淋漓醉墨落人世，恍惚目击潇湘存。", 
            "苍梧飞龙去不还，洞庭赤沙流水浑，九疑竹枝馀泪痕。", 
            "澧兰沅芷化萧艾，古木雨炫寒烟昏。", 
            "云帆缥缈向何处，波浪澒洞骄鱼鼋。", 
            "我生胡为羁旅间，感时睹物生愁怨。", 
            "还君此画歌一曲，悲风惨淡来昆崙。"
        ], 
        "title": "中峰末先和尚醉墨图", 
        "type": "古风", 
        "yun": "元"
    }, 
    {
        "author": "刘基", 
        "era": "元", 
        "subtype": null, 
        "text": [
            "白涧含光月照席，梅花八檐珠的皪。", 
            "蕊宫道士弹七弦，明星在树霜满天。", 
            "锵如暗泉发函窦，悄若空山叫哀狖。", 
            "雾雨寒吹松柏响，波涛怒激蛟龙斗。", 
            "神奔鬼怪入杳冥，鸾孤鹤寡风泠泠。", 
            "湘娥宵攀竹枝泣，紫凤晓啄梧桐鸣。", 
            "悽悽欲断还复续，啼莺一声春草绿。", 
            "砉然清商行素秋，落叶洒地虫啾呼。", 
            "拥衾听之消百虑，梦逐行云自来去。", 
            "九疑连天洞庭远，海阔烟深不知处。", 
            "蕊宫道士听我语，世无子期谁识女。", 
            "叶间濮上方施行，白云阳春弃如土。"
        ], 
        "title": "夜听张道士弹琴（道士字君度）", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "观音渡头天狗落，北关门外尘沙恶。", 
            "健儿披发走如风，女哭男啼撼城郭。", 
            "忆昔江南十五州，钱塘富庶称第一。", 
            "高门画戟拥雄藩，艳舞清歌乐终日。", 
            "割膻进酒皆俊郎，呵叱闲人气骄逸。", 
            "一朝奔迸各西东，玉斝金杯散蓬荜。", 
            "清都太微天听高，虎略龙韬缄石室。", 
            "长夜风吹血腥入，吴山浙河惨萧瑟。", 
            "城上阵云凝不飞，独客无声泪交溢。"
        ], 
        "title": "悲杭城", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "江上火云蒸热风，欲雨不雨天瞢瞢。", 
            "良田半作龟兆坼，粳稻日夕成蒿蓬。", 
            "去年海贼杀元帅，黎民星散劫火红。", 
            "耕牛剥皮作战具，锄犁化尽刀剑锋。", 
            "农夫有田不得种，白日惨淡衡茅空。", 
            "将军虎毛深玉帐，野哭不入辕门中。", 
            "健儿斗死乌自食，何人幕下矜奇功。", 
            "今年大军荡淮甸，分命上宰麾元戎。", 
            "舞干再见有苗格，山川鬼神当效忠。", 
            "胡为旱魃还肆虐，坐令毒沴伤和冲。", 
            "传闻逆党尚攻剽，所过丘垄皆成童。", 
            "阃司恐畏破和议，斥堠悉罢云边烽。", 
            "杀降共说有大禁，无人更敢弯弧弓。", 
            "山中悲啼海中笑，蜃气绕日生长虹。", 
            "古时东海辟孝妇，草木枯瘁连三冬。", 
            "六月降霜良有以，天公未必长瘖聋。", 
            "只今幅员广无外，东至日出西太蒙。", 
            "一民一物吾肺腑，仁者自是哀鳏恫。", 
            "养枭殈凤天所厌，谁能抗疏回宸衷。", 
            "夜凉木末挂河汉，海峤月出光玲珑。", 
            "仰视皇天转北斗，呜呼愁叹何时终。"
        ], 
        "title": "夏夜台州城中作", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "江城积阴愁玄冬，千家万家云水中。", 
            "乌啼黄昏雁叫夜，鼓角惨澹愁悲风。", 
            "青灯无光掩关坐，饥鼠相衔啼过我。", 
            "读罢残书有所思，冻雨霏霏泪交堕。"
        ], 
        "title": "辛卯仲冬雨中作二首 其一", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "岁云暮矣风萧萧，木叶脱落惟空条。", 
            "云浓雨细白日短，惨惨不辨昏与朝。", 
            "雨中行人足斛觫，去与公家制戎服。", 
            "中原豺虎正横戈，天寒风急柰尔何。"
        ], 
        "title": "辛卯仲冬雨中作二首 其二", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "我身衰朽百病加，年未六十眼巳花。", 
            "筋牵肉颤骨髓竭，肤腠剥错疮与瘸。", 
            "人皆爱我馈我药，暂止信宿还萌芽。", 
            "肺肝上气若潮涌，旧剂再歠犹淋沙。", 
            "有眼不视非我目，有齿不齧非我牙。", 
            "三黄苦心徒自瘵，五毒浣胃空矛戈。", 
            "因思造物生我日，脩短巳定无舛差。", 
            "琚瓆不能使之少，卢秦焉能使之加。", 
            "攻犀盬朽各有分，凫悲鹤悼何缪耶。", 
            "不如闭户谢客去，有酒且饮辞諠哗。"
        ], 
        "title": "老病叹", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "道士抱琴松下行，松风入耳清凉生。", 
            "石梁苔滑不可上，潭水泠泠学琴响。", 
            "琴有意兮水无心，水中有龙能听琴。", 
            "琴声凄断水流咽，月满空山落松雪。"
        ], 
        "title": "题松下道士携琴图", 
        "type": "古风", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "相亲相望。", 
            "两个哦诗状。", 
            "坐即堆豗行旷荡。", 
            "怎着麒麟阁上。", 
            "风岩水穴云庵。", 
            "非君与我谁探。", 
            "好兴最难忘处，半山斜日浓岚。"
        ], 
        "title": "清平乐 次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "东皋晚望。", 
            "尽了溪山状。", 
            "一似龙湫浮雁荡。", 
            "人在营丘画上。", 
            "中间小小吾庵。", 
            "君来共此奇探。", 
            "啼鸟一声飞去，落花点破层岚。"
        ], 
        "title": "清平乐 次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "功名休望。", 
            "且看龙钟状。", 
            "身是龙钟心坦荡。", 
            "大吉宜称上上。", 
            "如今已结幽庵。", 
            "溪山好处须探。", 
            "料得山风知我，隔林吹下飞岚。"
        ], 
        "title": "清平乐 次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "经春闭户。", 
            "人不思量处。", 
            "蓦地花神通一路。", 
            "留得神仙肯住。", 
            "相欢忘却无家。", 
            "对花细引流霞。", 
            "此日诗来肠断，望君东海西涯。"
        ], 
        "title": "清平乐 次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "悠扬酒望。", 
            "点缀春情状。", 
            "云气欲酣花气荡。", 
            "语燕啼莺下上。", 
            "水边柳阁松庵。", 
            "遥遥眼力先探。", 
            "一阵山风雨过，马头日脚烘岚。"
        ], 
        "title": "清平乐 次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "今晨过望。", 
            "尽得山形状。", 
            "石险路危心欲荡。", 
            "手拨白云又上。", 
            "半空仰见仙庵。", 
            "山灵许我高探。", 
            "倦处旋倾春酒，不愁冒雨冲岚。"
        ], 
        "title": "清平乐 此篇促游山", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "牡丹花落。", 
            "梦里东风恶。", 
            "见说君家红芍药。", 
            "尽把春愁忘却。", 
            "隔墙百步香来。", 
            "数丛为我全开。", 
            "拚向彩云堆里，醉时同卧苍苔。"
        ], 
        "title": "清平乐 张秀实芍药词", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "千金不换。", 
            "壁上阿罗汉。", 
            "古怪清奇君细看。", 
            "画是如来变现。", 
            "天龙鬼物青红。", 
            "断崖流水孤松。", 
            "知在野芳亭上，恍然兜率天中。"
        ], 
        "title": "清平乐 野芳亭观画罗汉", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "矍铄诗翁人共许。", 
            "远游不怕别离苦。", 
            "梦里华亭亭下路。", 
            "来又去。", 
            "扁舟一叶轻如舞。", 
            "二陆人材今似古。", 
            "五湖风景饶烟雨。", 
            "倦处一杯君自举。", 
            "还有路。", 
            "江山信美非君土。"
        ], 
        "title": "渔家傲 饯表兄魏鹏举归华亭寓居", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "春来应怪洗妆悭。", 
            "故作两回看。", 
            "风流依旧，檀心晕紫，翠袖凝丹。", 
            "玉容寂寞栏干泪，细雨豆花寒。", 
            "多情谁管，今宵冷落，淡月东栏。"
        ], 
        "title": "眼儿媚", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "行行正向西山缺。遥遥望见东山雪。", 
            "风色夜来间。杏花寒不寒。", 
            "故人家远近。只向林东问。", 
            "一径傍山开。鹊声迎我来。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "眼中有此妖娆色。花中无此风流格。", 
            "一月一番新。一年都是春。", 
            "盈盈花上月。几度圆还缺。", 
            "不去卷金荷。奈渠花月何。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "挈家来吃山城水。三年不剩公田米。", 
            "何物办归装。一车风满箱。", 
            "吾人垂泪叹。过客回头看。", 
            "谁不爱清官。清官似子难。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "众山围绕横塘路。中庵正向中间住。", 
            "花木四时开。沙鸥日日来。", 
            "门前车马驻。不得中庵趣。", 
            "下马问中庵。庵中睡正酣。"
        ], 
        "title": "菩萨蛮 山居遣兴", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "遥看疑是梅花雪。近前不似梨花月。", 
            "秋入一簪凉。满庭风露香。", 
            "举杯香露洗。月在杯心里。", 
            "醉眼月徘徊。玉鸾花上飞。"
        ], 
        "title": "菩萨蛮 月夕对玉簪独酌", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "看君自是丰年玉。赠行不用阳关曲。", 
            "但把此心论。几人能似君。", 
            "到官消息好。来岁春风早。", 
            "再折绣江梅。寄君挥一杯。"
        ], 
        "title": "菩萨蛮 次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "新枝旧孕娇无力。翠销香雾阑干湿。", 
            "秋月与春风。深红复浅红。", 
            "相思幽梦苦。夜夜西窗雨。", 
            "且莫怨芳菲。惜花人欲归。"
        ], 
        "title": "菩萨蛮 忆家庭月桂二首 其一", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "惜花不似东庵惜。近来恰得真消息。", 
            "玉雪两三枝。暗藏和靖诗。", 
            "看花谁可约。定与花斟酌。", 
            "后阁盛筵开。老夫来不来。"
        ], 
        "title": "菩萨蛮 次解安卿韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "纤条渐见稀稀蕾。孤根旋透温温水。", 
            "但得一枝春。谁嫌老瓦盆。", 
            "寒愁芳意懒。移近南窗暖。", 
            "却怕盛开时。香魂来索诗。"
        ], 
        "title": "菩萨蛮 盆梅", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "行云恰过前山北。靠山村落移时黑。", 
            "脚底一声雷。北风截雨回。", 
            "出门南望立。过客衣裳湿。", 
            "问有雨如何。一倾三尺多。"
        ], 
        "title": "菩萨蛮 绣江即事", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "春愁浅。", 
            "窥人忽见桃花脸。", 
            "桃花脸。", 
            "轻寒初透，小窗犹掩。", 
            "东风裙湿湘波飐。", 
            "相逢处处如人面。", 
            "如人面。", 
            "刘郎老去，怕伊重见。"
        ], 
        "title": "忆秦娥 初见桃花", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "偏是一春憔悴，被人闲赋阳台。", 
            "扇遮微雨傍墙回。", 
            "花信馀寒柳外。", 
            "绣果未成双荔，打鸦摘尽新梅。", 
            "暗占胡蝶却飞来。", 
            "睡起斜阳犹在。"
        ], 
        "title": "西江月", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "春来十日春多少。", 
            "扶路金钗试灯早。", 
            "旋剪寿幡飞蝶小。", 
            "东家垂柳，西家明月，风物年年好。", 
            "种桃三千今馀九，谁道桃花笑人老。", 
            "万事浮云如过鸟。", 
            "浣溪佳句，柴桑新酒，天地何时了。"
        ], 
        "title": "青玉案 和友人寿席", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "何必渡江如去岁，载花买酒山中。", 
            "赤城风月笑相逢。", 
            "城中差更乐，佳客饮千钟。", 
            "菊水粼粼生翠雾，蓉帘半卷西风。", 
            "分明不与画图同。", 
            "不妨歌此曲，君自是司空。"
        ], 
        "title": "临江仙 戏留友人", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "春睡倦。自拣花枝行遍。", 
            "昨日新红今日变。细挼将袖染。", 
            "翠扇迎风扑面。双燕飞来还转。", 
            "帘外杨花帘里燕。相逢如未见。"
        ], 
        "title": "谒金门", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "碧唾成花，翠玑浮雾，水边裙影知谁。", 
            "半沟未合，脂水过生肥。", 
            "小扇迎风试拂，翩翩去、还复差池。", 
            "凭兰处，怕伊贪见，见了却忘归。", 
            "桥西。", 
            "青不住，乳鸳行破，一瞬沦漪。", 
            "看疏如有恨，密似相依。", 
            "元是情根种得，更千古、欲尽何时。", 
            "重相约，章台春腻，还上最长枝。"
        ], 
        "title": "满庭芳 次韵赋萍", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "人生结交莫如月，人生行路莫嫌热。", 
            "热当三伏易变秋，月能万里长随客。"
        ], 
        "title": "和萧克有主簿沅州竹枝歌四首 其一", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "沅人健饭无盘蔬，沅土多热无鸡苏。", 
            "官船自有龙凤茗，试写松风斑鹧鸪。"
        ], 
        "title": "和萧克有主簿沅州竹枝歌四首 其二", 
        "type": "词", 
        "yun": "虞"
    }, 
    {
        "author": "刘诜", 
        "era": "元", 
        "subtype": null, 
        "text": [
            "一州一州本有枝，一江一江水可炊。", 
            "北人奈事不怕险，南人多情易思归。"
        ], 
        "title": "和萧克有主簿沅州竹枝歌四首 其三", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "黠胥取利如斧樵，苛法销骨如膏烧。", 
            "官规难减賨布税，县政莫急蛮人徭。"
        ], 
        "title": "和萧克有主簿沅州竹枝歌四首 其四", 
        "type": "词", 
        "yun": "萧"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "秋风江上垂纶客，知是严陵是太公？", 
            "细水浮岚天与碧，斜阳炙面脸生红。", 
            "形容想像丹青在，岁月荒凉草泽空。", 
            "日暮忽然闻欸乃，蓼花枫叶忘西东。"
        ], 
        "title": "题秋江独钓图", 
        "type": "律诗", 
        "yun": "东"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "苍梧山下无穷竹，尽是湘妃泪种成。", 
            "烟雨不销千古恨，佩环虚度九秋声。", 
            "见愁牧竖乘时伐，可待伶伦学凤鸣。", 
            "独立凄凉对图画，为君惆怅一沾缨。"
        ], 
        "title": "题墨竹", 
        "type": "律诗", 
        "yun": "庚"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "岁莫怀人雪满天，饥乌病客对凄然。", 
            "地炉无火同谁坐，石砚生冰尽日眠。", 
            "栗里何时归白发，茅檐几处起青烟。", 
            "稻畦麦陇看春及，土膏泉滋谶有年。"
        ], 
        "title": "雪中有怀章三益叶景渊", 
        "type": "律诗", 
        "yun": "先"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "白发应同春草茎，风吹一夜满头生。", 
            "欲收浮艳归根柢，故遣芳菲定老成。", 
            "碧瓦晓霜怜变灭，纸窗宵月妒分明。", 
            "据鞍上马非吾事，赖尔妆严意不轻。"
        ], 
        "title": "白发", 
        "type": "律诗", 
        "yun": "庚"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "燕鸿北去又南来，断垄荒冈几劫灰。", 
            "慈母矶寒风落木，望夫石老雨添苔。", 
            "江流定与天河合，客泪还经地底回。", 
            "未必春光便销歇，白华犹发烧残梅。"
        ], 
        "title": "愁感代哭", 
        "type": "律诗", 
        "yun": "灰"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "冬至微阳斡化机，闭关独坐正相宜。", 
            "白杨风扫经霜叶，翠柏冰凝泣露枝。", 
            "日转天南林影觉，春生地底水泉知。", 
            "物华过眼成今古，愁绝看云有所思。"
        ], 
        "title": "冬至", 
        "type": "律诗", 
        "yun": "支"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "团湖四面开明镜，中有高楼接泰清。", 
            "绛气往来蟾影入，碧光浮动日华生。", 
            "云间灭凤孤飞下，空里游鱼作队行。", 
            "安得翠軿呼弄玉，金银台上卧吹笙。"
        ], 
        "title": "黄州团湖董氏镜心楼", 
        "type": "律诗", 
        "yun": "庚"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "二十年前别故人，乾坤何处不风尘。", 
            "玉缸阻对檐花夕，素发羞同野草春。", 
            "紫极星辰空有象，青冥波浪杳无津。", 
            "欢华过眼成今昔，苦忆元方泪满巾。"
        ], 
        "title": "寄黄仲美", 
        "type": "律诗", 
        "yun": "真"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "春尽江城不见花，似知白发畏韶华。", 
            "战争故习俱无赖，丧乱馀生未有涯。", 
            "三岛虹蜺昏日月，二仪风雨化龙蛇。", 
            "何年百谷归沧海，寻取河源泛客槎。"
        ], 
        "title": "春城", 
        "type": "律诗", 
        "yun": "麻"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "雨翳青灯静客舟，轻寒只恋敞貂裘。", 
            "漫山薄雾穿窗温，漱石鸣泉拍枕流。", 
            "身在壶中天万里，梦惊华表鹤千秋。", 
            "愁来滴泪都成血，直到沧溟水尽头。"
        ], 
        "title": "舟中", 
        "type": "律诗", 
        "yun": "尤"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "闻道人家总避军，我亦独穿豺虎群。", 
            "莫思身外路多棘，且喜雨晴山出云。", 
            "林端石磴鹘自占，涧底风松猿共闻。", 
            "他年想象或梦到，两鬓白雪应纷纷。"
        ], 
        "title": "至婺州闻官军自温处之江东所过皆空遂从间道还乡", 
        "type": "律诗", 
        "yun": "文"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "白露如珠滴素秋，啼螀络纬寂然收。", 
            "烟开碧水浮天远，月带银河入海流。", 
            "艳艳霜林张绮缬，琤琤风叶落鸣球。", 
            "此时旅客篝灯坐，无柰黄昏一饷愁。"
        ], 
        "title": "遣兴", 
        "type": "律诗", 
        "yun": "尤"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "摇落江天气惨凄，野黄云白惑东西。", 
            "可怜饥鼠当人立，无柰寒鸦向客啼。", 
            "杳杳夕阳葭浦阔，茫茫秋水稻田低。", 
            "销魂何地归衰疾，触处烟尘沸鼓鼙。"
        ], 
        "title": "摇落", 
        "type": "律诗", 
        "yun": "齐"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "柏叶萧疏柳叶黄，露华如玉缀空廊。", 
            "丹心欲共灯花结，白发偏随漏水长。", 
            "月色故园同窈窕，虫声此夜独凄凉。", 
            "寒鸦莫更啼金井，衰病能堪几断肠。"
        ], 
        "title": "秋夕", 
        "type": "律诗", 
        "yun": "阳"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "越绝孤城枕海湄，越王亭下景迟迟。", 
            "云埋夏后藏书穴，草没秦皇颂德碑。", 
            "凿齿未驯虞礼乐，戈船犹驻汉旌旗。", 
            "春风淡荡吹杨柳，笑看吴钩有所思。"
        ], 
        "title": "越山亭晚望", 
        "type": "律诗", 
        "yun": "支"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "一片宫垣粉雘新，前王陵庙在松筠。", 
            "玉书金简归天地，贝叶昙花诧鬼神。", 
            "沧海波涛纡职贡，山川草木望时巡。", 
            "苗顽未狎虞阶舞，空使忠良泪满巾。"
        ], 
        "title": "谒夏王庙有感", 
        "type": "律诗", 
        "yun": "真"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "昭代仁声浃九夷，野无矛戟有镃基。", 
            "谁言潢海操兵寡，却产宫庭制礼时。", 
            "广路駪駪周四牡，阴风肃肃汉灵旗。", 
            "吊民伐罪元戎事，旴食宵衣上圣思。"
        ], 
        "title": "感兴七首 其一", 
        "type": "律诗", 
        "yun": "支"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "清时不乐道干戈，鼯鼠其如虎豹何。", 
            "淮海风云连鼓角，湖山花木怨笙歌。", 
            "紫微画省青烟入，细柳空营白骨多。", 
            "惆怅无人奏丹扆，侧身长望涕滂沱。"
        ], 
        "title": "感兴七首 其二", 
        "type": "律诗", 
        "yun": "歌"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "衣冠共喜际雍熙，岂意豺狼负盛时。", 
            "礼乐百年忘战久，风云八阵得才迟。", 
            "神谋不是闾阎识，庙算谁闻黼扆思。", 
            "惭愧鲰生懒无用，江湖愁望鬓成丝。"
        ], 
        "title": "感兴七首 其三", 
        "type": "律诗", 
        "yun": "支"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "将军意气薄丹霄，欲把孤航截海潮。", 
            "苏武节来无忌死，岑彭营恶子阳骄。", 
            "鸱鸮诗奏忠谁白，松柏歌成恨岂销。", 
            "怅望天涯一洒泪，鲸鲵罔象杂三苗。"
        ], 
        "title": "感兴七首 其四", 
        "type": "律诗", 
        "yun": "萧"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "落日悲风云满川，家家闭户少炊烟。", 
            "也知渤海无龚遂，漫忆邯郸有鲁连。", 
            "三尺青萍思出匣，数茎白发望归田。", 
            "请看如镜南楼月，此夜清光最可怜。"
        ], 
        "title": "感兴七首 其五", 
        "type": "律诗", 
        "yun": "先"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "天弧不解射封狼，战骨纵横满路傍。", 
            "古戍有狐鸣夜月，高冈无凤集朝阳。", 
            "雕戈画戟空文物，废井颓垣自雪霜。", 
            "漫说汉庭思李牧，未闻郎署遣冯唐。"
        ], 
        "title": "感兴七首 其六", 
        "type": "律诗", 
        "yun": "阳"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "天上九关森虎豹，人间七泽起龙蛇。", 
            "尘埃不辨风云色，雨露全归枳棘花。", 
            "秦国有人迷鹿马，周郊无土载虫沙。", 
            "淮濆何日歌常武，肠断严城戍鼓挝。"
        ], 
        "title": "感兴七首 其七", 
        "type": "律诗", 
        "yun": "麻"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "柱下先生住紫岩，倚天愁岭气巉巉。", 
            "客来每托青猿报，书寄还凭白凤衔。", 
            "日上寒光生水石，月明晴翠落松杉。", 
            "旅人珍重黄柑赠，愧乏琼瑶荅素缄。"
        ], 
        "title": "寒夜忽然有怀周紫岩先生遂成口号奉寄且以酬黄柑之惠", 
        "type": "律诗", 
        "yun": "咸"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "今年南国天气暖，十月赤城桃有花。", 
            "江枫未肯换故色，汀草强欲抽新芽。", 
            "野畦落日舞残蝶，小池过雨喧鸣蛙。", 
            "城上几时罢击柝，愁见海云蒸晚霞。"
        ], 
        "title": "冬暖", 
        "type": "律诗", 
        "yun": "麻"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "春雨日日送愁来，雨中百花浑未开。", 
            "青山不见神禹穴，碧草巳满越王台。", 
            "鱼儿弄水浮还没，燕子寻巢去却回。", 
            "头白扬雄懒献赋，衡门从此掩蒿莱。"
        ], 
        "title": "漫成", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": null, 
        "text": [
            "秦人燔诗书，圣道散若烟。", 
            "宫殿干斗极，东游问神仙。", 
            "汉祖祠孔子，遂为百代先。", 
            "大哉礼乐意，所见何卓然。", 
            "因势道其趋，勇赴如决川。", 
            "但恨群臣间，馀习犹櫜鞬。", 
            "良平虽善虑，不在三代前。", 
            "安得豁达□，一见贾少年。"
        ], 
        "title": "感兴二首 其一", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "金张贵朝廷，卫霍列茅社。", 
            "奴隶凌虹霓，亲戚折五霸。", 
            "斗鸡驰鄠杜，射虎宿浐灞。", 
            "意气骄盛时，咳唾有光价。", 
            "相如涤器夫，万里驰驷马。", 
            "买臣最微贱，怀绶出邸舍。", 
            "贤愚何必齐，时至俱气化。", 
            "岂无单綀士，叩角五陵夜。", 
            "太史重成名，寂寞千秋下。"
        ], 
        "title": "感兴二首 其二", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "贫居托幽巷，久雨客来绝。", 
            "春寒霰时集，淅沥在高叶。", 
            "鸟鸣日已宴，寂寂茶鼎歇。", 
            "惭无晁氏智，懒事主父谒。", 
            "闭门自读书，庶以励高节。"
        ], 
        "title": "春寒閒居五首 其一", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "潇潇山城雨，摵摵书馆风。", 
            "喔喔邻屋鸡，迢迢远坊钟。", 
            "遐思在古人，展转魂梦通。", 
            "抱拙俗所弃，岁晚将谁同。", 
            "赋成不轻卖，金尽当忍穷。"
        ], 
        "title": "春寒閒居五首 其二", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "久寒卉木寂，初旭阴翳谢。", 
            "春浅有令姿，澹澹在平野。", 
            "山明孤烟发，天迥一鸟下。", 
            "积忧鲜旷怀，怡咏聊此暇。", 
            "赋诗勿锼刻，养生师叔夜。"
        ], 
        "title": "春寒閒居五首 其三", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "昔时如花人，今年兀若株。", 
            "华滋散安在，嗜好岂不殊。", 
            "河水不灌翳，春风不归枯。", 
            "闻道须少日，立功无暮涂。"
        ], 
        "title": "春寒閒居五首 其四", 
        "type": "古风", 
        "yun": "虞"
    }, 
    {
        "author": "刘诜", 
        "era": "元", 
        "subtype": null, 
        "text": [
            "西里夜回烛，东邻朝玩山。", 
            "相视无羡心，丰约自不关。", 
            "芳草满幽庭，日宴人未还。", 
            "久阴忽微暄，孤禽语花间。"
        ], 
        "title": "春寒閒居五首 其五", 
        "type": "古风", 
        "yun": "删"
    }, 
    {
        "author": "刘诜", 
        "era": "元", 
        "subtype": null, 
        "text": [
            "饮酒有何好，但取愁可消。", 
            "古人不造酒，天地皆是愁。", 
            "刘阮醉一石，我饮三叶蕉。", 
            "当其忘世累，略与刘阮侔。", 
            "人生量浅深，随分无过人。", 
            "天地傥无愁，无酒亦可休。"
        ], 
        "title": "饮酒有何好", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "嗜澹务坟素，端居世机绝。", 
            "微风被崇梢，撩乱书几叶。", 
            "山家晨烟薄，日晏远春歇。", 
            "庭寒掩馀蕙，剥啄谢过谒。", 
            "幽怀忽浩然，高咏脱音节。"
        ], 
        "title": "吴宁极惠和閒居五诗复用韵为谢（录三） 其一", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "衰发如素雪，一往随飘风。", 
            "怅然平生怀，危坐闻远钟。", 
            "守身易成隘，应俗或谓通。", 
            "不惜举世稀，所慕知者同。", 
            "傍偟岂有求，寂默非伤穷。"
        ], 
        "title": "吴宁极惠和閒居五诗复用韵为谢（录三） 其二", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "文章在天地，万古相递谢。", 
            "风霆春行天，雕隼秋纵野。", 
            "所得虽良殊，自役总无暇。", 
            "飞霜厉薄寒，木叶日以下。", 
            "咫尺不共论，孤灯结遥夜。"
        ], 
        "title": "吴宁极惠和閒居五诗复用韵为谢（录三） 其三", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "作诗能穷人，谁能忍不作。", 
            "但见平生愁，霏霏笔端落。", 
            "朝骑孤凤凰，暮驾两黄鹤。", 
            "手携王子晋，吹笙上寥廓。", 
            "人言忌太高，下笔宁浅弱。", 
            "穷通信有命，诗道未可薄。"
        ], 
        "title": "作诗能穷人", 
        "type": "古风", 
        "yun": "药"
    }, 
    {
        "author": "刘诜", 
        "era": "元", 
        "subtype": null, 
        "text": [
            "古风日以丧，交道遂以圮。", 
            "昔时素心人，忽若匪知己。", 
            "朝直蓬莱宫，暮宿光禄邸。", 
            "联骑多季剧，填门集金史。", 
            "疑嗔著天下，名德为垢秕。", 
            "古言西施贵，众色失桃李。", 
            "不见秦张仪，卷舌让苏子。"
        ], 
        "title": "古意二首 其一", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "南方有佳人，天质辞红妆。", 
            "素手映轻雪，明珰照罗裳。", 
            "二月千花开，笑语春风香。", 
            "盈盈水晶帘，丹云贯疏房。", 
            "自倚绝世姿，鬒鬟不能霜。", 
            "秋叶鸣西楼，城乌啼夜凉。", 
            "高节良自固，谅不悲年芳。"
        ], 
        "title": "古意二首 其二", 
        "type": "古风", 
        "yun": "阳"
    }, 
    {
        "author": "刘诜", 
        "era": "元", 
        "subtype": null, 
        "text": [
            "昔出忧雨来，今行恐无雨。", 
            "傥苏八月旱，宁受一日苦。", 
            "潇潇凉浥稻，稍稍润入土。", 
            "生物吸流滋，如饥得膏乳。", 
            "田家隔短墙，颇亦闻笑语。", 
            "幸收饘粥资，筋力庶可补。"
        ], 
        "title": "山中杂赋二首（壬申） 其一", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "我饮本不多，兴至不可无。", 
            "但恨无美酒，旋买山中壶。", 
            "山中近村味，山外多浇渝。", 
            "饮灰令人病，饮败令人愚。", 
            "寄言好饮人，慎无以名沽。"
        ], 
        "title": "山中杂赋二首（壬申） 其二", 
        "type": "古风", 
        "yun": "虞"
    }, 
    {
        "author": "刘诜", 
        "era": "元", 
        "subtype": null, 
        "text": [
            "蓐食希早出，出城日已辰。", 
            "况悯肩舆劳，时亦步嶙峋。", 
            "嶙峋苦难步，投宿荒村民。", 
            "启扉炽灯火，延客意颇真。", 
            "苦辞村无酒，无以洗埃尘。", 
            "岁歉有稚粟，尚可分炊晨。", 
            "高门多吠犬，仓卒难投身。", 
            "勿投高门宿，勿厌村家贫。"
        ], 
        "title": "山中二首（丙子） 其一", 
        "type": "古风", 
        "yun": "真"
    }, 
    {
        "author": "刘诜", 
        "era": "元", 
        "subtype": null, 
        "text": [
            "溪桥落白水，野路覆红叶。", 
            "山边四五家，日暮烟火白。", 
            "归牛认深巷，行客指新月。", 
            "村田旱伤馀，老稚筋力竭。", 
            "方今冬序初，饘粥傥未缺。", 
            "雪霜且已来，卒岁谅何策。"
        ], 
        "title": "山中二首（丙子） 其二", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "山中烟明明，山下泉曲曲。", 
            "书声出疏林，枫叶半茅屋。", 
            "檐敖曝绵枲，园疃纵鸡畜。", 
            "寄言避世人，如此亦可足。"
        ], 
        "title": "山家", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "古诗出情性，声在闾巷间。", 
            "采之被弦歌，听者醇风还。", 
            "大音既寥阔，群喙何间关。", 
            "燕䃉混良璞，楚菉藏崇简。", 
            "妙理忽有合，正在不可删。", 
            "秋高星河空，天风吹佩环。"
        ], 
        "title": "古诗三首赠张汉臣游金陵（能诗琴） 其一", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "古桐蕴至理，出阳或施阴。", 
            "和为祥凤鸣，悲作离鹄吟。", 
            "高寄周孔思，清写夷齐心。", 
            "子期不可铸，空有千黄金。", 
            "天高九州旷，百世无知音。", 
            "梦骑白麒麟，振衣蓬莱岑。"
        ], 
        "title": "古诗三首赠张汉臣游金陵（能诗琴） 其二", 
        "type": "古风", 
        "yun": "侵"
    }, 
    {
        "author": "刘诜", 
        "era": "元", 
        "subtype": null, 
        "text": [
            "金陵南之镇，兴废满目中。", 
            "青山澹无言，万里江流东。", 
            "高楼朱雀桥，野笛交秋风。", 
            "子行览其馀，弹琴送飞鸿。", 
            "柏台云霄间，貂荐峨群公。", 
            "为言经济理，所贵贤俊崇。"
        ], 
        "title": "古诗三首赠张汉臣游金陵（能诗琴） 其三", 
        "type": "古风", 
        "yun": "东"
    }, 
    {
        "author": "刘诜", 
        "era": "元", 
        "subtype": null, 
        "text": [
            "南堤直而崇，西岸洼以折。", 
            "中流千片帆，水日相映白。", 
            "翩翻孤鸢逝，迢递高树没。", 
            "缅思沿洄人，今古几英杰。", 
            "晚泊得鲜鱼，举杯望新月。"
        ], 
        "title": "江上晚兴", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "蜿蜒辞夷皋，迢递陟穹巘。", 
            "绵绵千万峰，苍秀入遥见。", 
            "既疲犹穿云，小息仍下阪。", 
            "崎岖到祠庵，高桧挂日晚。", 
            "人家绕稻田，窅然复平远。", 
            "园庐接烟火，篱落散鸡犬。", 
            "虽知非仙源，谅亦乐农畎。", 
            "卜居兹未能，抚景徒缱绻。"
        ], 
        "title": "石洞杂赋三首 其一 石洞", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "冬旱水愈涸，微流行石间。", 
            "炯如玉琐窗，屈曲相交关。", 
            "泠然落幽罅，隐约闻佩环。", 
            "择石踞其高，兀兀相对閒。", 
            "日宴遂相酌，持觞看青山。", 
            "疏雨作还止，徘徊澹忘还。"
        ], 
        "title": "石洞杂赋三首 其二 石溪", 
        "type": "古风", 
        "yun": "删"
    }, 
    {
        "author": "刘诜", 
        "era": "元", 
        "subtype": null, 
        "text": [
            "重岩括元气，云窦出涌泉。", 
            "迸流络广石，百尺高帘悬。", 
            "微风度午日，烨烨生红烟。", 
            "始知穷幽讨，奇观满垓埏。", 
            "我友趁奔鹿，搴裳陟其巅。", 
            "蹇步独竛竮，矫想为欣然。", 
            "瓢汲试茶鼎，庶足凌飞仙。"
        ], 
        "title": "石洞杂赋三首 其三 石泉", 
        "type": "古风", 
        "yun": "先"
    }, 
    {
        "author": "刘诜", 
        "era": "元", 
        "subtype": null, 
        "text": [
            "六月征广徭，涂埃千丈高。", 
            "渡水波沸骨，登山汗流刀。", 
            "豺虎攫疲马，荆棘破长櫜。", 
            "贼来多如云，石洞穿千嶅。", 
            "铁甲日晒火，大旗烟涨涛。", 
            "恶溪塞断骨，乱砾纷流膏。", 
            "前年过流沙，苦寒脱鬓毛。", 
            "风裂壮士冑，雪积将军旄。", 
            "人生莫作军，寒暑相战鏖。", 
            "人生莫作军，性命如蓬蒿。", 
            "君王方神武，狐鼠何足薅。", 
            "但愿四郊静，微躯敢辞劳。"
        ], 
        "title": "征夫叹", 
        "type": "古风", 
        "yun": "豪"
    }, 
    {
        "author": "刘诜", 
        "era": "元", 
        "subtype": null, 
        "text": [
            "连阴如病醒，耿耿乍离索。", 
            "钟疏山馆静，花落春衣薄。", 
            "清心近懒率，壮事成寂寞。", 
            "卧看古木枝，幽鸟午频啄。"
        ], 
        "title": "春怀", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "春晴满天地，我独了一室。", 
            "得欣或暂时，积念动弥日。", 
            "遥花洗宿润，姝静耿独立。", 
            "日光照素服，玉气起数尺。", 
            "纷纷看花人，车马共朝夕。", 
            "幽意当谁言，微风断城笛。"
        ], 
        "title": "閒居燕坐望城隅李花", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "笙竽闹春晴，此处乃幽阒。", 
            "啾啾唯鸟鸣，寂寂鲜人迹。", 
            "青天树光动，白日瓦气湿。", 
            "阴阴庭下影，满地不可执。", 
            "蛛丝网虚檐，悬叶如堕翼。", 
            "缅怀昨日心，孰拟坐兹室。", 
            "抱迂世同薄，得景意自适。", 
            "穷通信所遭，逍遥聊永日。"
        ], 
        "title": "桂山堂独坐", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "月入暑未解，夜久凉始归。", 
            "山月升渐高，照见幽人衣。", 
            "幽人行未已，月亦转墙西。"
        ], 
        "title": "夜坐二首 其一", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "云行树阴薄，风过树阴敧。", 
            "云风清弄夜，政尔无人知。", 
            "惟闻墙根水，泠泠下幽池。"
        ], 
        "title": "夜坐二首 其二", 
        "type": "古风", 
        "yun": "支"
    }, 
    {
        "author": "刘诜", 
        "era": "元", 
        "subtype": null, 
        "text": [
            "秋风殊未来，林叶独先见。", 
            "譬如老将至，颜貌已潜变。", 
            "娟娟庭中月，落落梁上燕。", 
            "有酒谁与同，微凉发如练。"
        ], 
        "title": "初秋感兴", 
        "type": "古风", 
        "yun": "霰"
    }, 
    {
        "author": "刘诜", 
        "era": "元", 
        "subtype": null, 
        "text": [
            "庸夫老丘里，志士轻山川。", 
            "古来环辙人，往往皆才贤。", 
            "范君绣衣家，白璧生蓝田。", 
            "清游半朔南，征衫积涛烟。", 
            "崇台交辟剡，思亲理归船。", 
            "吴州肯暂驻，风概倾四筵。", 
            "挥毫走秋蛟，吐句纡春涟。", 
            "清霜净江波，水花寒更妍。", 
            "棹讴催客发，风正帆始悬。", 
            "翩翩凤凰翎，终当仪九天。"
        ], 
        "title": "送范主一宪郎", 
        "type": "古风", 
        "yun": "先"
    }, 
    {
        "author": "刘诜", 
        "era": "元", 
        "subtype": null, 
        "text": [
            "世事不可期，今宵竟疏雨。", 
            "岂无樽中酒，终复减欢趣。", 
            "子侄既满前，稍稍相笑语。", 
            "共言见面稀，无月亦良聚。", 
            "烛花剪欲尽，络纬语庭树。", 
            "云开月已高，还照人归去。"
        ], 
        "title": "十六夜雨邀诸侄小饮", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": "五言绝句", 
        "text": [
            "洁比何郎白，净如宝儿憨。", 
            "秋风竹篱径，日暮道人庵。"
        ], 
        "title": "白木槿", 
        "type": "绝句", 
        "yun": "覃"
    }, 
    {
        "author": "刘诜", 
        "era": "元", 
        "subtype": "五言绝句", 
        "text": [
            "梅楥幽鸟鸣，山客睡初起。", 
            "空斋昼无人，寒日在书几。"
        ], 
        "title": "假寐", 
        "type": "绝句", 
        "yun": "纸"
    }, 
    {
        "author": "刘诜", 
        "era": "元", 
        "subtype": "五言绝句", 
        "text": [
            "枯叶展大蝶，低枝屈长虬。", 
            "露寒压成酒，无梦到凉州。"
        ], 
        "title": "蒲萄", 
        "type": "绝句", 
        "yun": "尤"
    }, 
    {
        "author": "刘诜", 
        "era": "元", 
        "subtype": "五言绝句", 
        "text": [
            "短短麦苗远，泠泠沟水清。", 
            "北山晴雨里，一树李花明。"
        ], 
        "title": "春阴", 
        "type": "绝句", 
        "yun": "庚"
    }, 
    {
        "author": "刘诜", 
        "era": "元", 
        "subtype": "五言绝句", 
        "text": [
            "淑气已著物，晴云时弄阴。", 
            "陇梅坡麦外，别自有伤心。"
        ], 
        "title": "新春", 
        "type": "绝句", 
        "yun": "侵"
    }, 
    {
        "author": "刘诜", 
        "era": "元", 
        "subtype": "五言绝句", 
        "text": [
            "井口橘依堑，井头桃覆屋。", 
            "山家秋日晏，闭门数修竹。"
        ], 
        "title": "山居即事四首 其一", 
        "type": "绝句", 
        "yun": "屋"
    }, 
    {
        "author": "刘诜", 
        "era": "元", 
        "subtype": "五言绝句", 
        "text": [
            "村墅薄生理，门静如招提。", 
            "柿叶大如扇，满地无人题。"
        ], 
        "title": "山居即事四首 其二", 
        "type": "绝句", 
        "yun": "齐"
    }, 
    {
        "author": "刘诜", 
        "era": "元", 
        "subtype": "五言绝句", 
        "text": [
            "竹架已藏扇，陶瓶时煮茶。", 
            "疏疏十日雨，开尽黄葵花。"
        ], 
        "title": "山居即事四首 其三", 
        "type": "绝句", 
        "yun": "麻"
    }, 
    {
        "author": "刘诜", 
        "era": "元", 
        "subtype": "五言绝句", 
        "text": [
            "静意便野性，新凉足高寝。", 
            "山屋夜雨来，攲枕谈岁稔。"
        ], 
        "title": "山居即事四首 其四", 
        "type": "绝句", 
        "yun": "寝"
    }, 
    {
        "author": "刘诜", 
        "era": "元", 
        "subtype": "五言绝句", 
        "text": [
            "众木蔽春塘，花落如堕鸟。", 
            "山庄苔满阶，久雨来人少。"
        ], 
        "title": "春雨晓坐", 
        "type": "绝句", 
        "yun": "筱"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "青鸟西来太液池，《霓裳》舞影落瑶墀。", 
            "并吹玉管同心调，惟有姮娥月里知。"
        ], 
        "title": "题明皇并箫", 
        "type": "绝句", 
        "yun": "支"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "京兆春风到柳枝，翠帘缥缈远山奇。", 
            "梁鸿亦有齐眉乐，不要人间黛绿施。"
        ], 
        "title": "题张敞画眉", 
        "type": "绝句", 
        "yun": "支"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "晚宿山村待雨晴，夜深云弄月痕明。", 
            "茅庐四面溪田绕，半是蛙声半水声。"
        ], 
        "title": "宿荷花庄", 
        "type": "绝句", 
        "yun": "庚"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "陵寝巍峨十二阑，西兴吹角浙江寒。", 
            "老臣无限遗弓泪，写与人间异代看。"
        ], 
        "title": "题李鹤田穆陵大事记后", 
        "type": "绝句", 
        "yun": "寒"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "远看如淡近看浓，双立亭亭傲晚风。", 
            "俗眼未应轻拣择，此君清致本来同。"
        ], 
        "title": "题浓淡竹", 
        "type": "绝句", 
        "yun": "东"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "古屋幽花闭不知，忽穿碧瓦怒横枝。", 
            "辛勤自致高堂外，却得行人立顷时。"
        ], 
        "title": "邻有废屋久闭金沙一枝忽穿屋山而出众为惊顾然亦竟无一赏者", 
        "type": "绝句", 
        "yun": "支"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "钟鼓笼铜报晓晴，烛残曙色近帘明。", 
            "老来最忆儿时乐，拜罢新年处处行。"
        ], 
        "title": "癸卯元日晴继复雪亦不废出谷日复晴归乡涂宿上元观灯野庙随所赋得十绝 其一", 
        "type": "绝句", 
        "yun": "庚"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "烛痕点点坠红银，香影明窗缀曲藤。", 
            "春帖自题还坐久，梅花瓶水旋生冰。"
        ], 
        "title": "癸卯元日晴继复雪亦不废出谷日复晴归乡涂宿上元观灯野庙随所赋得十绝 其二", 
        "type": "绝句", 
        "yun": "蒸"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "市门处处系冰花，灯影蛾云动绛纱。", 
            "走马城中三日雪，不知春已入谁家。"
        ], 
        "title": "癸卯元日晴继复雪亦不废出谷日复晴归乡涂宿上元观灯野庙随所赋得十绝 其三", 
        "type": "绝句", 
        "yun": "麻"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "朱门日日泊高车，陋巷冰枝积寸芽。", 
            "春色不随人意薄，夜来潜到小瓶花。"
        ], 
        "title": "癸卯元日晴继复雪亦不废出谷日复晴归乡涂宿上元观灯野庙随所赋得十绝 其四", 
        "type": "绝句", 
        "yun": "麻"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "沩山人日马蹄忙，悬胜轻寒剪剪黄。", 
            "閒笑梅花无媚骨，至今不洗寿阳妆。"
        ], 
        "title": "癸卯元日晴继复雪亦不废出谷日复晴归乡涂宿上元观灯野庙随所赋得十绝 其五", 
        "type": "绝句", 
        "yun": "阳"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "杖屦新年第一行，江山残雪画初成。", 
            "春风岁岁藏何处，又与人间作晓晴。"
        ], 
        "title": "癸卯元日晴继复雪亦不废出谷日复晴归乡涂宿上元观灯野庙随所赋得十绝 其六", 
        "type": "绝句", 
        "yun": "庚"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "联袖吟诗不计程，暮投村店屡占晴。", 
            "霜浓睡熟无人唤，误待城头画角声。"
        ], 
        "title": "癸卯元日晴继复雪亦不废出谷日复晴归乡涂宿上元观灯野庙随所赋得十绝 其七", 
        "type": "绝句", 
        "yun": "庚"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "雪后蒿菘旋作青，村家沽酿白于银。", 
            "山中未见新年历，閒剪桃梢试立春。"
        ], 
        "title": "癸卯元日晴继复雪亦不废出谷日复晴归乡涂宿上元观灯野庙随所赋得十绝 其八", 
        "type": "绝句", 
        "yun": "真"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "绿麦黄栀染茧丝，纸旗戏鼓祭丛祠。", 
            "少年风物今仍在，别有伤心人未知。"
        ], 
        "title": "癸卯元日晴继复雪亦不废出谷日复晴归乡涂宿上元观灯野庙随所赋得十绝 其九", 
        "type": "绝句", 
        "yun": "支"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "驿门北女卖蛾儿，水屋红灯出树枝。", 
            "邻笛孤吹春未动，一帘微雨似秋时。"
        ], 
        "title": "癸卯元日晴继复雪亦不废出谷日复晴归乡涂宿上元观灯野庙随所赋得十绝 其十", 
        "type": "绝句", 
        "yun": "支"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "晓街泥浅马蹄过，元日虽阴气已和。", 
            "处处桃花如二月，东风应比去年多。"
        ], 
        "title": "元日", 
        "type": "绝句", 
        "yun": "歌"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "抱田曲水走修蛇，溪势如鸣万叠车。", 
            "山雨挟凉閒客扇，渚云分暝失人家。"
        ], 
        "title": "乙巳五月过泸江", 
        "type": "绝句", 
        "yun": "麻"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "津桥半断水如雷，屋角古坟青草堆。", 
            "三月荒村春最惨，万山微雨棘花开。"
        ], 
        "title": "城归涂中春暮野阴风物苍然", 
        "type": "绝句", 
        "yun": "灰"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "沙边一树谁家李，岁岁逢渠白作堆。", 
            "满眼青山衣袂湿，又随春雨过江来。"
        ], 
        "title": "横石渡候舟有感", 
        "type": "绝句", 
        "yun": "灰"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "黄叶秋风趁蹇驴，平洲远岭雁相呼。", 
            "野舟尽日閒无用，只与人间作画图。"
        ], 
        "title": "题秋日江村图", 
        "type": "绝句", 
        "yun": "虞"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "老托园林困雪霜，橘株病悴蕙枯黄。", 
            "荼蘼独擅春风力，无数新花出短墙。"
        ], 
        "title": "庚午春夏閒居即事三首 其一", 
        "type": "绝句", 
        "yun": "阳"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "桃花梨花争满园，金沙玉棠蜂鸟喧。", 
            "少年看花夜载酒，老子看花春闭门。"
        ], 
        "title": "庚午春夏閒居即事三首 其二", 
        "type": "绝句", 
        "yun": "元"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "门掩熏风小小斋，紫薇几尺正当阶。", 
            "谁言省掖偏宜种，偶落山林亦自佳。"
        ], 
        "title": "庚午春夏閒居即事三首 其三", 
        "type": "绝句", 
        "yun": "佳"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "故里复秋夕，客怀谁与同？", 
            "澹云低近屋，凉月缓行空。", 
            "道与身俱拙，愁兼病作翁。", 
            "阅人惟老树，语梦有鸣蛩。"
        ], 
        "title": "故里夜坐", 
        "type": "律诗", 
        "yun": null
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "百里不能返，孤村围碧厓。", 
            "茆庐佳节夜，秋雨老人怀。", 
            "多病犹能赋，长贫更寡谐。", 
            "中郎诸子侄，今日定谁佳？"
        ], 
        "title": "山野中秋有怀诸子侄", 
        "type": "律诗", 
        "yun": "佳"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "三日不出户，巷深交马蹄。", 
            "鸟冲危雪下，楼挂湿烟低。", 
            "测测衣疑薄，荒荒眼欲迷。", 
            "故乡翻似客，买酒短桥西。"
        ], 
        "title": "山庄阻雪", 
        "type": "律诗", 
        "yun": "齐"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "每见清谈胜，豁然人意开。", 
            "书如秋蚓结，才拥蜀江来。", 
            "雪尽春生柳，沙晴路有梅。", 
            "柴门常寂寞，相过定无猜。"
        ], 
        "title": "和邵有初遣怀", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "久冻馀趺坐，初晴偶意行。", 
            "花浓惭客鬓，酒薄胜人情。", 
            "野庙春旗动，山城暮角清。", 
            "悠悠百年事，倚杖断云横。"
        ], 
        "title": "和邵有初郊行", 
        "type": "律诗", 
        "yun": "庚"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "故里留人住，新秋起客悲。", 
            "不知横笛处，适与此心期。", 
            "夜久风藏树，天清月动池。", 
            "平生游射地，壮日尚栖迟。"
        ], 
        "title": "故里", 
        "type": "律诗", 
        "yun": "支"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "泥潦无来客，题诗受午风。", 
            "功名山色外，岁月雨声中。", 
            "拜跪频怀旧，悲欢始悟空。", 
            "九州春欲满，未许叹途穷。"
        ], 
        "title": "正月二日", 
        "type": "律诗", 
        "yun": "东"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "病客终何似，须髯日日深。", 
            "能诗今见子，阅世自怜心。", 
            "湿础生花气，晴枝堕鹊阴。", 
            "村村风物好，我自爱禅林。"
        ], 
        "title": "和袁鉴翁", 
        "type": "律诗", 
        "yun": "侵"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "相看自非节，月是昨宵圆。", 
            "露下江山静，天虚象纬连。", 
            "开尊从到处，忆弟定三年。", 
            "坐念吴江夜，清光满客船。"
        ], 
        "title": "十六夜怀诸兄", 
        "type": "律诗", 
        "yun": "先"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "危坐高斋夕，东来喜友生。", 
            "空庭疏雨后，四壁乱蛩鸣。", 
            "烛至瓶花落，秋凉架药轻。", 
            "西头动刀尺，澹月上檐楹。"
        ], 
        "title": "对客暮坐", 
        "type": "律诗", 
        "yun": "庚"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "吾友叶居士，三年二已疏。", 
            "每来曾不驻，今别复何如？", 
            "岁月同为客，勋名合著书。", 
            "先朝文献远，风雨一欷歔。"
        ], 
        "title": "寄友", 
        "type": "律诗", 
        "yun": "鱼"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "疏雨孤灯夜，相看又岁除。", 
            "江山犹寓客，亲友绝来书。", 
            "新酒初堪酌，长愁未暂疏。", 
            "艰难吾敢恨，百岁定何如。"
        ], 
        "title": "除夕", 
        "type": "律诗", 
        "yun": "鱼"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "夜阑不能寐，长听雨声寒。", 
            "万里风尘远，三年会聚难。", 
            "每怜伯仁胜，自作少游看。", 
            "不用闻邻笛，相悲正泪潸。"
        ], 
        "title": "和家兄巽翁久别听雨", 
        "type": "律诗", 
        "yun": null
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "始识未逾壮，重逢四十馀。", 
            "狂随春酒尽，病与好诗疏。", 
            "有赋堪惩咎，无成托遂初。", 
            "阿同频共语，时得问何如？"
        ], 
        "title": "和许中立", 
        "type": "律诗", 
        "yun": "鱼"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "身世从违梦，功名毁誉资。", 
            "平生惟客在，后死有兄知。", 
            "危涕秋风远，华颠岭海期。", 
            "空馀千载意，不得尽吾诗。"
        ], 
        "title": "挽文文溪宣慰", 
        "type": "律诗", 
        "yun": "支"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "早日惊吴洛，馀年畏有闻。", 
            "蹉跎臣结策，流落大苏文。", 
            "世外风流尽，人间论议分。", 
            "岂无千载泪，不得洒公坟。"
        ], 
        "title": "挽刘须溪太博", 
        "type": "律诗", 
        "yun": "文"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "海上青油檄，城中白发簪。", 
            "百年重得老，万事独馀心。", 
            "过客门嗤雁，遐荒字抵金。", 
            "平生俱莫料，造物意何深。"
        ], 
        "title": "挽邓中斋侍郎", 
        "type": "律诗", 
        "yun": "侵"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "雅望惊南北，斯文属古今。", 
            "艰危鲁连意，老大管宁心。", 
            "落日空庵白，秋风病发深。", 
            "太玄当有识，流落欲千金。"
        ], 
        "title": "又代挽", 
        "type": "律诗", 
        "yun": "侵"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "笃行成迂阔，垂言累隐沦。", 
            "儒林多未传，耆旧已无人。", 
            "家学传衣重，门生负土新。", 
            "未须生世早，相望一沾巾。"
        ], 
        "title": "挽李凤林", 
        "type": "律诗", 
        "yun": "真"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "岁月无馀分，功名不计身。", 
            "世方危独行，天若忌斯人。", 
            "精郁山川古，魂流楚越春。", 
            "遥怜无尽意，未必著坚珉。"
        ], 
        "title": "挽萧方厓御史", 
        "type": "律诗", 
        "yun": "真"
    }, 
    {
        "author": "刘志渊", 
        "era": "元", 
        "subtype": null, 
        "text": [
            "金藏木性木藏金。", 
            "体难寻。", 
            "火生□。", 
            "二物烹煎，庚甲定浮沉。", 
            "返本还元真体现，魂魄聚，净无阴。", 
            "九阳消息自来临。", 
            "耳鸣琴。", 
            "运清音。", 
            "唤出灵灵，越古与超今。", 
            "遍界遍空无不是，显了了，这真心。"
        ], 
        "title": "江城子令", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "人情胶漆道情乖。", 
            "昧灵台。", 
            "翳尘埃。", 
            "不惧如山，贩骨走轮回。", 
            "见在宝躯今不悟，千万劫，朽仙材。", 
            "好收□住武都阶。", 
            "药苗栽。", 
            "结神胎。", 
            "九转功成，方寸蕊珠开。", 
            "体混净光从隐显，随眼底，是蓬莱。"
        ], 
        "title": "江城子令 与小李先待诏", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "有缘相遇芥投针。", 
            "话真心。", 
            "死三阴。", 
            "阳自浆成，琼液不时斟。", 
            "伴饮琅琅声贯耳，无弦曲，肖风琴。", 
            "氤氲消息拍胸襟。", 
            "九成金。", 
            "鬼神钦。", 
            "一混天光，变化体难寻。", 
            "空似空中成妙有，心朗朗，虑沉沉。"
        ], 
        "title": "江城子令 西山隐者相访", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "山寒木叶晕轻黄。", 
            "气封商。", 
            "露凝霜。", 
            "万物归根，逆气送荒凉。", 
            "唯有东篱黄菊绽，喷冰艳，吐清香。", 
            "分明圆相显重阳。", 
            "生中央。", 
            "放金光。", 
            "全露如如，神妙貌洋洋。", 
            "觌面一时浑认得，心月照，觉相忘。"
        ], 
        "title": "江城子令 赏菊", 
        "type": "词", 
        "yun": "阳"
    }, 
    {
        "author": "刘志渊", 
        "era": "元", 
        "subtype": null, 
        "text": [
            "粒食衣茧苦贪求。", 
            "锁眉头。", 
            "利名搜。", 
            "酷恋埏埴，为器弄风流。", 
            "谩到宝山甘空手，只坐守，这轮回，未肯休。", 
            "不如返照一身修。", 
            "马猿收。", 
            "汞铅留。", 
            "火爇丹炉，按候谨添抽。", 
            "炼就一真圆明宝，射宇宙，莹无疵，价莫酬。"
        ], 
        "title": "江梅引 赠刘会首", 
        "type": "词", 
        "yun": "尤"
    }, 
    {
        "author": "刘志渊", 
        "era": "元", 
        "subtype": null, 
        "text": [
            "不惊荣辱总无忧。", 
            "度春秋。", 
            "得优游。", 
            "打破□□，无物挂心头。", 
            "天内一天为活计，调龙虎，恣盘旋，斗未休。", 
            "紫金霜结有来由。", 
            "晃三周。", 
            "玉童收。", 
            "法界清天，风月独相酬。", 
            "神妙器成堪中选，向仙院，夺仙标，第一筹。"
        ], 
        "title": "江梅引 赠李元法", 
        "type": "词", 
        "yun": "尤"
    }, 
    {
        "author": "刘志渊", 
        "era": "元", 
        "subtype": null, 
        "text": [
            "妙道勤求。", 
            "乐以忘忧。", 
            "要蜗名蝇利心休。", 
            "六空罢对，一气专柔。", 
            "火无亏，水无缺，契添抽。", 
            "百脉通流。", 
            "四海周游。", 
            "渐丹凝、清净光浮。", 
            "虚无妙体，难碍难留。", 
            "应无方，明物物，显头头。"
        ], 
        "title": "行香子", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "妄认苦蕴。", 
            "汩碍胸中。", 
            "逐缘生、分别匆匆。", 
            "好将万境，同摄心宫。", 
            "泯迷踪，知诸相，体皆空。", 
            "照见空宗。", 
            "有用真空。", 
            "显心法、动作明空。", 
            "昆仑顶上，趯弄虚空。", 
            "这空空，无可触，遍含融。"
        ], 
        "title": "行香子", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "道体平平。", 
            "瞽者难行。", 
            "觅边徼、执法功精。", 
            "贪游异路，昧却前程。", 
            "启诸人，高着眼，认无生。", 
            "湛湛澄澄，酝酿惺惺。", 
            "启天门、地户牢扃。", 
            "阳升邃路，高越神京。", 
            "过层楼，归空土，结丹成。"
        ], 
        "title": "行香子 问修行门户", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "大道无形。", 
            "强立其名。", 
            "判五气融摄生成。", 
            "贯通六合，总括群灵。", 
            "本无情，亦无臭，又无声。", 
            "人悟勤行。", 
            "造化无生。", 
            "要灰心、杳杳冥冥。", 
            "不空不有，妙体纵横。", 
            "这真常，腾今古，独惺惺。"
        ], 
        "title": "行香子 李会首问道", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "一点阳生坎殿，两弦风阵冲天。", 
            "三关顶化液漙漙。", 
            "四象真砂始变。", 
            "五彩霞生鼎灿，六神和畅绵绵。", 
            "七星司用总安然。", 
            "八面玲珑体现。"
        ], 
        "title": "西江月", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "衡门养浩，匮玉藏辉，营营守拙忘机。", 
            "手握乾坤，身生万化维持。", 
            "气滚三田日日，斡一渠、流转时时。", 
            "百骸理，显琼浆止渴，玉液充饥。", 
            "浴出元神妙体，契圆成，了了动静熙熙。", 
            "不没不生，虚界体段无疵。", 
            "卓尔惺惺独立，傲空空、实际无为。", 
            "乐真趣，显德风远扇，道纪高提。"
        ], 
        "title": "声声慢", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "玄关击拆，抱一无离，知白守黑藏机。", 
            "火运清风，三关过海轻吹。", 
            "化液下成四象，作真汞、低浸华池。", 
            "功九转，证黄金体就，神室辉辉。", 
            "显现圆明正相，混人间天上，万变神奇。", 
            "不有不空，不受垢染成疵。", 
            "独擅念虚寂照，料本无、一物羁縻。", 
            "真空用，显轮回颖脱，智剑高提。"
        ], 
        "title": "声声慢", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "瘿除人我，冰冷高低，唤惺今是昨非。", 
            "检教灵质，枉受万劫沉迷。", 
            "况遇真风大阐，要诸仙、选陀名题。", 
            "显一志，敢泥抛骨肉，屣弃轻肥。", 
            "觅个烟霞妙趣，息诸缘妄想，落魄无为。", 
            "保护一真，洞照力尽严持。", 
            "安泊元空妙体，显灵光、出入相随。", 
            "前途了，决平登觉岸，稳步仙梯。"
        ], 
        "title": "声声慢 赠王彦宝", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "法界一真心正住，当体灭诸缘。", 
            "内外辉辉体现前。", 
            "无地亦无天。", 
            "取相于禅禅复远，禅性月沉渊。", 
            "动静俱无镇湛然。", 
            "神用即真禅。"
        ], 
        "title": "武陵春 王小先问禅", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "人自因言能悟理，得理要忘言。", 
            "既得鱼时莫执筌。", 
            "筌执谩着鞭。", 
            "闭口藏舌不作解，默默究重玄。", 
            "专气修心息妄缘。", 
            "月冷照青天。"
        ], 
        "title": "武陵春 警执法", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "虚无妙道心坚守，虚自投来。", 
            "氤氲成胎。", 
            "灵质无中日月栽。", 
            "时时自饮昆山酒，醉卧丹台。", 
            "令摄三台。", 
            "万劫迷云一豁开。"
        ], 
        "title": "采桑子", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "七返降真阴。", 
            "主换为宾力不禁。", 
            "神妙峥嵘三界外，俄临。", 
            "彻地通天耀古今。", 
            "当体虑沉沉。", 
            "鹤驭清风一片心。", 
            "自北自南无挂碍。", 
            "时歆。", 
            "真乐真欢恣啸吟。"
        ], 
        "title": "南乡子", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "体若虚空净，心如泰华安。", 
            "万缘妄想不相干。", 
            "正住无思，触处得安闲。", 
            "觉海神珠莹，禅天性月寒。", 
            "圆明不昧显□□。", 
            "放去收来，一点地天宽。"
        ], 
        "title": "南柯子", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "坐卧常澄湛，连绵缓吸呼。", 
            "温温九气聚铅炉。", 
            "滚泛身田，昼夜饮琼酥。", 
            "腹内三丹有，心头一物无。", 
            "养成健体契空虚。", 
            "出没惺惺，实相现元初。"
        ], 
        "title": "南柯子", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "十日狂风才是定，满园桃李纷纷。", 
            "黄蜂粉蝶莫生嗔。", 
            "海棠贪睡著，留得一枝春。", 
            "便是徐熙相对染，丹青不到天真。", 
            "雨余红色愈精神。", 
            "夜眠清早起，应有惜花人。"
        ], 
        "title": "临江仙 海棠", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "冰雪肌肤香韵细，月明独倚阑干。", 
            "游丝萦惹宿烟环。", 
            "东风吹不散，应为护轻寒。", 
            "素质不宜添彩色，定知造物非悭。", 
            "杏花才思又凋残。", 
            "玉容春寂寞，休向雨中看。"
        ], 
        "title": "临江仙 梨花", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "檀板称歌喉。", 
            "唱到消魂韵转幽。", 
            "便觉丝簧难比似，风流。", 
            "一串骊珠不断头。", 
            "惟酒可忘忧。", 
            "况复卢家有莫愁。", 
            "醉倒不知天早晚，云收。", 
            "花影侵窗月满楼。"
        ], 
        "title": "南乡子", 
        "type": "词", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "夜户喜凉飙。", 
            "秋入关山暑气消。", 
            "句引客情缘底物，鹪鹩。", 
            "落日凄清叫树梢。", 
            "古寺漏长宵。", 
            "一点青灯照寂寥。", 
            "暮雨夜深犹未住，芭蕉。", 
            "残叶萧疏不柰敲。"
        ], 
        "title": "南乡子", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "季子解纵横。", 
            "六印累累拜上卿。", 
            "凤鸟不来人渐老，谋生。", 
            "二顷田园也易成。", 
            "尊酒醉渊明。", 
            "菊有幽香竹有声。", 
            "吹破北窗千古梦，风清。", 
            "小鸟喧啾噪晓晴。"
        ], 
        "title": "南乡子", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "憔悴寄西州。", 
            "赋得登楼懒上楼。", 
            "魂梦不知关塞远，悠悠。", 
            "疏雨梧桐客里秋。", 
            "往事起新愁。", 
            "九曲回肠不自由。", 
            "见说世间离别苦，休休。", 
            "一夜相思了白头。"
        ], 
        "title": "南乡子", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "游子绕天涯。", 
            "才离蛮烟又塞沙。", 
            "岁岁年年寒食里，无家。", 
            "尚惜飘零看落花。", 
            "闲客卧烟霞。", 
            "应笑劳生鬓早华。", 
            "惊破石泉槐火梦，啼鸦。", 
            "扫地焚香自煮茶。"
        ], 
        "title": "南乡子", 
        "type": "词", 
        "yun": "麻"
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "南北短长亭。", 
            "行路无情客有情。", 
            "年去年来鞍马上，何成。", 
            "短鬓垂垂雪几茎。", 
            "孤舍一檠灯。", 
            "夜夜看书夜夜明。", 
            "窗外几竿君子竹，凄清。", 
            "时作西风散雨声。"
        ], 
        "title": "南乡子", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "李杜放诗豪。", 
            "万丈晴虹吸海涛。", 
            "六义不传风雅变，离骚。", 
            "金玉无言价自高。", 
            "春日对春醪。", 
            "短咏长歌慰寂寥。", 
            "幽鸟落来花里悟，从教。", 
            "彩凤飘飘上九霄。"
        ], 
        "title": "南乡子", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "翠袖捧离觞。", 
            "济楚儿郎窈窕娘。", 
            "别曲一声双泪落，悲凉。", 
            "纵不关情也断肠。", 
            "今古利名忙。", 
            "谁信长安道路长。", 
            "昔日去家年正少，还乡。", 
            "故国惊嗟两鬓霜。"
        ], 
        "title": "南乡子", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "仓陈五斗，价重珠斛。", 
            "陶令家贫苦无畜。", 
            "倦折腰闾里，弃印归来，门外柳、春至无言自绿。", 
            "山明水秀，清胜宜茅屋。", 
            "二顷田园一生足。", 
            "乐琴书雅意，无个事，卧看北窗松竹。", 
            "忽清风、吹梦破鸿荒，爱满院秋香，数业黄菊。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "十载风霜，玉关紫塞都游遍。", 
            "驿途方远。", 
            "夜雨留孤馆。", 
            "灯火青荧，莫把吴钩看。", 
            "歌声软。", 
            "酒斟宜浅。", 
            "三盏清愁散。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "寂寂珠帘，凤楼人去箫声住。", 
            "断肠诗句。", 
            "彩笔无题处。", 
            "花褪残红，绿满西城树。", 
            "蘅皋暮。", 
            "客愁何许。", 
            "梅子黄时雨。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "恰破黄昏，一湾新月稍稍共。", 
            "玉溪流汞。", 
            "时有香浮动。", 
            "别后清风，馥郁添多种。", 
            "如相送。", 
            "未忘珍重。", 
            "已入幽人梦。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "天上春来，满前芳草迷归路。", 
            "楚山湘浦。", 
            "朝暮谁云雨。", 
            "凤吹初听，认是吹箫侣。", 
            "刘郎去。", 
            "碧桃千树。", 
            "世外无寻处。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "客梦初惊，雪晴风冷千山晓。", 
            "塞烟沙草。", 
            "又上邮亭道。", 
            "石窟萝龛，为我君应扫。", 
            "何时到。", 
            "放怀吟啸。", 
            "相伴山间老。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "古寺萧条，十年再到经行路。", 
            "旧题新句。", 
            "总是关心处。", 
            "睡起西轩，转觉添幽趣。", 
            "斜阳暮。", 
            "淡烟疏雨。", 
            "湿遍山前树。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "策杖寻芳，小溪深雪前村路。", 
            "暗香时度。", 
            "更在清幽处。", 
            "一见冰容，便有西湖趣。", 
            "题新句。", 
            "句成梅许。", 
            "折得南枝去。"
        ], 
        "title": "点绛唇 梅", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "立尽黄昏，袜尘不到凌波处。", 
            "雪香凝树。", 
            "懒作阳台雨。", 
            "一水相县，脉脉难为语。", 
            "情何许。", 
            "向人如诉。", 
            "寂寞临江渚。"
        ], 
        "title": "点绛唇 梨花", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "青山千里，沧波千里，白云千里。", 
            "行程问行客，更无穷山水。", 
            "青史功名都半纸。", 
            "念刘郎、鬓先如此。", 
            "桃源觅无路，对溪花红紫。"
        ], 
        "title": "桃花曲", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "客馆萧条动客情，飞萤个个傍窗明。", 
            "楼头鼓角风吹断，漏下银壶第一声。"
        ], 
        "title": "客馆", 
        "type": "绝句", 
        "yun": "庚"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "三月南州草木长，落花飞絮满池塘。", 
            "东君也惜天涯客，尽放春光过界墙。"
        ], 
        "title": "春始来", 
        "type": "绝句", 
        "yun": "阳"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "春风吹灭小檠釭，梦断炉香结翠幢。", 
            "檐外杏花横素月，恰如梅影在西窗。"
        ], 
        "title": "焚胜梅香", 
        "type": "绝句", 
        "yun": "江"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "草色如波照碧空，新开一朵玉芙蓉。", 
            "雄风吹断襄王梦，高捲巫山十二峰。"
        ], 
        "title": "亭帐", 
        "type": "绝句", 
        "yun": "冬"
    }, 
    {
        "author": "刘秉忠", 
        "era": "元", 
        "subtype": "七言绝句", 
        "text": [
            "天荒地老物消磨，赢得诗人感慨多。", 
            "两鬓黄尘秋色里，又投东胜过黄河。"
        ], 
        "title": "东胜道中", 
        "type": "绝句", 
        "yun": "歌"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "云冷风高天井关，太行岭上看河湾。", 
            "九州占绝中原地，一堑拦回左界山。", 
            "王霸分争图未捲，英雄鏖战血犹殷。", 
            "华阳春草年年绿，汗马南来不放闲。"
        ], 
        "title": "过天井关 其一", 
        "type": "律诗", 
        "yun": "删"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "树锁苍烟白鸟鸣，春风花满凤凰城。", 
            "无才难料人间事，有酒何求纸上名。", 
            "分别是非谁得正？摩挲今古自宜平。", 
            "闲愁枉压眉头重，且放襟怀伴曲生。"
        ], 
        "title": "过天井关 其二", 
        "type": "律诗", 
        "yun": "庚"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "青楼歌舞碧城春，王谢风流日斗新。", 
            "洛下残花犹殢客，璠间馀酒也狂人。", 
            "无田易佩苏秦印，有扇难遮庾亮尘。", 
            "白昼锦衣多睥睨，一廛何处不安贫。"
        ], 
        "title": "过天井关 其三", 
        "type": "律诗", 
        "yun": "真"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "三冬蛰物听雷惊，二月馀寒尚旅亭。", 
            "春色未归桃李树，剑光空射斗牛星。", 
            "待船客子思同济，酤酒人家竟独醒。", 
            "一曲沧浪洗烟雨，汩罗江上楚山青。"
        ], 
        "title": "过天井关 其四", 
        "type": "律诗", 
        "yun": "青"
    }, 
    {
        "author": "刘秉忠", 
        "era": "元", 
        "subtype": "七言律诗", 
        "text": [
            "东君号令忽传新，一点阳和处处匀。", 
            "白玉花残梅过腊，黄金条嫩柳回春。", 
            "雁离湘浦独淹客，莺啭皇州已可人。", 
            "睡杀海棠吹不醒，风前桃李看精神。"
        ], 
        "title": "过天井关 其五", 
        "type": "律诗", 
        "yun": "真"
    }, 
    {
        "author": "刘基", 
        "era": "元", 
        "subtype": null, 
        "text": [
            "清风收雨，轻云漏月，凉气入幽窗。", 
            "乱叶吟朝，饥虫啼夜，各自奏新腔。", 
            "孤鸿又向天边落，归梦阻苍江。", 
            "百结愁肠，两行丝鬓，寂寞对清缸。"
        ], 
        "title": "少年游", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "说道多忧解瘦人，眼中双别泪、怕沾巾。", 
            "白蘋红蓼满江滨，空搔首，何处是归津。", 
            "感旧却怜新。", 
            "情怀都不似、少年春。", 
            "野花园柳共埃尘。", 
            "盈尊酒，取醉莫辞频。"
        ], 
        "title": "小重山", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "积雨沉春，昏烟酣昼，不知还又清明。", 
            "榆钱柳絮，飞逐斗轻盈？", 
            "芳径莓苔渐满，青蘋与、白芷俱生。", 
            "疏篱畔，海棠间竹，有个鹁鸠鸣。", 
            "宽心，应是酒，酒冲愁阵，彊似奇兵。", 
            "爱星星白发，知我生平。", 
            "底用登楼看镜，误身世、只是虚名。", 
            "空凝伫，落花如雪，云雾琐高城。"
        ], 
        "title": "满庭芳　 清明", 
        "type": "词", 
        "yun": "庚"
    }, 
    {
        "author": "刘基", 
        "era": "元", 
        "subtype": null, 
        "text": [
            "麦秀蔪蔪野雉飞，沙头新柳叶如眉。", 
            "风澹荡，水涟漪，正是溪鱼上钓时。"
        ], 
        "title": "渔歌子 为赵德怀赋 其一", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "二月桃花紫锦香，一声啼鴂万蜂忙。", 
            "歌欸乃，濯沧浪，有酒无愁醉不妨。"
        ], 
        "title": "渔歌子 为赵德怀赋 其二", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "烟雨楼前溪水生，少微山下杂花明。", 
            "杨柳岸，小舟横，绿阴如恇听啼莺。"
        ], 
        "title": "渔歌子 为赵德怀赋 其三", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "漠漠风花扑面飞，萋萋烟草送人归。", 
            "彭泽菊，首阳薇，白酒苍苔独掩扉。"
        ], 
        "title": "渔歌子 为赵德怀赋 其四", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "雨声一夜水漫沙，垤鹳长鸣蚁出窠。", 
            "汀荇叶，石楠花，随意漂流拥钓槎。"
        ], 
        "title": "渔歌子 为赵德怀赋 其五", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "苍岭松花结子成，南明山色翠相迎。", 
            "游客思，故人情，不是阳关堕泪声。"
        ], 
        "title": "渔歌子 为赵德怀赋 其六", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "三寸时鱼碧玉鳞，一汀芳草绿罗茵。", 
            "枫叶渚，荻花津，笑杀黄埃马上人。"
        ], 
        "title": "渔歌子 为赵德怀赋 其七", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "鸱夷遗魂拗馀怒，欲取吴山入江去。", 
            "雷霆劈地水群飞，海门扶胥没氛雾。", 
            "英雄一怒天可回，肯使赤子随鲛鲐。", 
            "指挥五丁发神弩，鬼物辟易腥风开。", 
            "三百年来人事改，涛落沙平箭空在。", 
            "石梁饮羽未足誇，蜀国三犀漫欺绐。", 
            "近闻黄河水乱流，青徐一半悲鱼头。", 
            "安得壮士斡地轴，为拯斯民涂炭忧。"
        ], 
        "title": "钱王箭头篇", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "招摇指坤月望日，大月如盘海中出。", 
            "不知妖怪从何来，惝恍初惊天眼昳。", 
            "儿童走报开户看，城角咿呜声未卒。", 
            "蟾逃兔遁漠无踪，璧陨珠沉一何疾。", 
            "丈夫愕视隘街巷，妇女喧呼动圭筚。", 
            "辉辉稍辨河汉沬，耿耿渐明荒冢漆。", 
            "百官袍笏群吏趋，伐鼓撞钲仍设韠。", 
            "赤水难令罔象求，渑池莫效相如叱。", 
            "升檐变阁到空旷，瓂掩氛祲殊靡毕。", 
            "广寒桂树劫火烬，借问嫦娥有何术。", 
            "今年下土困炎沴，草木焦枯野萧瑟。", 
            "蓱号暍死龙甲焮，赤熛当衢挂萍实。", 
            "光芒照灼玄武烂，谁复琐琐怜蚌鹬。", 
            "今夜慝作最差异，天道幽微孰能诘。", 
            "太阴配日宰臣象，无乃常刑多纵轶。", 
            "近来营垒遍宇内，羽林惨澹空铁锧。", 
            "荒郊废市何所见，夔罔蛟蛇兼蚤虱。", 
            "此皆在地不在天，未若虾蟆狡而獝。", 
            "黄文结邻上诉帝，赐以小戎骖牡骘。", 
            "剖蟆洗魄还月光，再起咎繇明典秩。", 
            "返蟾归兔复纤阿，万古游尘避清跸。"
        ], 
        "title": "次韵和石末公七月十五夜月蚀诗", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "虞渊谽谺纳归日，金枢吐月相承出。", 
            "初离积水看若飞，稍映微云盼犹眣。", 
            "是时蓐收肇视政，莎鸡振羽鸣蜩卒。", 
            "姮娥靓妆觐玉帝，坎轲中途婴祸疾。", 
            "旅人苦热爱清凉，快睹光辉满蓬荜。", 
            "愿开宝鉴照覆盆，岂拟瘴尘昏点漆。", 
            "隋珠惭固重革匮，和璧嗟蒙韎韦韠。", 
            "吴罡树折不自谋，纤阿马弱无人叱。", 
            "三足蟾惊入坎洼，八窍兔走罹罝毕。", 
            "围灰破晕谩传方，屑玉补凹空著术。", 
            "雷公骇惧罢灵鼓，湘女幽忧舍鸣瑟。", 
            "故老谓是虾蟆精，潜伏奸妖营口实。", 
            "羲和尸位罔闻知，可以人而不如鹬。", 
            "往岁威弧弛其彀，蛇豕陆梁谁复诘。", 
            "高牙大纛拥藩垣，肠断吞声受陵轶。", 
            "江淮汹涌湖浙沸，骸骨成山连鬼锧。", 
            "万姓喁喁釜里鱼，百官蠢蠢裈中虱。", 
            "黄茅白苇弃贤良，赤绂玄裳宠狞獝。", 
            "昊穹示变盍警畏，惟德动天天有骘。", 
            "况今旱魃又为厉，东作西成不平秩。", 
            "安得缄辞伏阊阖，圣主如闻应驻跸。"
        ], 
        "title": "再用前韵", 
        "type": "古风", 
        "yun": "质"
    }, 
    {
        "author": "刘基", 
        "era": "元", 
        "subtype": null, 
        "text": [
            "绕舍荒池底且■，蛰蛙齐候鸣雷社。", 
            "已知地气上如炊，更觉石泉流若泻。", 
            "举头玉烛焕阳明，𨃃足污泥悲土苴。", 
            "半夜条风入绮窗，清晨细雨霏檐瓦。", 
            "梁间紫燕舞参差，枝上黄莺语悲姹。", 
            "播形肖貌均有生，感气伤情孰瘖哑。", 
            "初聆衙衙杂更鼓，渐听嘈嘈成侈哆。", 
            "犹持坚白较同异，似坐狙丘谈稷下。", 
            "村童叫噪聋学究，悍妇勃溪喧娣姐。", 
            "西域胡僧弹般若，齐东老生矜炙輠。", 
            "逸帆触岸靡蒹葭，醉客骂筵投盏斝。", 
            "呦咬谁辨骠儿哇，虩砉乍开賨叟呵。", 
            "怒牙嚼齧悸罗吞，寤言诘屈惊宜𣝒。", 
            "徒夸楚使能詈齐，未让秦巫工诅芋。", 
            "兜离僸佅纷覼缕，帝乐虚张洞庭野。", 
            "虞夔奚暇调笙磬，周瞽曷由分郑雅。", 
            "旅人怀忧实无寐，遭此彊聒胡为者。", 
            "得非作奸谋蚀月，无柰聚讼腾欢谩。", 
            "昔闻周公立典教，蝈氏专司鞠灰洒。", 
            "常疑圣人茂育物，独向微虫少宽假。", 
            "乃今知其非琐屑，欲问官司乞馀灺。", 
            "凤皇鸑鷟声苦希，白雪阳春和偏寡。", 
            "蚊蝇蚤虱多于沙，钻咂喑鸣纷丑䰩。", 
            "虾蟆幸不含毒螫，何苦呶号争跁跒。", 
            "乌鸢逐响蛇听音，宁顾入腹生症瘕。", 
            "赋诗却笑柳柳州，忍使腥臊辱俎鲊。"
        ], 
        "title": "听蛙", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "先生清如玉壶冰，神闲志一精粹凝。", 
            "玄黄健顺六子承，和气坱圠粗秽澄。", 
            "冲虚澹澹廓以弘，冥茫沕穆恬无能。", 
            "火乌入海阴液升，鹑蛇受约不敢腾。", 
            "束缚龙虎如寒绳，虚无黄堂帝所凭。", 
            "四方上下齐钩绳，北幽罗酆对朱陵。", 
            "女夷鼓歌王母应，琼宫夜半张华灯。", 
            "金葩碧叶红毾㲪，素霞郁滃玄云烝。", 
            "沆瀣厌浥沦泉兴，牵牛织女来相仍。", 
            "用之不减亦不增，地官锡福天官徵。", 
            "老蚌迸壳骊珠升，太一象舆骖八鹏。", 
            "翼以六蜺前五腾，风轮萧萧生夏凌。", 
            "参旗九斿茷绲縢，二八青蛾美目膡。", 
            "翠蕤交翟翱翪𦒗，属车九九如连绳。", 
            "最后雷轺子所乘，流苏勃窣垂镂膺。", 
            "斑斓驳马骝骆驓，蹴霞踏雾碎绮绫。", 
            "天津阁道轥輷輘，归来瑶台十二层。", 
            "月光照耀玻瓈棚，下视瀛海波涛砅。", 
            "龙宫蜃窟寒兢兢，归塘旸谷清可凭。", 
            "鳞甲镜莹鳄与鲮，湘妃鼓瑟冰丝縆。", 
            "摐金戛玉万穴𤃫，琅玕风吹殷崚嶒。", 
            "琉璃云母龟贝朋，琳房璧甓珵阶升。", 
            "素鸾振迅霜女扔，璇题琐窗肃蕄蕄。", 
            "洞晃曭朗眩遥瞪，瘁肌砭髓魂欲殑。", 
            "忽然浮空堕杳瞢，飙驰电㸌羽脱肱。", 
            "天衢阻遐世网罾，昏昏日月敲炎蒸。", 
            "句曲之山崒硱磳，枫杉桧柏槠桂㭁。", 
            "蘅兰杜若蕙茝䔷，缘冈被岭羃涧膛。", 
            "大地浪井瀑练漰，萍濒绣绘芙蓉菱。", 
            "鼍虬蚴蚪千年藤，缠络薜荔县鬅鬙。", 
            "敷芳发馥菲芬艿，獑猢𤢹蜼雕苍鹰。", 
            "攀援歘砉岩崿崩，寒螀蛇蛄䗿犯𧕄。", 
            "岚餐霭饮喧岌峘，先生皮冠衣绛缯。", 
            "桃枝七尺穿虺螣，三茅真君共嗟称。", 
            "星根绝顶时同登，黄斑黑虎陟降凭。", 
            "石罅甘浆溢若渑，神芝吐燄如筼簦。", 
            "食时动机保不薨，驱斥琚瓆除瘕症。", 
            "眸光照座生紫棱，举觞引满鲸喉㵗。", 
            "解后见之喜莫胜，扬眉抵掌开蒙𩖉。", 
            "人生嘉会安得恒，靖恭止直天所仍，作诗持赠匪妄譝。"
        ], 
        "title": "赠道士蒋玉壶长歌", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "鹤林道士轩辕徒，以飙为轮雷为舆。", 
            "开山养鹤作骐骥，上下二仪周六虚。", 
            "雏成洗髓扶桑窟，缟练羽毛镠铁骨。", 
            "声飘碧落玉清扬，影拂太微云灭没。", 
            "永夜月明风满林，竹柏戛击笙箫音。", 
            "云是旌阳许县令，蹑蹻佩剑来相寻。", 
            "靡蓱西枝摇倒景，借去林间两丹顶。", 
            "伐蛟北海奠玄冥，斩蜃南讹封浪井。", 
            "上穷列缺旁九围，却过度朔山中归。", 
            "归来赠我桃树枝，朱衣赤郭手所持。", 
            "令我鞭龙抶虓虎，摄缚臊魃如奴虏。", 
            "授我尧时松子诀，转睛出电嘘成雨。", 
            "钟山秀色连冶城，百花绕屋风泠泠。", 
            "焚香独坐诵真诰，坠露点滴流华星。", 
            "土伯骏奔从号令，鹤鸣闻天空谷应。", 
            "寥阳宝殿歌步虚，河汉当窗回斗柄。", 
            "嗟子衰朽杂病攻，盈颠素发吹秋蓬。", 
            "空馀硬骨如瘦鹤，因子致意浮丘公。"
        ], 
        "title": "道士周玄初鹤林行", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "忆昔西京祖二疏，都门供帐罗长衢。", 
            "金张许史集轩盖，弹琴鼓瑟吹笙竽。", 
            "頩颜鹤发映霄汉，苍松翠柏红珊瑚。", 
            "道傍观者皆慨叹，此士足为天下模。", 
            "先生胸蟠五车书，雍容进退安且徐。", 
            "披香朝侍紫宸案，珥笔昼入承明庐。", 
            "引经论奏动天听，天语亲授非胪句。", 
            "老年谢事归里闾，召见特许儿童扶。", 
            "临轩赐膳侑金币，尚食供奉黄门趋。", 
            "夜来微雨清郊墟，缃黄沤柳莺相呼。", 
            "风吹暖烟逗白日，露湿芳草留骊驹。", 
            "虽无旨酒嘉殽蔬，短歌一曲聊踟躇。", 
            "浮云流水无根蒂，人生何者为驩虞。", 
            "嵩高少室众美奥，素石如玉泉如酥。", 
            "时清四野乐耕稼，雉鸣麦秀千华敷。", 
            "亲朋会合各慰竟，况有令子知劳劬。", 
            "挥金买酒泳圣泽，怡情之外吾何须。", 
            "西飞鸿雁东飞鱼，相思迢迢天一隅。", 
            "赠言有尽意不尽，努力善保千金躯。"
        ], 
        "title": "送李叔允脩撰致仕归钧州", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "红葵高花高以妍，清晨方开夕就蔫。", 
            "美人迢迢隔山水，可望不见心茫然。", 
            "花开花落日复夜，惟觉新年非故年。", 
            "人生百岁花一度，何不作乐令人怜。"
        ], 
        "title": "古歌 其一", 
        "type": "古风", 
        "yun": "先"
    }, 
    {
        "author": "刘基", 
        "era": "元", 
        "subtype": null, 
        "text": [
            "旧花欲落新花好，新人少年旧人老。", 
            "佳人见此心相怜，举觞劝我学神仙。", 
            "我闻神仙亦有死，但我与子不见耳。", 
            "秪言老彭寿最多，八百岁后还如何。"
        ], 
        "title": "古歌 其二", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "双燕双飞入我堂，衔泥养雏何太忙。", 
            "养得雏成却飞去，双燕双飞复如故。", 
            "东园桃李春萋萋，日华烘露生紫霓。", 
            "一朝实熟付人采，叶枯枝折空成蹊。"
        ], 
        "title": "古歌 其三", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "道人赠我松叶酒，味似琼浆色琼玖。", 
            "咽之骨爽神魂清，令我寿同金石久。", 
            "我生疏懒无所能，瘦皮黏骨危崚嶒。", 
            "病来啖药犹啖水，梦寐恍惚风中灯。", 
            "常闻徂徕有嘉木，玄醴涤濯黄露沐。", 
            "上有菟丝扬翠旌，下有茯苓蹲白鹿。", 
            "咀华嚼叶咽以津，岁久定化肠为筋。", 
            "便从偓佺觐黄帝，身骑肉角青骐驎。", 
            "我欲求之百忧集，满眼蚊蝇随出入。", 
            "踆乌箭逝纤阿急，日暮空瞻邓林泣。", 
            "道人此酒还有方，我欲与子同徜徉。", 
            "世上神仙亦何限，留侯辟谷应未晚。"
        ], 
        "title": "松叶酒歌寄梁安宅", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "道傍古树身半枯，白蚁穴根虫穴肤。", 
            "风摧雨撼霜雪冻，断石臲卼无人扶。", 
            "忆昔勾芒肇初政，百卉腾达随呵嘘。", 
            "新柯荏苒旧柯壮，雾露膏沐光如濡。", 
            "黄鹂翡翠语娇滑，桑扈戴胜鸣相呼。", 
            "白鹤来巢鹿止荫，匠石愕睨争叹誉。", 
            "宁知忧患生旦夕，野火倏忽起不虞。", 
            "燎原烈焰难向迩，孰问柞栎杉与槠。", 
            "枝燔叶焮根半赤，朽腐瞒液非时须。", 
            "山林摇落岁方晏，聊以薜荔为衣袽。", 
            "呜呼广厦栋梁具，委弃草莽同薪刍。", 
            "皇天未必替生意，更盼玉烛回旸乌。"
        ], 
        "title": "枯树图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "灯花如营红且绿，灯花有意怜幽独。", 
            "夜寒衾冷漏声迟，卧看琼枝绽金粟。", 
            "凉蟾入户四壁空，地炉宿火天无风。", 
            "祥烟抱日丽碧落，骊龙吐珠歊紫虹。", 
            "人言此花专报喜，劳生短发丝垂耳。", 
            "无望之福非所希，无事恼怀吾足矣。", 
            "呼童添油引良夜，九衢灯月光相射。", 
            "漫沽浊酒饷离魂，岂必忘忧惟树萱。"
        ], 
        "title": "正月十五夜灯花大开作", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "轩辕道士轩辕孙，昔随飞龙陟昆崙，乘骑六气遨乾坤。", 
            "上穷混沌无涯门，下抉若木扶桑根。", 
            "旋雷舞电讹晨昏，批蹴虎豹号帝阍。", 
            "搥击河鼓牛腾骞，摛虹织煇绚泽原。", 
            "三足老乌不敢暾，迷离缺兔骇且奔。", 
            "羲和吁号诉玉尊，谪降下土营丘樊。", 
            "结喉长颈古貌存，如鹤如鹄如龙蜿。", 
            "诘屈不作人间言，涕唾落地生兰荪。", 
            "驱叱碣石归河源，蜚廉屏翳双挟轓。", 
            "彆捩象齿愁育贲，山玄水苍琮琥璊。", 
            "离罗璀错辉煓燉，笙镛琴瑟篪与埙。", 
            "五音翕绎珠泻盆，吹为栗烈呵为暄。", 
            "扑抶罔象笞鼍鼋，馋鳄辟易从厥屯，束缚㺑魃魈魖魂。", 
            "秉畀赤郭充朝飧，妙用歘忽无留痕。", 
            "嗟哉二子尔曷冤，如井谷鲋当化鲲。", 
            "喓喓草虫呼阜蠜，欲与蟪蛄语凉温。", 
            "不知风霆掣墙籓，江腾海跃乔岳翻。", 
            "鬼物喘汗相濡喷，爽灵漂摇失所蹲。", 
            "敞恍梦寐精魄皆，低头拜伏詟再论。", 
            "阳春二月花满园，掩关独坐辞谇諠，按图案意聊涤烦。", 
            "羡君轩辕之后昆，浩歌一曲期勿谖。"
        ], 
        "title": "为韩克铭题画石鼎联句图", 
        "type": "古风", 
        "yun": "元"
    }, 
    {
        "author": "刘基", 
        "era": "元", 
        "subtype": null, 
        "text": [
            "老僧怀渭字清远，胸蟠文史三千卷。", 
            "雪晴太白玉为峰，月出蓝田金作巘。", 
            "少年挟策走四方，要看蓬莱水清浅。", 
            "燕山帝京龙象会，璿台宝林发关键。", 
            "横空雕鸮撇高秋，纵辔骅骝逸长畈。", 
            "庞眉老宿皆震惊，观者解颐陪者赧。", 
            "奎章学士虞邵庵，唶唶称誇枯舌本。", 
            "连床笑语到晨鸡，走笔赠言何款悃。", 
            "转头霜雨四十年，万事茫茫不堪忖。", 
            "江湖簸浪客舟寒，地炉宿火僧房煖。", 
            "我来邂逅一见之，忆曾相识嗟成谖。", 
            "世士如公良所希，方外只今还有限。", 
            "我如垑马贯薮泽，络以羁鞿知必踠。", 
            "老来耗耄百事违，况俾三卢宅愁眼。", 
            "甚欲归依白莲宇，其柰素餐非力垦。", 
            "寄言聊复写中怀，白石清泉犹未晚。"
        ], 
        "title": "寄赠怀渭上人", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "武陵桃源今有无，展画浑如梦中见。", 
            "青螺作山绡作云，白日苍茫暧芳甸。", 
            "雄梁跨壑矫脩虹，走瀑悬崖激飞电。", 
            "紫凤霄鸣梧树枝，青鵻晓啄桃花片。", 
            "鸟啼长是艳阳时，草色宁随霜雪变。", 
            "衣冠尚存周典则，租税不输秦郡县。", 
            "山中肉芝美堪食，涧底石泉清可咽。", 
            "安得此地结茅屋，寄书漫托双飞燕。"
        ], 
        "title": "金碧山水图", 
        "type": "古风", 
        "yun": "霰"
    }, 
    {
        "author": "刘基", 
        "era": "元", 
        "subtype": null, 
        "text": [
            "玄云四垂天黯黮，大野苍茫飞雪糁。", 
            "北风刮面利如刀，海气昏昏迷远览。", 
            "若华东光封密雾，北屋无烟色悽惨。", 
            "天姥沈阴禹穴闭，扶胥海涛浑不撼。", 
            "愁埋朱凤入杳冥，冻缩赤蛟深坎窞。", 
            "猿狖哀号咽岩谷，鸿雁惊啼乱葭菼。", 
            "壮士金戈铓锷凌，将军玉帐旌旗黪。", 
            "师徒百万尽熊罴，幕下从官皆燕颔。", 
            "马蹄蹴蹋坤轴震，夜半入蔡何人敢。", 
            "苍山野客拙且懒，旅舍萧条坐无毯。", 
            "顽童汲井十指直，稚子敲冰两髦髧。", 
            "今朝出日照梁栋，楼外远山皆菡萏。", 
            "初惊急溜泻源泉，渐看县澌挂旒紞。", 
            "那无美酒洗胸臆，空有新诗吐肝胆。", 
            "先人敝庐松柏在，墙角早梅应可揽。", 
            "蝮蛇张鳞虎掉尾，平地倏忽成窊埯。", 
            "藩阃官曹厚禄食，忍以黔黎为醢醓。", 
            "天民日望天爱怜，破瓦颓垣最悲憯。", 
            "农家齐仰二麦成，且喜土膏滋九坎。", 
            "清晨树上啼布谷，柳下碧波漪澹澹。", 
            "安得扁舟泛五湖，莫使中心攒百感。"
        ], 
        "title": "雪晴偶兴因以成篇", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "世间万类皆可睹，茫昧独有鬼与龙。", 
            "此图画龙二十四，状貌诡谲各不同。", 
            "得非物产有异种，或曰神变无常踪。", 
            "一龙揵尾欲上木，足爪犹在奫沄中。", 
            "一龙出穴饮涧底，头上飞瀑泻白虹。", 
            "前有一龙巳在云，顾视厥子扬双瞳。", 
            "浪波鱼鳞沓谾豅，日车坱圠天无风。", 
            "中庭两龙忽相逢，须眉葩髿如老翁，便欲角抵争雌雄。", 
            "西望积石接崆峒，白龙擘石窥流潨。", 
            "河伯远遁虚其宫，屈蟠睡者何龙钟，老物用亢时当终。", 
            "峡外六龙狞以凶，矜牙舞爪起战攻。", 
            "咬鳞嚼甲含剑锋，陷胸折尾波血红，之死弗悟人谁恫？", 
            "一龙引吭将欲从，回环睢盱未敢通。", 
            "最后一龙藏于埪，睥睨胜败非愚蒙，无乃有意收全功。", 
            "云中弄珠劳尔躬，不如卧沙之从容。", 
            "龙子学飞力未充，母在下视心憧憧。", 
            "何物一角额准隆，觓然出洞若蛇虫。", 
            "有龙接之自巃嵷，恐是巩穴王鲔公，皮骨始蜕形犹蒙。", 
            "两龙归来倦不翀，痴龙攀石身巳癃。", 
            "蚴蚪偃蹇歘腾冲，蜿蟺攫跃鬐发茸，呿呀奔拿曲如弓。", 
            "百态并作何纷庞，是耶非耶孰能穷。", 
            "画师昔有僧繇工，能令真龙下虚空。", 
            "安得伶伦截竹筒，吹之呼龙出石谼，使我一见开昏瞢。"
        ], 
        "title": "题群龙图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "往时惠崇画芦雁，对之如在江湖游。", 
            "只今此图又精妙，中有千里潇湘秋。", 
            "乃知浮屠性多巧，意匠不与凡夫俦。", 
            "吴松江长具区阔，天目虎丘青一发。", 
            "西风九月粳稻黄，朔雁飞来翼相戛。", 
            "农夫苦饥雁独饱，此意画师应识察。", 
            "近者分明辨羽毛，远者缥缈瞻秋毫。", 
            "或乘飘风入烟霄，或翳落日沉隍濠。", 
            "起如武侯布八阵，集如万舞回旌旄。", 
            "眠沙卧草鸣且翱，喋呷藻荇乱蓬蒿。", 
            "禾空穗尽却归去，紫塞漠漠春云高。", 
            "我家南山限苍岭，雁飞不到川路永。", 
            "深林大谷蛇豕盛，愁向他乡抚虚景。", 
            "人言鸿雁比弟兄，我有兄弟隔两城。", 
            "题诗卷画谢客去，无使感怆伤中情。"
        ], 
        "title": "为丘彦良题牧溪和尚千雁图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "月盈复魄巳过五，不见白日长见雨。", 
            "美人娟娟隔巷陌，会面不得徒延伫。", 
            "若邪当门泉涌础，仲蔚蓬蒿塞环堵。", 
            "阴风向人作秋气，芳草日夕成宿莽。", 
            "玄圭上天禹穴闭，苍水使者今何许？", 
            "玉京群仙翳烟雾，弱水西流隔玄圃。", 
            "女夷鼓歌不自觉，朱凤翅湿那能举。", 
            "自从干戈起淮甸，天下无处无豺虎。", 
            "徵敛频烦转输急，更有何乡为乐土。", 
            "翳桑饿人谁复数，思家远客空悽楚。", 
            "半生身世付浮云，独立看云百忧聚。", 
            "晚来天南横绛虹，雨势未已愁雷公。", 
            "井蛙谷鲋俱得意，泛滥潢潦登穹隆。", 
            "方外文章谁最好，后有懒公前笑老。", 
            "裁诗忽漫寄中情，万事茫茫听苍昊。"
        ], 
        "title": "雨中寄用章上人", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "大江之南风景殊，杭州西湖天下无。", 
            "浮光吐景十里外，叠嶂涌出青芙蕖。", 
            "百年玉气散荆棘，惟有歌舞留欢娱。", 
            "重楼峻阁竞铅黛，媚柳娇花使人爱。", 
            "老僧不善儿女情，故作觕豪见真态。", 
            "想其泚笔欲画时，高视画工如小儿。", 
            "千岩万壑吾意匠，夸娥巨灵吾指麾。", 
            "却忆往年秋雨夕，画舫冲烟度空碧。", 
            "苍茫不辨云与山，但觉微风响芦荻。", 
            "须臾冷月迸深雾，时见松杉半昏黑。", 
            "开尊命客弹焦桐，扣舷大笑惊海童。", 
            "鲛人唱歌鱼鳖应，水底影动双高峰。", 
            "只今倏忽成老翁，可怜此乐难再逢。", 
            "愁来看画欲自适，谁知感生愁转剧。"
        ], 
        "title": "玉涧和尚西湖图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "忆昔晋时顾虎头，能画声名塞穹昊。", 
            "千载而下继者谁，君之耳孙字周道。", 
            "江南山连沧海岛，水远山长愁绝倒。", 
            "兴来走笔如有神，浓抹淡妆无不好。", 
            "前峰倚天自太古，知是天台是天姥。", 
            "烟开浪波摇浦溆，草满江洲树如羽。", 
            "山回两崖夹幽谷，小桥俯映菰蒲绿。", 
            "扁舟何处觅鲈鱼，沧浪水寒空濯足。", 
            "柳边碧石明素沙，茅庐似是陶公家。", 
            "衡门昼掩鸡犬寂，谁人其采黄金花。", 
            "我屋双溪松柏里，清泉皎洁无泥滓。", 
            "凤皇不来鹰隼逝，白日鸱鸣啸桑梓。", 
            "华表柱头下令威，风尘澒洞何当归。", 
            "感时对景重回首，不知人民今是非。"
        ], 
        "title": "顾周道山水图", 
        "type": "古风", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "幽居好，烟霭翠生漪。", 
            "水绕更山围。", 
            "锦帏四面花藏屋，绿云一望稻盈畦。", 
            "问谁欤，君子者，美人兮。", 
            "也不看李家堂里月。", 
            "也不踏班生关外雪。", 
            "寻寂寞，觅希夷。", 
            "醉眠长被莺呼起，相看时有燕飞归。", 
            "我怜君，君似我，本无机。"
        ], 
        "title": "最高楼", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "绣江江水清如玉。梅花香满清江曲。", 
            "风味此中论。可怜惟有君。", 
            "江头春正好。别去君何早。", 
            "折得一枝梅。送君三百杯。"
        ], 
        "title": "菩萨蛮 送秦主簿赴宿迁二首 其一", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "山家好，河水净涟漪。", 
            "茅舍绿荫围。", 
            "儿童不解针垂钓，老翁只会瓮浇畦。", 
            "我思之，君倦矣，去来兮。", 
            "也问甚野芳亭上月。", 
            "也问甚太初岩下雪。", 
            "乘款段，载鸱夷。", 
            "兴来便作寻花去，醉时不记插花归。", 
            "问沙鸥，从此后，可忘机。"
        ], 
        "title": "最高楼", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "吾衰矣，废治不重漪。", 
            "朽木更堪围。", 
            "触藩曾看赢其角，胁肩又见病于畦。", 
            "此何哉，自取耳，亦难兮。", 
            "待阔展月台秋待月。", 
            "更别起雪堂冬听雪。", 
            "花灌溉，草芟夷。", 
            "偶逢林叟欢成醉，闲随沙鸟淡忘归。", 
            "叹人生，尘土事，漫劳机。"
        ], 
        "title": "最高楼 又次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "江风远，吹皱翠罗漪。", 
            "山绕似重围。", 
            "连延花枝香成阵，坡陀垄亩绿如畦。", 
            "个中间，吾受者，一尘兮。", 
            "君不见花间偏爱月。", 
            "又不见山阴偏喜雪。", 
            "搴杜若，载辛夷。", 
            "东篱日落悠然坐，舞雩春暖咏而歌。", 
            "此何人，千万古，一天机。"
        ], 
        "title": "最高楼 又前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "文章好，自得似风漪。", 
            "不定似棋围。", 
            "郢人斫垩元无迹，仙家种玉不论畦。", 
            "子能之，吾耄矣，奈何兮。", 
            "都占断野芳花与月。", 
            "更带却野亭风与雪。", 
            "情放旷，境清夷。", 
            "木瓜暂比空函往，琼瑶已报满车归。", 
            "怪天孙，浑不藉，锦云机。"
        ], 
        "title": "最高楼 次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "高高屋，罗幕卷轻漪。", 
            "阿渚一周围。", 
            "雄吞不数针三碗，治生何计韭千畦。", 
            "是贤乎，既富矣，又时兮。", 
            "我喜踏探梅溪畔月。", 
            "君爱扫、煮茶枝上雪。", 
            "君遣兴，我心夷。", 
            "东家画鼓更深舞，西家红烛醉时归。", 
            "莫教他，知我辈，不投机。"
        ], 
        "title": "最高楼 次韵答张县尹", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "吾庐恰近江鸥住。", 
            "更几个、好事农父。", 
            "对青山、枕上诗成，一阵沙头风雨。", 
            "酒旗只隔横塘，自过小桥沽去。", 
            "尽疏狂、不怕人嫌，是我生平喜处。"
        ], 
        "title": "黑漆弩 次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "高巾阔领深村住。", 
            "不识我、唤作伧父。", 
            "掩白沙、翠竹柴门，听彻秋来夜雨。", 
            "闲将得失思量，往事水流东去。", 
            "便直交、画却凌烟，甚是功名了处。"
        ], 
        "title": "黑漆弩 村居遣兴", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "公子说春台，其光如水。", 
            "相对偏宜子瞻椅。", 
            "老父危坐，不觉耳闻心喜。", 
            "慨然都见许，情何已。", 
            "禅榻鬓丝，绳床乌几。", 
            "前辈风流要吾比。", 
            "绣江风月，鸥鹭已应知矣。", 
            "几时分付到，中庵里。"
        ], 
        "title": "感皇恩", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "云月淡幽窗，黄昏微雨。", 
            "窗外梧桐共人语。", 
            "秋来情味，便觉今宵如许。", 
            "断肠杨柳苑，芙蓉浦。", 
            "青鬓易消，失颜难驻。", 
            "行乐光阴水东注。", 
            "山林朝市，两地笑人返袂。", 
            "伤心都付与，潘郎句。"
        ], 
        "title": "感皇恩 立秋后一日有感", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "莫相疑、爱石如许，流形我亦随寓。", 
            "神麇更有神麇在，照影几烦清滏。", 
            "山下路。", 
            "还记得、当时射虎人曾误。", 
            "如今文府。", 
            "但日永闲阶，香凝燕寝，云岫翳还吐。", 
            "崔嵬起，欲作飞仙骞翥。", 
            "依稀老眼如雾。", 
            "品题好刻奇章字，嗟尔赏音难遇。", 
            "如砥柱。", 
            "应笑我心，更欲谁安住。", 
            "茶余客去，相对静无言，悠然意会，一阵北窗雨。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "叹萍蓬、此生无定，年年客里重九。", 
            "南来北去风沙梦，弹指已成白首。", 
            "谁有酒。", 
            "都唤起、一天秋色开林薮。", 
            "还开笑口。", 
            "对满意青山，多情黄菊，莫唱渭城柳。", 
            "龙钟态，也向人前叉手。", 
            "思量难以持久。", 
            "东涂西抹皆倾国，只有效颦人丑。", 
            "嗟汝叟。", 
            "今误矣，江亭好去藏衰朽。", 
            "鸣鸡吠狗。", 
            "尽里社追随，何须更说，鼻醋吸三斗。"
        ], 
        "title": "摸鱼儿 九日上都次韵答邢伯才", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "探梅时候，怯朝寒、倦说梅溪清浅。", 
            "谁窃玄都春一握，烘暖小斋冰砚。", 
            "何意芳妍，如今又与，前度刘郎面。", 
            "武陵回首，断肠流水花片。", 
            "信道造化能移，何须更问，世事云千变。", 
            "犹胜当时深院里，满树芳菲细剪。", 
            "宝鸭熏香，铜瓶浴水，休把重帘卷。", 
            "风流故在，乞浆怕有人见。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "爱日回春，恰开放、江头梅萼。", 
            "还更有、远山晴雪，竹溪松壑。", 
            "晚节丰年人尽喜，良辰美景君须乐。", 
            "便拚教寿酒一千钟，深深的。", 
            "眉宇秀，胸怀廓。", 
            "问谁识，平生略。", 
            "只优游无事，笑谈宾幕。", 
            "万里秋天鸿鹄志，高名四海麒麟阁。", 
            "待此时、满意祝庄椿，扬州鹤。"
        ], 
        "title": "满江红", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "十载京华，也曾是、飘零狂客。", 
            "还有幸、公家兄弟，相逢相识。", 
            "记得宣恩疏决日，柏台骢马秋官笔。", 
            "甚人生聚散等闲间，都难测。", 
            "摩抚手，天西北。", 
            "放浪迹，江湖国。", 
            "忽高轩飞下，今夕何夕。", 
            "头上貂蝉看欲见，掌中珠颗今先得。", 
            "暂放教、诗酒豁平生，公休惜。"
        ], 
        "title": "满江红", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "百花开后，殿余春、只有翻阶红药。", 
            "人似春光留不住，半夜东风作恶。", 
            "寥落离怀，苍凉行色，更与花前酌。", 
            "浩歌一曲鸟，啼花自飞落。", 
            "潇洒谁复如君，溪山如此，何限山中乐。", 
            "政尔功名相促迫，眼底台东阁。", 
            "我识君才，青云明日，万里秋天鹤。", 
            "有时还梦，野亭亭下岩壑。"
        ], 
        "title": "满江红", 
        "type": "词", 
        "yun": "药"
    }, 
    {
        "author": "刘敏中", 
        "era": "元", 
        "subtype": null, 
        "text": [
            "我笑前人，痴绝甚、搔瓜钻李。", 
            "天壤内、神奇腐朽，有所穷已。", 
            "才见凌风霄汉上，忽看垂翅蓬蒿底。", 
            "试闲将、得失遍思量，凡经几。", 
            "无汝愧，从渠毁。", 
            "非我有，何吾喜。", 
            "但物来即应，尽心焉耳。", 
            "一榻高眠人事了，一瓢乐饮家缘理。", 
            "也何曾、直待马千蹄，童千指。"
        ], 
        "title": "满江红 又次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "看花须约，一千年、知赴瑶池缘浅。", 
            "雪里花枝来索句，恍觉春生冷砚。", 
            "却忆前时，寻芳处处，霞影浮杯面。", 
            "酒醒花落，树头飞下余片。", 
            "何事岁晚重妍，多情应笑，我早朱颜变。", 
            "依样铅华红胜锦，争得瓶梅并剪。", 
            "小阁幽窗，回寒向暖，百怕霜风卷。", 
            "旧家野老，也来惊讶希见。"
        ], 
        "title": "念奴娇 又次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "满纸龙鸾，浑压倒、来禽青李。", 
            "黄绢好、朝吟暮玩，爱之无已。", 
            "玉刻来从千载上，宝珠出自重渊底。", 
            "每相逢慰淡相于，如君几。", 
            "无所见，哗然毁。", 
            "安所有，同然喜。", 
            "赖多情问我，病欤贫耳。", 
            "一寸灰心寒欲尽，数茎绿发愁难理。", 
            "说青帘高处有仙乡，无人指。"
        ], 
        "title": "满江红 次韵答畅泊然", 
        "type": "词", 
        "yun": null
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "长夏园林白昼闲，高轩留客雨漫山。", 
            "倾壶竹叶沉沉绿，落树杨梅颗颗殷。", 
            "槛外新荷摇水佩，檐前弱柳舞风鬟。", 
            "醉来带月浮舟去，忘却尘埃世路艰。"
        ], 
        "title": "夏日访王友文留饮赠诗", 
        "type": "律诗", 
        "yun": "删"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "日落千山风雨来，野昏林赤鸟飞回。", 
            "风吹烟雾连天起，雨送雷霆入地回。", 
            "龙母鲛绡云半湿，巫娥贝阙夜深开。", 
            "暮寒燕子归华屋，愁绝馀花委碧苔。"
        ], 
        "title": "题江村风雨图", 
        "type": "律诗", 
        "yun": "灰"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "眼见青苔上短垣，忽看碧草翳衡门。", 
            "西来急雨寒声壮，东望挟乘晓气昏。", 
            "征戍诛求三载外，诗书礼乐几家存。", 
            "天涯地角风尘满，极目云霄漫断魂。"
        ], 
        "title": "夏日杂兴七首 其一", 
        "type": "律诗", 
        "yun": "元"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "爱此南园僻有馀，依稀景物似郊居。", 
            "风轩自舞苍筤竹，莲沼双游赤鲤鱼。", 
            "酿酒剩收元亮秫，换鹅时写右军书。", 
            "人生纵意惟疏懒，莫遣门多长者车。"
        ], 
        "title": "夏日杂兴七首 其二", 
        "type": "律诗", 
        "yun": "鱼"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "门道中原沸似糜，倚楹长啸不胜悲。", 
            "百年城郭连烽火，千里乘麻委蒺藜。", 
            "南国久纡方叔旆，东郊未返鲁侯旗。", 
            "五湖何处堪垂钓，肠断松楸入梦思。"
        ], 
        "title": "夏日杂兴七首 其三", 
        "type": "律诗", 
        "yun": null
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "故里无书问远游，他乡萍梗漫淹留。", 
            "盲风怪雨蛟龙喜，荒楚寒芜燕雀愁。", 
            "天上古今星北拱，人间日夜水东流。", 
            "谁能走报西王母，乞与还丹驻黑头。"
        ], 
        "title": "夏日杂兴七首 其四", 
        "type": "律诗", 
        "yun": "尤"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "层楼迢递俯清郊，天际群山槛外交。", 
            "日暖水禽鸣哺子，风轻沙燕语寻巢。", 
            "绿荷雨洗藏龟叶，翠竹烟寒集凤梢。", 
            "可叹仲宣归未得，苦吟终日倚衡茅。"
        ], 
        "title": "夏日杂兴七首 其五", 
        "type": "律诗", 
        "yun": "肴"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "夏至阴生景渐催，百年巳半亦堪哀。", 
            "葺鳞不入龙螭梦，铩羽何劳燕雀猜。", 
            "雨砌蝉花粘碧草，风檐萤火出苍苔。", 
            "细观景物宜消遣，寥落兼无浊酒杯。"
        ], 
        "title": "夏日杂兴七首 其六", 
        "type": "律诗", 
        "yun": "灰"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "菱叶荷花渐满池，红榴绿筱正相宜。", 
            "天边日出园葵觉，地底云生柱础知。", 
            "长夏未应炎暑过，薄寒恰似晚秋时。", 
            "朝来苦怪双青鬓，辄向风前学素丝。"
        ], 
        "title": "夏日杂兴七首 其七", 
        "type": "律诗", 
        "yun": "支"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "尘埃不见望诸君，江海谁怜郑广文。", 
            "雪里一筇穿虎出，竹间半榻与僧分。", 
            "无人问字朝眠稳，有客论诗夜坐勤。", 
            "豹褒羊裘等黄土，金章紫绶漫浮云。"
        ], 
        "title": "次韵和岳季坚见寄", 
        "type": "律诗", 
        "yun": "文"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "不辞尘匣掩青萍，愿见天边陨盗星。", 
            "白日有时容黑子，紫微终古照玄冥。", 
            "轻风瀹雪归兰汜，细雨涵春入草亭。", 
            "但得此身强健在，江山相见眼长青。"
        ], 
        "title": "次韵和天童良上人见寄", 
        "type": "律诗", 
        "yun": "青"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "露峰寺阁倚松风，风细松高阁更空。", 
            "何处流泉生石上，有人鸣玉下云中。", 
            "花飘雾露春香满，影动龙蛇晓日融。", 
            "安得身如列禦寇，翩翩高举出冥鸿。"
        ], 
        "title": "灵峰寺松风阁", 
        "type": "律诗", 
        "yun": "东"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "可爱寒潭似镜清，清光寒气袭轩楹。", 
            "草根流水泠泠出，石上潜鱼个个横。", 
            "翠蔼惊风和露滴，白沙得雨照人明。", 
            "故乡近报犹豺虎，愁对沧浪咏濯缨。"
        ], 
        "title": "法华山弘上人", 
        "type": "律诗", 
        "yun": "庚"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "短棹孤篷访昔游，冷风凄雨不胜愁。", 
            "江湖满地蛟螭浪，粳稻连天鼠雀秋。", 
            "莫怪贾生偏善哭，从来杞国最多忧。", 
            "绝怜窗外如圭月，只为离人照白头。"
        ], 
        "title": "次韵高则诚雨中三首 其一", 
        "type": "律诗", 
        "yun": "尤"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "霖雨萧萧泥客途，岁华冉冉隙中徂。", 
            "不知燕赵车千乘，何似嵩邙饭一盂。", 
            "露冷芙蓉捐玉佩，天寒薏苡结明珠。", 
            "东邻艇子如堪借，去钓松江巨口鱼。"
        ], 
        "title": "次韵高则诚雨中三首 其二", 
        "type": "律诗", 
        "yun": null
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "吴苑西风禾黍黄，越乡倦客葛衣凉。", 
            "楸梧夜冷鸟惊树，霜露秋清蜂闭房。", 
            "天上出车无召虎，人间卖卜有王郎。", 
            "干戈满目难回首，梦到空山月满堂。"
        ], 
        "title": "次韵高则诚雨中三首 其三", 
        "type": "律诗", 
        "yun": "阳"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "城上馀寒晓气凝，湖边春树绿层层。", 
            "一山独表秦王望，众水皆朝夏后陵。", 
            "白眼嗣宗终嗜酒，青鞋子美谩寻僧。", 
            "仙都石室烟霞里，早晚相携策瘦藤。"
        ], 
        "title": "自天衣还城赠伯言", 
        "type": "律诗", 
        "yun": "蒸"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "一自中原万马奔，江淮今有几州存。", 
            "龙韬豹略痴儿戏，秾李夭桃猛士门。", 
            "废垒秋风销战骨，荒郊夜雨泣冤魂。", 
            "江湖愁绝无家客，伫立看天泪眼昏。"
        ], 
        "title": "次韵和谦上人秋兴七首 其一", 
        "type": "律诗", 
        "yun": "元"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "东海波涛激迅飙，西风氛雾虎狼骄。", 
            "高牙画戟尊方伯，绣段黄封出内朝。", 
            "无客金戈桩凿齿，有人玉帐舞弓腰。", 
            "武陵日暮桃花尽，何处林泉可采樵。"
        ], 
        "title": "次韵和谦上人秋兴七首 其二", 
        "type": "律诗", 
        "yun": "萧"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "霜飞大野气凄清，日落荒村少客行。", 
            "投笔班超空食肉，登楼王粲独伤情。", 
            "海壖雨翳旌旗影，淮甸云埋鼓角声。", 
            "中夜起瞻天北极，鬓毛萧飒忆神京。"
        ], 
        "title": "次韵和谦上人秋兴七首 其三", 
        "type": "律诗", 
        "yun": "庚"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "浙江流水绕东吴，佳丽犹传故国都。", 
            "红锦漫山春雨后，黄云压树晓霜馀。", 
            "娇莺逐暖归牙帐，征雁冲寒送羽书。", 
            "惆怅南园钓舟子，蒺藜满地不胜锄。"
        ], 
        "title": "次韵和谦上人秋兴七首 其四", 
        "type": "律诗", 
        "yun": null
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "绣幕香帏隐日华，金鞍玉辔巧矜誇。", 
            "深山雾雨貙生虎，大海波涛虺作蛇。", 
            "朴樕有枝寒集鹊，梧桐无叶夜啼鸦。", 
            "凉风袅袅吹游子，何处松楸是汝家。"
        ], 
        "title": "次韵和谦上人秋兴七首 其五", 
        "type": "律诗", 
        "yun": "麻"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "故乡知己不曾逢，满目云山恨万重。", 
            "斥堠霜清寒夜柝，谯楼风急晓城钟。", 
            "此时绕树怜乌鹊，异县携家想駏蛩。", 
            "独向晴檐问梅蕊，数枝和雪为谁容。"
        ], 
        "title": "次韵和谦上人秋兴七首 其六", 
        "type": "律诗", 
        "yun": "冬"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "江上悲风起白波，山中芳草柰愁何。", 
            "紫菱青荇鲛人舞，翠藟苍藤木客歌。", 
            "旷野烟尘迷虎兕，长亭泥泞没骊騧。", 
            "浊河日夜东流去，肠断霓旌影馺娑。"
        ], 
        "title": "次韵和谦上人秋兴七首 其七", 
        "type": "律诗", 
        "yun": null
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "黄子宅边松十寻，两株相倚自成林。", 
            "半空鸾凤翻清影，长日笙竽奏好音。", 
            "岂但茯苓能却老，更有琥珀可安心。", 
            "风尘澒洞还相忆，写挂高轩恨最深。"
        ], 
        "title": "为黄元徽题画松", 
        "type": "律诗", 
        "yun": "侵"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "日白天青木叶凋，云山漫漫故乡遥。", 
            "石床坠露珠光动，碧砌幽花玉色销。", 
            "十载故人俱土壤，五更归梦负渔樵。", 
            "怀来忆往成惆怅，蔓草羁虫对寂寥。"
        ], 
        "title": "秋感", 
        "type": "律诗", 
        "yun": "萧"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "旧菊将芜尚有根，高秋相顾耿无言。", 
            "芳心不共青莎死，生态犹欺白露繁。", 
            "要待灵均餐落蕊，从教元亮耻空尊。", 
            "何人解识凄凉意，分付寒螀仔细论。"
        ], 
        "title": "悼废圃残菊", 
        "type": "律诗", 
        "yun": "元"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "清和天气雨晴时，翠麦黄花夹路岐。", 
            "万里玉关驰露布，九霄金阙绚云旗。", 
            "龙文騕袅骖鸾辂，马乳蒲萄入羽卮。", 
            "衰老自惭无补报，叨陪仪凤侍瑶池。"
        ], 
        "title": "侍宴钟山应制（时兰州方奏捷）", 
        "type": "律诗", 
        "yun": "支"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "李侯貌出苍筤竹，叶上湘妃泪未乾。", 
            "烟雨昼迷丹鸑鷟，霜风秋劲碧琅玕。", 
            "脩茎拟截伶伦管，和气潜驱嶰谷寒。", 
            "此意秪令谁赏识，高堂素壁静时看。"
        ], 
        "title": "题李息斋墨竹", 
        "type": "律诗", 
        "yun": "寒"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "若耶溪头过新雨，云门寺前芳草长。", 
            "好将薜荔纫衣带，更取辛荑结佩纕。", 
            "绿鬓朱颜非昔日，茂林修竹是他乡。", 
            "东风且莫吹花尽，远客伤春易断肠。"
        ], 
        "title": "云门寺作", 
        "type": "律诗", 
        "yun": "阳"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "即看梅蕊发江南，渐见柔乘可浴蚕。", 
            "日铸雨馀峰似髻，云门烟合树和蓝。", 
            "青猿不避游人过，碧涧能消宿酒酣。", 
            "况有山僧颇解事，何妨聊驻使君骖。"
        ], 
        "title": "次韵和朱伯言自云门之天衣途中作", 
        "type": "律诗", 
        "yun": "覃"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "连江此去三千里，綵服趋庭及早春。", 
            "闽岭白云迎马首，建溪碧水涣龙鳞。", 
            "题桥兔颖留南徼，恋阙丹心照北辰。", 
            "鹤发正须三釜养，凤城雨露四时新。"
        ], 
        "title": "送陈子晟省亲归连江", 
        "type": "律诗", 
        "yun": "真"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "九重发政怀川岳，使者承宣下紫宸。", 
            "王瓒黄流敷帝泽，碧鸡金马出神珍。", 
            "风清五岭烟霞肃，春到三山雨露匀。", 
            "归路武夷溪九曲，棠梨花映绿杨津。"
        ], 
        "title": "送黄生涖祀福建", 
        "type": "律诗", 
        "yun": "真"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "春半馀寒似暮秋，掩门高坐日悠悠。", 
            "树头独立知风鹊，屋角双鸣唤雨鸠。", 
            "芳意自随流水逝，华年不为老人留。", 
            "浮花冶叶休相笑，自古英贤总一沤。"
        ], 
        "title": "即事", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": null, 
        "text": [
            "老来归故里，百事非故情。", 
            "惟有山间月，犹作儿时明。", 
            "是时秋且半，夕气忽已清。", 
            "南邻招客饮，步听危涧声。", 
            "月色酒中乱，树影盘中横。", 
            "乡曲佳节意，风露白发茎。", 
            "我怀岂在酒，酒觞且徐倾。"
        ], 
        "title": "中秋故乡南邻杨氏招饮", 
        "type": "古风", 
        "yun": "庚"
    }, 
    {
        "author": "刘诜", 
        "era": "元", 
        "subtype": null, 
        "text": [
            "畏热中夜发，出门人已多。", 
            "纷纭各有役，如水争趋河。", 
            "始知昨宵梦，此时方无何？", 
            "悠悠百年间，劳逸瞬息过。", 
            "大星如玉斗，照我双鬓皤。", 
            "东日如车轮，三辗未上坡。"
        ], 
        "title": "晓行", 
        "type": "古风", 
        "yun": "歌"
    }, 
    {
        "author": "刘诜", 
        "era": "元", 
        "subtype": null, 
        "text": [
            "梦觉有奇事，淅沥高瓦鸣。", 
            "焦枯岂云润，且欣闻雨声。", 
            "秋稻既无及，蔬麦犹可耕。", 
            "侧耳恐复止，愿望深中情。", 
            "向来春夏交，流潦高入城。", 
            "秋旱理宜有，天道良难平。", 
            "大钧转万物，旋斡势孔轻。", 
            "仙瓢贮海水，安得尽注倾。"
        ], 
        "title": "八月四夜闻微雨", 
        "type": "古风", 
        "yun": "庚"
    }, 
    {
        "author": "刘诜", 
        "era": "元", 
        "subtype": null, 
        "text": [
            "泠泠山中涧，皎皎天上月。", 
            "以月照涧泉，举世无此洁。", 
            "月以表我心，涧以明我德。", 
            "秋风吹八极，踞石濯华发。", 
            "短瓢吸寒光，羽衣弄飞雪。", 
            "梦骑白凤凰，直上碧瑶阙。", 
            "安知世间人，咻咻方病热。"
        ], 
        "title": "寄题胡氏涧月堂二首 其一", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "世人不识泉，等之黄泥湍。", 
            "世人不识月，视若白瓦盘。", 
            "断蒿三板船，沮洳鳅鳝蟠。", 
            "击筳喧里耳，哓哓声不完。", 
            "嗟此泉与月，信当何人看。", 
            "我尝溯其源，颢白通广寒。", 
            "懿彼隐君子，相从此盘桓。"
        ], 
        "title": "寄题胡氏涧月堂二首 其二", 
        "type": "古风", 
        "yun": "寒"
    }, 
    {
        "author": "刘诜", 
        "era": "元", 
        "subtype": null, 
        "text": [
            "平生嵩恒心，今日行兹原。", 
            "东风岂不好，褰衣步青天。", 
            "境空忽欲动，意却仍贪前。", 
            "白日照八极，千厓偃如眠。", 
            "芙蓉远脩供，铃铎昼不喧。", 
            "佛祖了何语，香炉自生烟。", 
            "群经过名教，乃以文字传。", 
            "题诗杂好丑，讷者存岁年。", 
            "不知自有此，登览谁最先。", 
            "春桥唤饮酒，一醉日可千。", 
            "阴阴风在麓，炯炯天映泉。", 
            "同来不同趣，隔花亦垂鞭。"
        ], 
        "title": "和张庆远游青原", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "闰赢首增春，朔霁久连望。", 
            "梅残不留玉，桃盛忽成障。", 
            "异姿夺众妍，姝萼同一状。", 
            "重□杂裼袭，叠綵迷下上。", 
            "泪明露借光，影堕日分漾。", 
            "纷披竞年华，剪刻费天匠。", 
            "先生被花恼，书罢时亦访。", 
            "亭空昼无人，山鸟立幽桁。", 
            "横波绕碧带，老树入古像。", 
            "同游无前度，得句有孤倡。", 
            "仙源谁与期，微风起衣浪。"
        ], 
        "title": "和罗昌逢千叶桃", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "古道昔同往，天寒今独行。", 
            "汝死不自悲，我老难为情。", 
            "死者若不悲，死当胜于生。", 
            "霜重草尽委，山空泉自鸣。", 
            "我发既尽白，我怀何由平。"
        ], 
        "title": "庚午冬留淦州忆亡孙凤二首 其一", 
        "type": "古风", 
        "yun": "庚"
    }, 
    {
        "author": "刘诜", 
        "era": "元", 
        "subtype": null, 
        "text": [
            "快意每不至，伤心来自多。", 
            "十年五痛哭，安得鬓不皤。", 
            "之子入梦想，长眉双颊酡。", 
            "魂气既何之，耳侧犹弦歌。", 
            "月上高林枫，月落幽社萝。", 
            "怪魑攫人命，阴壑森蛟鼍。", 
            "吾闻圣明时，沴不干太和。", 
            "重华不可溯，千古当奈何。"
        ], 
        "title": "庚午冬留淦州忆亡孙凤二首 其二", 
        "type": "古风", 
        "yun": "歌"
    }, 
    {
        "author": "刘诜", 
        "era": "元", 
        "subtype": null, 
        "text": [
            "春风辋川花，社日浣溪酒。", 
            "百年少旷怀，四海几佳友。", 
            "马蹄破莎泥，舆影掠桑亩。", 
            "交深主忘宾，句逸心应手。", 
            "流水清绕庐，好山秀当牖。", 
            "幽寻既有会，剧语不知久。", 
            "抚卷如同游，不待接踵肘。", 
            "妙哉蓬莱音，三叹得希有。"
        ], 
        "title": "和邓牧谦社日郊行", 
        "type": "古风", 
        "yun": "有"
    }, 
    {
        "author": "刘诜", 
        "era": "元", 
        "subtype": null, 
        "text": [
            "清风如高人，爽致可以师。", 
            "浮游天地间，匪亟亦匪迟。", 
            "齐纨之所招，似者或致之。", 
            "岂伊至妙意，而或入控持。", 
            "如何执热人，可热不可思。"
        ], 
        "title": "和罗元翁", 
        "type": "古风", 
        "yun": "支"
    }, 
    {
        "author": "刘诜", 
        "era": "元", 
        "subtype": null, 
        "text": [
            "儒官如蔗杪，妄意近佳境。", 
            "亦知嗜习累，诳俗示隽永。", 
            "堂堂道心翁，学道倚袖领。", 
            "摛词屈邹枚，讲道来华邴。", 
            "盛世擅场屋，金石出欬謦。", 
            "东家升仙子，往往尽馀鼎。", 
            "空山三十年，华发忽垂顶。", 
            "春风八极意，独立修竹影。", 
            "一官岂足偿，跋涉压崇岭。", 
            "五陵多少年，冰雪照清炯。", 
            "杨花鸟语乱，走马出三省。", 
            "古来天地间，此事从耿耿。", 
            "南中少人事，山水清可咏。", 
            "岁晚不负君，梅雪三百顷。"
        ], 
        "title": "送艾幼玉赴南安儒教", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "人生天地间，行乐苦未毕。", 
            "陪欢与强笑，有似名无实。", 
            "新年如乍来，四序忽复一。", 
            "池痕乱微雨，檐翼语残日。", 
            "青山澹无言，风花杂徐疾。", 
            "笑持鬓间丝，为问此何物？"
        ], 
        "title": "追和白乐天三月三十日作", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "数花出篱楥，耿耿照夜阑。", 
            "月寒客独起，恍若山雪残。", 
            "天风泠然来，坐久身欲翰。", 
            "梦酌琼宫浆，荐以雕玉盘。", 
            "群妃霓裳冷，天姣环青鸾。", 
            "世言朝暮落，耐此十日看。", 
            "始知洁白姿，颇胜施朱丹。", 
            "大钧纵万物，尔本羞蕙兰。", 
            "同类偶自别，亦复得赏叹。", 
            "勖哉励贞节，相期在岁寒。"
        ], 
        "title": "白木槿", 
        "type": "古风", 
        "yun": "寒"
    }, 
    {
        "author": "刘诜", 
        "era": "元", 
        "subtype": null, 
        "text": [
            "红梅本迟暮，冬暖遂争先。", 
            "乱蕊额黄澹，细蘤丹砂圆。", 
            "虽加点染工，风致终自然。", 
            "怀哉生意具，欲折还复怜。", 
            "物理且如此，吾生宁怨天。"
        ], 
        "title": "元日赋红梅", 
        "type": "古风", 
        "yun": "先"
    }, 
    {
        "author": "刘诜", 
        "era": "元", 
        "subtype": null, 
        "text": [
            "盆池有灵苗，石罅忘偪仄。", 
            "微根乱繁丝，疏叶散纤碧。", 
            "苔莓封巉岩，沙水明的皪。", 
            "所贵含贞姿，终然傲苍色。", 
            "道人勤养护，黄悴辄剪剔。", 
            "常与贝叶书，珍爱同几格。", 
            "豫章蟠青冥，风雨作霹雳。", 
            "小大固尔殊，赋分焉得易。", 
            "相期乔松交，岁晚坚九节。"
        ], 
        "title": "石菖蒲", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "少年所寓留，今视为故里。", 
            "邻翁不知老，笑我老如此。", 
            "徘徊阡亩间，感会独在己。", 
            "雨足秋禾肥，平偃如席几。", 
            "鸡豚散原陇，菰芋绕池水。", 
            "饥馑稍已忘，及此乐生理。", 
            "日暮樵未归，炊烟数家起。"
        ], 
        "title": "荷花庄独步二首（庚午） 其一", 
        "type": "古风", 
        "yun": "纸"
    }, 
    {
        "author": "刘诜", 
        "era": "元", 
        "subtype": null, 
        "text": [
            "吾与二三友，周回此田畴。", 
            "中岁风雨散，兹游谁与俦。", 
            "望山渐适意，得树亦少休。", 
            "峰回西风长，吹我驼毛裘。", 
            "登高遂遐瞩，一粟托九州。", 
            "去住定有契，欣戚焉足留。", 
            "戏攀西祠花，下濯北涧流。"
        ], 
        "title": "荷花庄独步二首（庚午） 其二", 
        "type": "古风", 
        "yun": "尤"
    }, 
    {
        "author": "刘诜", 
        "era": "元", 
        "subtype": null, 
        "text": [
            "夜久听寒雨，坐来星满天。", 
            "重雾被原野，漫漫白于毡。", 
            "五更雨复集，急洒惊客眠。", 
            "岂意今日霁，旭暾如黄绵。", 
            "相对庭树下，满倾药玉船。", 
            "万事且勿虑，苍天工转旋。"
        ], 
        "title": "旦坐对客", 
        "type": "古风", 
        "yun": "先"
    }, 
    {
        "author": "刘诜", 
        "era": "元", 
        "subtype": null, 
        "text": [
            "星明天宇迥，山驿鼓初发。", 
            "行人稍已动，露气漫野白。", 
            "方塘浸道隅，荒荒似寒月。", 
            "日出炊烟横，鸡声隔林樾。"
        ], 
        "title": "晓行", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "庭树秋月高，危叶光欲堕。", 
            "孤蛩感凉气，唧唧稍近坐。", 
            "邻家弄机杼，微灯出窗破。", 
            "寝斋生新苔，禅裯掩关卧。"
        ], 
        "title": "和临江饶自然夜坐", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "岁饥瓜地荒，老病卧玄晏。", 
            "闭门三日雪，飞霰相杂乱。", 
            "飘空乍鸣屋，穿隙已在案。", 
            "载涂积愈高，集水凝不泮。", 
            "山寒消久暄，土润苏亢旱。", 
            "颇疑湘鲛泣，珠玑夜分散。", 
            "又如洛仓破，白粲接原岸。", 
            "柔条压既低，高木擎欲断。", 
            "体圆工簸弄，地远迷界限。", 
            "我生事嘲吟，寒饿不可逭。", 
            "坐悯民瘼深，谁与觅医缓。", 
            "救荒既不预，应卒自无算。", 
            "古称兆丰年，至此可三叹！", 
            "别岁夜卧迟，怯冷朝起晏。", 
            "黄云低不动，白霰下愈乱。", 
            "鸣檐锵若佩，积地厚成案。", 
            "遇坚势屡跃，得煖湿先泮。", 
            "严冱阻春生，萧条助人旱。", 
            "纷如撞斗破，疾若抟沙散。", 
            "朽株发英华，深谷变陵岸。", 
            "先生懒斫路，门外人迹断。", 
            "作诗无雕锼，白战安可限。", 
            "空山斸黄精，微此命难逭。", 
            "少年喜映书，老大悔儒缓。", 
            "豪门方饮羔，觞急不可算。", 
            "安知负薪者，道旁拊膺叹。"
        ], 
        "title": "霰雪和彭经历琦初", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "客佳不必多，地近得频往。", 
            "极知后花时，聊复纵心赏。", 
            "树深路欲尽，林缺天忽敞。", 
            "坐久飞雨来，黑云涌奇嶂。", 
            "清风杂笑语，共作金石响。", 
            "尚疑有馀韵，隐隐在蓬莽。", 
            "豆觞稍狼藉，宾主各酣畅。", 
            "安知墙外人，千载落埃坱。", 
            "生时谅自谋，局促戒游荡。", 
            "百营有丑妍，一尽无老壮。", 
            "何为苦不饮，劳身入羁鞅。"
        ], 
        "title": "和邵有初同饮熊氏小园", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "芍药花前閒日坐，海棠枝下醉时眠。", 
            "自今岁岁穷心赏，已负看花四十年。"
        ], 
        "title": "对花偶成", 
        "type": "绝句", 
        "yun": "先"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "朔雪漫沙几白羝，胡风吹冻满毡衣。", 
            "少卿驼马弥山谷，何似中郎一节归。"
        ], 
        "title": "苏武持节图", 
        "type": "绝句", 
        "yun": "微"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "居延山下马成群，伎乐声高夜入云。", 
            "初志消磨如卫律，殷勤置酒教苏君。"
        ], 
        "title": "题李陵宴苏武图二首 其一", 
        "type": "绝句", 
        "yun": "文"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "属国难酬白发郎，延平谁与吊沙场。", 
            "陇西使者如云出，却要迎归右校王。"
        ], 
        "title": "题李陵宴苏武图二首 其二", 
        "type": "绝句", 
        "yun": "阳"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "立沙稍稍行人聚，踏水悠悠去鸟双。", 
            "回首十年来往路，祇添华发照寒江。"
        ], 
        "title": "重涉泸江二首 其一", 
        "type": "绝句", 
        "yun": "江"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "渚篱渔网悬秋日，山寺人家起夕烟。", 
            "欲共故人评好句，微风吹袖水痕圆。"
        ], 
        "title": "重涉泸江二首 其二", 
        "type": "绝句", 
        "yun": "先"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "古今翰墨散如尘，昼夜荒荒走两轮。", 
            "莫说钟王今不见，湖州学士白杨新。"
        ], 
        "title": "和赵子昂寄冯海粟二首 其一", 
        "type": "绝句", 
        "yun": "真"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "老粟清名雪作宫，揭家健笔骥追风。", 
            "閒思海内文章士，攲枕蕉花细雨中。"
        ], 
        "title": "和赵子昂寄冯海粟二首 其二", 
        "type": "绝句", 
        "yun": "东"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "萧然门巷野人家，山鸟行阶啄草芽。", 
            "上巳焚香看易罢，自冲微雨整幽花。"
        ], 
        "title": "上巳独坐", 
        "type": "绝句", 
        "yun": "麻"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "缟衣玄瓜立前除，天上人间剪纸糊。", 
            "除却青青三四叶，月明满地却全无。"
        ], 
        "title": "玉笥山中有白鹤花顶翅宛然类鹤王兰友作诗送至用韵二首 其一", 
        "type": "绝句", 
        "yun": "虞"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "千载苏仙上帝乡，空馀琪草似人长。", 
            "夜凉环佩不知处，梦觉满山风露香。"
        ], 
        "title": "玉笥山中有白鹤花顶翅宛然类鹤王兰友作诗送至用韵二首 其二", 
        "type": "绝句", 
        "yun": "阳"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "三月四月江南村，村村插秧无朝昏。", 
            "红妆少妇荷饭出，白头老人驱犊奔。"
        ], 
        "title": "秧老歌三首 其一", 
        "type": "绝句", 
        "yun": "元"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "五更负秧栽南田，黄昏刈麦渡东船。", 
            "我家麦田硬如石，他家秧田青如烟。"
        ], 
        "title": "秧老歌三首 其二", 
        "type": "绝句", 
        "yun": "先"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "春寒风雨来满川，牛蓑走遍东西阡。", 
            "郎君骑马莫问渡，江头自有官渡船。"
        ], 
        "title": "秧老歌三首 其三", 
        "type": "绝句", 
        "yun": "先"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "去年九日共登高，绝岭长歌意颇豪。", 
            "今日送君谁共哭，一间殡屋大江皋。"
        ], 
        "title": "哭萧孚有四首 其一", 
        "type": "绝句", 
        "yun": "豪"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "画图摩诘神情远，诗律苏州句意清。", 
            "身后生前千古恨，荒荒白日下高城。"
        ], 
        "title": "哭萧孚有四首 其二", 
        "type": "绝句", 
        "yun": "庚"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "翰墨周旋二十春，暮年卜宅遂为邻。", 
            "永新门外双松树，无复相携踏月人。"
        ], 
        "title": "哭萧孚有四首 其三", 
        "type": "绝句", 
        "yun": "真"
    }, 
    {
        "author": "刘诜", 
        "era": "元", 
        "subtype": "七言绝句", 
        "text": [
            "螺湖桥外草如烟，螺子山前水接天。", 
            "应有故人来下马，愁云深处是新阡。"
        ], 
        "title": "哭萧孚有四首 其四", 
        "type": "绝句", 
        "yun": "先"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "海内多先友，如今可几人。", 
            "高冠馀后死，一第是前身。", 
            "雅俗形神远，穷通表里醇。", 
            "山阳寒笛断，宿草欲生春。"
        ], 
        "title": "挽胡宗瑞节推", 
        "type": "律诗", 
        "yun": "真"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "白发居庸塞，青衫瘴海涛。", 
            "平生馀志在，薄宦累才高。", 
            "器业庸流嫉，篇章大化劳。", 
            "乡邦人物尽，江汉日滔滔。"
        ], 
        "title": "挽潮州教授李以翁", 
        "type": "律诗", 
        "yun": "豪"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "此地元无约，穷年亦倚楼。", 
            "乱云江市白，落木鬓毛秋。", 
            "逢节偏惊客，资身可废谋。", 
            "天多今夕月，有酒未须休。"
        ], 
        "title": "和刘寔翁后中秋（庚子）", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "山市风攲树，花津雨涨泉。", 
            "路分归越客，春入下潮船。", 
            "嗜懒终违俗，无成数计年。", 
            "残梅如有待，耿耿映青天。"
        ], 
        "title": "春日江上", 
        "type": "律诗", 
        "yun": "先"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "村旱溪源绝，年虚鼠雀饥。", 
            "庭风扉自语，山雨客先知。", 
            "穷达堪杯酒，暄凉任鬓丝。", 
            "梅花春欲动，不尽岁寒期。"
        ], 
        "title": "留村冈山中", 
        "type": "律诗", 
        "yun": "支"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "兄弟各逾老，青林祇自观。", 
            "午烟山驿静，社雨水村寒。", 
            "燕子风当户，桃花客倚阑。", 
            "莫论千载去，且共一杯欢。"
        ], 
        "title": "故里", 
        "type": "律诗", 
        "yun": "寒"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "声名天下士，人物玉堂风。", 
            "坐失杜羔孝，真成嵇绍忠。", 
            "寿无人世半，论有后来公。", 
            "今古元如此，江流日日东。"
        ], 
        "title": "挽文逊志学士", 
        "type": "律诗", 
        "yun": "东"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "早日分邻烛，中年隔宦邮。", 
            "青衫南徼雨，白发洞庭秋。", 
            "风谊真堪哭，交游取次休。", 
            "短修同一梦，华寂亦何尤。"
        ], 
        "title": "哭萧安国州判", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "昔往兴遄尽，今游期未齐。", 
            "天连华盖起，山抱白云迷。", 
            "树老时来鹤，星低半在溪。", 
            "故人题笔在，遗墨似鸦栖。"
        ], 
        "title": "和罗士奇游洞岩见示", 
        "type": "律诗", 
        "yun": "齐"
    }, 
    {
        "author": "刘诜", 
        "era": "元", 
        "subtype": "五言律诗", 
        "text": [
            "晓起复危坐，萧萧闻马嘶。", 
            "归云山色静，宿雨竹枝低。", 
            "客意空山笛，秋声隔屋鸡。", 
            "广南方盗贼，疲卒困山溪。"
        ], 
        "title": "故里晓坐用立敬韵", 
        "type": "律诗", 
        "yun": "齐"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "梅外初升宝月圆，柴门春入菜丝盘。", 
            "鼓钟不断山城阔，灯火无多野郭寒。", 
            "童子折花偏爱节，老人持酒强为欢。", 
            "牙旗铁马群英事，谩赋新诗寄客看。"
        ], 
        "title": "元夕诸子孙小饮", 
        "type": "律诗", 
        "yun": "寒"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "西郭先生嗜酒杯，敝裘潦倒积缁埃。", 
            "疏疏社雨梨花老，漠漠春阴燕子来。", 
            "灌圃天随馀杞菊，闭门仲蔚长蒿莱。", 
            "衰年颇觉头风进，乌帽何因倩客裁。"
        ], 
        "title": "社日偶成", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "吾里文章小晏家，才情欲学贾长沙。", 
            "妙书鸿戏秋江水，佳句风行晓苑花。", 
            "富贵未来歌扣角，畸穷相对赋煎茶。", 
            "芳年京国飞腾近，预想春车堕马挝。"
        ], 
        "title": "和张汉英见寿", 
        "type": "律诗", 
        "yun": "麻"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "小巷柴门剥啄声，斋炉相对得诗盟。", 
            "春寒未了花开落，山雨频来窗晦明。", 
            "我自一经成皓首，君方万里起修名。", 
            "人间变化知何据，危坐东风看马程。"
        ], 
        "title": "和刘道渊", 
        "type": "律诗", 
        "yun": "庚"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "九州八极共年华，未觉天颜万里赊。", 
            "雉扇排春阶立笋，猊烟泛晓烛生花。", 
            "侯藩势重嘶千骑，仙乐声高进九霞。", 
            "悬想故人袍带冷，颇输高卧属侬家。"
        ], 
        "title": "和彭赞府琦初新岁陪拜黄堂之什二首 其一", 
        "type": "律诗", 
        "yun": "麻"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "金竹峰前共岁华，新诗同赋酒同赊。", 
            "君如老柳春先绿，我似寒梅腊未花。", 
            "晴日市眉行却月，暖风客脸上流霞。", 
            "小桃忽露墙东萼，春色宁遗陋巷家。"
        ], 
        "title": "和彭赞府琦初新岁陪拜黄堂之什二首 其二", 
        "type": "律诗", 
        "yun": "麻"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "卷帘危坐似枯株，微雨群峰半有无。", 
            "山墓鸟啼寒食近，人家花落暮烟孤。", 
            "病辞美酒空佳节，老忆东风识故吾。", 
            "为问邻春馀几许，嫩黄一寸长园蔬。"
        ], 
        "title": "和彭庭发", 
        "type": "律诗", 
        "yun": null
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "炉烟烛影共徘徊，手试春风第一杯。", 
            "万里星辰环极共，五更鼓角挟春来。", 
            "凌寒柳意如先动，阅岁梅花不受催。", 
            "坐久不知天向曙，出门爆竹发惊雷。"
        ], 
        "title": "旦日试笔并自和二首 其一", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "老来节意重徘徊，小案犹横隔岁杯。", 
            "得句定知春未觉，开门喜报客频来。", 
            "江山万古晴阴老，花柳千林雨露催。", 
            "郡国升平人自乐，城头画鼓响轻雷。"
        ], 
        "title": "旦日试笔并自和二首 其二", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "须溪孙子好才名，百丈龙山绕屋春。", 
            "文学尽交天下士，弓刀更治岭南民。", 
            "盾头墨湿长亭雪，扇外旗麾列嶂尘。", 
            "若见罗浮花烂熳，可能远寄一枝新。"
        ], 
        "title": "送刘巨川赴惠州海丰巡检（太博之孙）", 
        "type": "律诗", 
        "yun": "真"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "元夕相看白发兄，灯花应笑两无成。", 
            "村醪薄薄客三五，疏雨潇潇漏几更。", 
            "老境情怀多旧感，荒年市井少欢声。", 
            "兴来欲听祈宾唤，门巷成泥懒复行。"
        ], 
        "title": "庚午上元雨陪学翁兄饮", 
        "type": "律诗", 
        "yun": "庚"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "平生相视只殷兄，文字江河落笔成。", 
            "时序百年尊酒在，风霜万里鬓毛更。", 
            "交游依约青灯梦，豪杰销磨画角声。", 
            "见说教坊歌尽变，无谁能记落梅行。"
        ], 
        "title": "再和上元韵答彭琦初", 
        "type": "律诗", 
        "yun": "庚"
    }, 
    {
        "author": "刘应龟", 
        "era": "元", 
        "subtype": null, 
        "text": [
            "耕馀树有牛磨痒，税足溪无人照瘢。", 
            "青春却付鸣鸠管，白日全输卧犊閒。"
        ], 
        "title": "句", 
        "type": "句", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "久静还思动，情甘爱海迷。", 
            "仙凡两路似云泥。", 
            "从此相分，不顾上天梯。", 
            "莫学鹪鹩志，营营恋小枝。", 
            "北溟鲲量愿君为。", 
            "咫尺成鹏，准拟奋天池。"
        ], 
        "title": "南柯子 与背道者", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "阳动阴随变，黄芽渐长成。", 
            "参差五叶发黄庭。", 
            "珠蕊苞开，放出紫金英。", 
            "始结神丹粒，清光宇泰生。", 
            "从容透体缕霞明。", 
            "内外辉辉，法界混惺惺。"
        ], 
        "title": "南柯子 张道一问黄芽", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "休执相皆空。", 
            "徒滞顽空。", 
            "劳劳不见有中空。", 
            "空里混成神妙体，空乃不空。", 
            "此理是真空。", 
            "物物明空。", 
            "念无念念不争空。", 
            "照见缘空成深智，方了圆空。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "忘机索妙。万法皆空心上了。", 
            "无徼无边。一片清光万里天。", 
            "明明净体。不放星尘蝇点翳。", 
            "内外圆融。正住空空法界中。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "蛮触非是。识破心颜如弃屣。", 
            "痼疾云山。猿鹤相陪尽日闲。", 
            "一壶风月。清净光明相照彻。", 
            "内外俱空。无执空心触处通。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "修真客，守弱志须刚。", 
            "金鼎满添留命药，玉炉频爇洞真香。", 
            "心境总清凉。", 
            "通玄妙，独据法中王。", 
            "诸魅群魔俱炉灭，三阳九气用兵强。", 
            "触处露堂堂。"
        ], 
        "title": "望蓬莱", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "涉尘客，念念苦贪饕。", 
            "挂壁飞猱心纵乐，战风劣马意徒劳。", 
            "熟境恣煎熬。", 
            "甘执苦，心事冗如毛。", 
            "争似劈摧情扰扰，且甜耕道乐陶陶。", 
            "生死路能逃。"
        ], 
        "title": "望蓬莱", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "一片闲心，孤云蓬迹，飘然不挂诸缘。", 
            "九天池里，滚滚涌灵泉。", 
            "浇溉黄芽瑞草，吐清净、光罩金莲。", 
            "真消息，清风匝地，透骨自绵绵。", 
            "混融成实相，显昂昂独立，笑傲禅天。", 
            "任阴阳运变，劫力难煎。", 
            "亘古常存不坏，拉真一、法界安然。", 
            "无生灭，净明妙体，万里一婵娟。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "天赋多能，纵横业擅，策量天地高低。", 
            "数明日月，加减辨盈亏。", 
            "山岳明分广阔，料江海、深浅皆知。", 
            "方隅内，支分人物，一一见毫厘。", 
            "廓开方寸径，求一真趣，九九为规。", 
            "定身田精变，上下推移。", 
            "共积三千数足，商除到、八百功齐。", 
            "一乘妙，□□拈下，实际总无遗。"
        ], 
        "title": "满庭芳 赠侯伯通善算法", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "谩整巾袍，妄名清净，放搎劣马颠猿。", 
            "利名丛里，徒炫有因缘。", 
            "逐浪随波日日，不曾澄，湛灵源。", 
            "堪嗟讶，闲模闲样，辜负慕玄玄。", 
            "尔心还自忖，怕空迁日月，鬓雪垂肩。", 
            "好捡情摄念，慧种心田。", 
            "认取元初灵觉，常耕道、猎德绵绵。", 
            "功三考，形神俱妙，洒洒证飞仙。"
        ], 
        "title": "满庭芳 警堕道者", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "心清养浩。", 
            "星尘无扰。", 
            "近林泉、轮蹄不到。", 
            "活计萧闲，任盈门、苔藓围绕。", 
            "有满院、落花风扫。", 
            "鹤鸣露冷，猿啼月皎。", 
            "日相陪、松花瑶草。", 
            "受用无为，也不曾、身外寻讨。", 
            "悟衣珠、目前蓬岛。"
        ], 
        "title": "解佩令", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "灯蛾种性。", 
            "迷沉苦境。", 
            "只贪寻、烛中花影。", 
            "抵死身投，被烂炙、犹然不省。", 
            "全错认、流萤艳冷。", 
            "向明有意，因怀暗景。", 
            "奈无功、忍死俄顷。", 
            "识破炎光，不自炙、亡形亡命。", 
            "落清凉、境中独兴。"
        ], 
        "title": "解佩令 叹灯蛾", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "动静忘机，聪明不作。", 
            "悟来总把尘情削。", 
            "心灯挑剔不曾昏，慧光遍照弥寥廓。", 
            "常净常清，不耽不着。", 
            "一真境上从盘礴。", 
            "亦无牛像亦无人，卓然独立摅真乐。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "寂淡忘机，恬然养拙。", 
            "些儿妙处人难别。", 
            "冥冥杳杳涤神珠，昏昏默默开心月。", 
            "万劫云收，一天朗彻。", 
            "清明净体如冰雪。", 
            "不增不减显圆成，惺惺洒洒无生灭。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "刘志渊", 
        "era": "元", 
        "subtype": null, 
        "text": [
            "灵寿一枝，瘦同鹤胫。", 
            "肌轻体赤幽人称。", 
            "住行坐卧不相离，穿云过水常随定。", 
            "豁散迷津，指回斜径。", 
            "扶危助险通神圣。", 
            "依时搅拨虎龙争，尖挑日月乾坤莹。"
        ], 
        "title": "踏莎行 原调作灵寿杖", 
        "type": "词", 
        "yun": null
    }, 
    {
        "author": "刘应凤", 
        "era": "元", 
        "subtype": null, 
        "text": [
            "天留仲子继孤竹，谁向西山饭伯夷。"
        ], 
        "title": "句", 
        "type": "句", 
        "yun": "支"
    }, 
    {
        "author": "刘祁", 
        "era": "元", 
        "subtype": null, 
        "text": [
            "玄猿哭处江天暮，白雁来时泽国秋。"
        ], 
        "title": "句", 
        "type": "句", 
        "yun": "尤"
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "茸茸芳草，漫漫长路，匆匆行李。", 
            "佳人在何许，渺云山千里。", 
            "莫惜千金沽一醉。", 
            "道刘郎、不宜憔悴。", 
            "春归寂寞语，恨桃花流水。"
        ], 
        "title": "桃花曲", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "一川芳景，一壶春酒，一襟幽绪。", 
            "今朝好天色，又无风无雨。", 
            "水满清溪花满树。", 
            "有闲鸥、伴人来去。", 
            "行云望逾远，更青山无数。"
        ], 
        "title": "桃花曲", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "桃花乱落如红雨。闪下西城碧树。", 
            "寂寞琐窗朱户。最是春深处。", 
            "一尊酒尽青山暮。楼外轻云犹渡。", 
            "远水悠悠下住。流得年光去。"
        ], 
        "title": "桃源忆故人", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "桃李无言一径深。", 
            "客愁春恨莫相寻。", 
            "看花酌酒且开襟。", 
            "白雪浩歌真快意，朱弦未绝有知音。", 
            "月明千里故人心。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "午眠正美，觉来风雨满红楼。", 
            "卷帘情思悠悠。", 
            "望断碧波烟渚，苹蓼不胜秋。", 
            "但冥冥天际，难识归舟。", 
            "大夫骨朽。", 
            "算空把，汨罗投。", 
            "谁辨浊泾清渭，一任东流。", 
            "而今不醉，苦一日醒醒一日愁。", 
            "薄薄酒、且放眉头。"
        ], 
        "title": "望月婆罗门引", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "年来懒看，古今文字纸千张。", 
            "酒中悟得天常。", 
            "闲杀阶前好月，不肯照西厢。", 
            "任昏昏一醉，石枕藤床。", 
            "名途利场。", 
            "物与我，两相望。", 
            "目断霜天鸿雁，沙漠牛羊。", 
            "一庭秋草，教粉蝶黄峰自任忙。", 
            "花老也、尚有余香。"
        ], 
        "title": "望月婆罗门引", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "月明风劲。", 
            "花弄窗间影。", 
            "一夜玉壶秋水冷。", 
            "梧叶乍凋金井。", 
            "世间日月如梭。", 
            "人生会少离多。", 
            "篱畔黄花开尽，相逢不醉如何。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "渔舟横渡。", 
            "云淡西山暮。", 
            "岸草汀花谁作主。", 
            "狼籍一江秋雨。", 
            "随身箬笠蓑衣。", 
            "斜风细雨休归。", 
            "自任飞来飞去，伴他鸥鹭忘机。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "彩云盘结。", 
            "何处歌声噎。", 
            "歌罢彩云归绛阙。", 
            "掉下阶前明月。", 
            "月华千古分明。", 
            "照人一似无情。", 
            "不道天涯离客，梦回愁对三更。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "夜来霜重。", 
            "帘外寒风劲。", 
            "横笛楼头才一弄。", 
            "惊破绿窗幽梦。", 
            "起来情绪如何。", 
            "开门月色犹多。", 
            "照我如常如画，更谁能似姮娥。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "春寒薄。睡起宿酲生恶。", 
            "枕上家山都梦却。东风吹月落。", 
            "留客定知西阁。有酒兴谁同酌。", 
            "别手临歧曾记握。君心真可托。"
        ], 
        "title": "谒金门", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "布衣蓝缕曳无裾。", 
            "十载苦看书。", 
            "别有照人光彩，骊龙吐出明珠。", 
            "天人学业，风云气象，可困泥涂。", 
            "随着传岩霖雨，大家济润焦枯。"
        ], 
        "title": "朝中措 书怀", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "衣冠零落暮春花。", 
            "飘卷满天涯。", 
            "好把中原麟凤，网来祥瑞皇家。", 
            "白云丹嶂，青泉绿树，几换年华。", 
            "认取随时达节，莫教系定匏瓜。"
        ], 
        "title": "朝中措 赋赠章仲一", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "白日无停，青山有暮。", 
            "功名两字将人误。", 
            "褊怀先著酒浇开，放心又被书收住。", 
            "一味闲情，十分幽趣。", 
            "梦哦芳草池塘句。", 
            "东风吹彻满城花，无人曾见春来处。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "碧水东流，白云西去。", 
            "旌旗卷尽西山雨。", 
            "淡烟寒露黄昏，伤怀又是别来处。", 
            "双眼增明，青山如故。", 
            "故人怪我来何暮。", 
            "征鼙声震五更风，梦魂惊散无踪绪。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "水满青溪月满楼。", 
            "客怀须赖酒消愁。", 
            "风回玉宇三更夜，露滴金茎八月秋。", 
            "情脉脉，思悠悠。", 
            "星河织女隔牵牛。", 
            "乘槎欲把仙乡问，也似浮生有白头。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "柳映清溪漾玉流。", 
            "火榴开罢芰荷秋。", 
            "一声鱼笛烟波上，宜著蓑翁泛小舟。", 
            "红蓼岸，白蘋洲。", 
            "闲鸥闲鹭更优游。", 
            "斜阳影里山偏好，独倚兰阑懒下楼。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "垂柳风边拂万丝。", 
            "春光照眼惜花枝。", 
            "凤城好景谁来赏，忙杀悠悠世上儿。", 
            "歌近耳，酒盈卮。", 
            "十分劝饮欲推辞。", 
            "人生休听渔家曲，一日风波十二时。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "残月低檐挂玉钩。", 
            "东风帘幕思如秋。", 
            "梦魂不被杨花搅，池面还添翠压稠。", 
            "红叱拨，翠骅骝。", 
            "青山隐隐水悠悠。", 
            "行人更在青山外，不许朝朝不上楼。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "清夜哦诗对月明。", 
            "诗魂偏向月边清。", 
            "欲成小梦还惊破，无柰洋河聒枕声。", 
            "红日晓，碧天晴。", 
            "风沙扑面过鸡鸣。", 
            "漯阳川里鱼龙混，四海青山拱一城。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘汝钧", 
        "era": "元", 
        "subtype": null, 
        "text": [
            "草坪间见乌犍点，畬水飞来白鹭双。"
        ], 
        "title": "句（春日田园杂兴）", 
        "type": "句", 
        "yun": "江"
    }, 
    {
        "author": "刘存行", 
        "era": "元", 
        "subtype": null, 
        "text": [
            "麦苗花下绿，犊子草边黄。"
        ], 
        "title": "春日田园杂兴", 
        "type": "句", 
        "yun": "阳"
    }, 
    {
        "author": "刘祁", 
        "era": "元", 
        "subtype": null, 
        "text": [
            "凉月夜如水，秋风吹紫兰。", 
            "独居怅无聊，佳人阻河山。", 
            "山河邈千里，相望何时已。", 
            "云横雁影沈，露下虫声起。", 
            "烽火照中州，西南杀气浮。", 
            "君居刘山下，果若向时不？", 
            "人生有离别，但惜知音绝。", 
            "匣内卧青龙，光芒射秋月。", 
            "汴水碧参差。", 
            "叶飞空树枝。", 
            "如何相忆处，还值暮秋时。"
        ], 
        "title": "怀长源", 
        "type": "古风", 
        "yun": null
    }, 
    {
        "author": "刘祁", 
        "era": "元", 
        "subtype": null, 
        "text": [
            "朔风起天末，落木鸣空山。", 
            "冰霜正凝冱，游子百里还。", 
            "出郭送将别，徘徊上高原。", 
            "如何暌离情，对此芳岁阑。", 
            "壮士志四方，不须涕汍澜。", 
            "人生非山海，会面亦不难。", 
            "愿子崇明德，馀功振文翰。", 
            "长因东南鸿，惠我金玉言。"
        ], 
        "title": "送雷伯威", 
        "type": "古风", 
        "yun": null
    }, 
    {
        "author": "刘祁", 
        "era": "元", 
        "subtype": null, 
        "text": [
            "庭前有桂树，绿叶尚离披。", 
            "秋风动地起，飘落将安归。", 
            "高飞入青云，下飞入污泥。", 
            "贵贱既偶尔，孰为喜与悲。"
        ], 
        "title": "古意二首 其一", 
        "type": "古风", 
        "yun": null
    }, 
    {
        "author": "刘祁", 
        "era": "元", 
        "subtype": null, 
        "text": [
            "秋江有芙蓉，颜色好鲜洁。", 
            "褰裳欲采折，水深不可涉。", 
            "严风下飞霜，芳艳空凋歇。", 
            "怅望一长叹，临川无桂楫。"
        ], 
        "title": "古意二首 其二", 
        "type": "古风", 
        "yun": null
    }, 
    {
        "author": "刘祁", 
        "era": "元", 
        "subtype": null, 
        "text": [
            "顽阴漠漠秋天黑，冷雨潇潇和雪滴。", 
            "涂中骑士衣裳单，半夜衔枚赴灵壁。", 
            "中州近岁雨雪多，只因戍马窥黄河。", 
            "将军锦帐衣千袭，马上挥鞭传令急。", 
            "但令饱暖度朝夕，一死沙场吾不惜。", 
            "九重日望凯歌归，安知中路行逶迤。", 
            "愿将舞女缠头锦，添作征人身上衣。"
        ], 
        "title": "征夫词", 
        "type": "古风", 
        "yun": null
    }, 
    {
        "author": "刘祁", 
        "era": "元", 
        "subtype": null, 
        "text": [
            "青灯荧荧照空壁，绮窗月上莎鸡泣。", 
            "良人塞上远从军，独妾深闺长太息。", 
            "忆初痴小嫁君时，谓君不晚拥旌麾。", 
            "如何十载尚舆隶，东屯西戍长奔驰。", 
            "秋风戎马临关路，千里持矛关上去。", 
            "公家事急将令严，儿女私情那得顾。", 
            "恨妾不为金鞴靫，在君腰下随风埃。", 
            "恨妾不为龙泉剑，在君手内飞光燄。", 
            "慕君不得逐君行，翠袖斑斓空血染。", 
            "君不见重瞳凤驾游九疑，苍梧望断犹不归。", 
            "况今沙场征战地，千人同去几人回。", 
            "君回不回俱未见，妾心如石那可转。"
        ], 
        "title": "征妇词", 
        "type": "古风", 
        "yun": null
    }, 
    {
        "author": "刘祁", 
        "era": "元", 
        "subtype": null, 
        "text": [
            "絮飞冷屑龙蟠玉，花殒香摧凤衔烛。", 
            "批颊深林叫新绿，倚阑人唱留春曲。", 
            "春光欲去如死灰，明年暖风吹又来。", 
            "何如日日长相守，典衣共醉花前杯。", 
            "殷勤留春春不住，白日西驰水东注。", 
            "镜中丝发奈老何，君当持杯我欲歌。"
        ], 
        "title": "留春曲", 
        "type": "古风", 
        "yun": null
    }, 
    {
        "author": "刘祁", 
        "era": "元", 
        "subtype": null, 
        "text": [
            "忆昔逢君北渚秋，藕花香里醉轻舟。", 
            "三年一别空回首，千里相思更倚楼。", 
            "明月不随春物老，碧山长带暮云愁。", 
            "天平松竹黄华水，早晚柴车得共游。", 
            "思君一日如三载，两寄诗来慰我心。", 
            "尘土愈知人世隐，风烟遥见海门深。", 
            "贫来笑我常痴坐，乱后怜君更苦吟。", 
            "历下亭前春水阔，扁舟何日重相寻？"
        ], 
        "title": "赠鲜于伯机", 
        "type": "古风", 
        "yun": null
    }, 
    {
        "author": "刘祁", 
        "era": "元", 
        "subtype": "七言绝句", 
        "text": [
            "鸾坡乌府旧游空，三尺孤坟野寺中。", 
            "犹有忧时心不死，墓门昨夜起秋风。"
        ], 
        "title": "过陈司谏墓", 
        "type": "绝句", 
        "yun": "东"
    }, 
    {
        "author": "刘祁", 
        "era": "元", 
        "subtype": "七言律诗", 
        "text": [
            "倚天突兀耸高楼，楼上人家白玉钩。", 
            "落日笙歌迷汴水，春风灯火似扬州。", 
            "仙人已去名空在，豪客同来醉未休。", 
            "独倚朱阑望明月，鸾旌依约认重游。"
        ], 
        "title": "南京遇山楼", 
        "type": "律诗", 
        "yun": "尤"
    }, 
    {
        "author": "刘祁", 
        "era": "元", 
        "subtype": "七言律诗", 
        "text": [
            "青云自致不须阶，十稔从容位上台。", 
            "负荷一堂森柱石，调和众口费盐梅。", 
            "勤劳密迩三朝重，寿考康宁七秩开。", 
            "家道益昌孙有息，綵衣扶杖好归来。"
        ], 
        "title": "寄高丞相", 
        "type": "律诗", 
        "yun": "灰"
    }, 
    {
        "author": "刘基", 
        "era": "元", 
        "subtype": null, 
        "text": [
            "我昔住在南山头，连山下带清溪幽。", 
            "山巅出泉宜种稻，绕屋尽是良田畴。", 
            "家家种田耻商贩，有足懒踏县与州。", 
            "西风八月淋潦尽，稻穗栉比无蝗蟊。", 
            "黄鸡长大白鸭重，瓦瓮琥珀香新篘。", 
            "芋魁如拳栗壳赤，献罢地主还相酬。", 
            "东邻西舍迭宾主，老幼合坐意绸缪。", 
            "山花野叶插巾帽，竹箸漆椀蒹瓷瓯。", 
            "酒酣大笑杂语话，跪拜交错礼数稠。", 
            "或起顿足舞侏儒，或坐拍手歌瓯篓。", 
            "倾盆倒榼混醯酱，烂熳沾渍方未休。", 
            "儿童跳跃助諠噪，执遁逐走同俘囚。", 
            "出门不记舍前路，颠倒扶掖迷去留。", 
            "朝阳照屋且熟睡，官府亦简少所求。", 
            "宁知宴安含酖毒，耒耜一变成戈矛。", 
            "高门大宅化灰烬，蓬蒿瓦砾塞道周。", 
            "春燕营巢在林木，深山露宿随猿猴。", 
            "三年避乱客异县，侧身天地如浮沤。", 
            "亲朋阻隔童仆散，疏食水饮不自谋。", 
            "有时惝恍梦闾里，惊觉五内攒百忧。", 
            "君家画图称绝妙，鉴别曾遇柯丹丘。", 
            "想应临榻出秘府，笔意精到世罕俦。", 
            "村歌社舞自真率，何用广乐张公侯。", 
            "太平气象忽在眼，令我感怆涕泪流。", 
            "近者乡人来报喜，今岁高下俱有秋。", 
            "豺狼食饱卧窟穴，军师巳运招安筹。", 
            "人情自古共怀土，况乃霜雨凄松楸。", 
            "神龟且被预且困，予所弗念天我尤。", 
            "积薪厝火非远计，谁能献纳陈嘉猷。", 
            "长江波浪接淮泗，白日惨澹腾蛟虬。", 
            "天下农夫总供给，陇亩不得安锄耰。", 
            "市中食物贵百倍，一豕之价过于牛。", 
            "鱼盐菜果悉卖米，官币束阁若赘瘤。", 
            "朝餐仅了愁夕膳，谁复有酒浇其喉。", 
            "循环天运往必复，邪气暂至不远瘳。", 
            "此生此景须再睹，引领怅望心悠悠。"
        ], 
        "title": "题富好礼所畜村乐图", 
        "type": "古风", 
        "yun": "尤"
    }, 
    {
        "author": "刘基", 
        "era": "元", 
        "subtype": null, 
        "text": [
            "君山洞庭隔江水，彭蠡无风波浪起。", 
            "明窗晓晴图画开，兴入湘湖三百里。", 
            "湘江两岸山纵横，湘湖碧绕越王城。", 
            "越王城荒陵谷在，古树落日长烟平。", 
            "游子天寒孤棹远，七十二溪飞雪满。", 
            "浩歌不见濯缨人，沙鹤野猿相对晚。", 
            "湖东云气通蓬莱，我欲从之归去来。", 
            "蛟鼍塞川陆有虎，两臂无翼令心哀。"
        ], 
        "title": "题湘湖图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "天下名山随处有，画图流传亦良久。", 
            "祗园道人展横幅，观者称誇同一口。", 
            "苍梧九疑高插天，卷而怀之不盈手。", 
            "巨灵惊呼盘古怒，地轴坱圠昆仑剖。", 
            "太阳出海开杳冥，嶓冢岷峨大如斗。", 
            "华轩无人清昼闲，恍然置我匡庐间。", 
            "金轮迥出牛女上，远近罗列千云鬟。", 
            "江花野竹青锦斑，嵌岩断石蛟鼍颜。", 
            "冈盘谷转绝径路，但见湖水回琼环。", 
            "白沙洲暖春风起，南船挂帆北船舣。", 
            "吴波不尽芳草外，楚岫半入长烟里。", 
            "夜深小龙行雨归，宫亭月落彭郎矶。", 
            "旌阳步虚卢老和，杂佩散作虹蜺飞。", 
            "百年尘世真梦寐，回首旌旗塞天地。", 
            "旧游何处成渺茫，一曲狂歌数行泪。", 
            "青丘弱水迷方壶，武陵桃源今有无？", 
            "瑶台三岛消息断，安得羽翼归清都。"
        ], 
        "title": "为启初门和尚题山水图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "赵公拈笔作古松，平地跃出三青龙。", 
            "蜿蜒不上霄汉去，爽飒长留烟雨浓。", 
            "前朝美人斗草处，犹有当时数株树。", 
            "江亭六月凉如秋，应与此图相对愁。"
        ], 
        "title": "题赵学士松图　（白塔）", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "中原无书羝不乳，狐裘蒙茸柰何许。", 
            "老身汉节死生俱，地角天涯见明主。", 
            "金鞍骏马空故人，相看一笑增悲辛。", 
            "悲来风沙吹上马，河水东流日西下。"
        ], 
        "title": "题李陵见苏武图", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "有鹤有鹤丁令威，碧玉为骨玄霜衣。", 
            "层城十二身所依，千年伐毛一度归。", 
            "洗髓织女黄姑矶，瑶台雪花大十围。", 
            "食之神爽肉不肥，乘风振羽芳菲菲。", 
            "丹砂结顶烨有煇，咳唾璀错生珠玑。", 
            "朝游明星夕大騩，腾光蹑景超巍巍。", 
            "滕六骖乘虹蜺騑，蕊宫仙娥顼帝妃。", 
            "镕云鍊雨成琼葳，眩晃昼夺扶桑辉。", 
            "离眸闪烁不可睇，回猋摐摐翼缟旂。", 
            "白虎觳𧥆艮厥腓，鸾鹓鸟鸿鹑鹄翚。", 
            "鹭鹗鹳鹊鷢与鵗，局促缩胸潜崿崎。", 
            "惟有皓鹤从之飞，竦翮夜过东皇畿。", 
            "玲珑琪树戛金徽，砉然长鸣惊海圻。", 
            "海波喷作烟雾霏，马衔罔象蹲若鞿。", 
            "鲲鲸夭矫相嘘唏，银河腹坚胶蜃豨。", 
            "王母桃花冻不绯，五色石裂女娲譩。", 
            "祝融上诉开九扉，帝命养之青锁闱。", 
            "赐以沆瀣怜其饥，朝朝暮暮朝太微。", 
            "翅翎披拂天香馡，北斗粲烂星依稀。", 
            "翠霞抱日露未晞，圆肮脩趾逸且颀。", 
            "跄跄蹈舞霍以挥，散仙引领空相希。", 
            "嗟哉清峻天下稀，勿叹辽东城郭非。", 
            "桂华窅洼甘露溰，味美远胜商山薇。", 
            "撷英为羞堪咀叽，比之琅玕亦庶几。", 
            "盘空硬语去脂韦，歌以赠君君莫讥。"
        ], 
        "title": "雪鹤篇赠詹同文", 
        "type": "古风", 
        "yun": null
    }, 
    {
        "author": "刘基", 
        "era": "元", 
        "subtype": null, 
        "text": [
            "忆昔天兵伐荆楚，舳舻蔽江齐万橹。", 
            "欢声激烈似雷霆，猛气炰炰震貔虎。", 
            "拔栅皖城犹俯拾，探穴九江无险阻。", 
            "明年大战康郎下，日月坱圠相吞吐。", 
            "冯夷蹋浪群水飞，巨鳌掉首三山舞。", 
            "云随太乙拥锋旗，鼍为丰隆作灵鼓。", 
            "将军金甲箭攒猬，战士铁衣汗流雨。", 
            "火龙熺燄绛天衢，燧象豗烟煎地府。", 
            "鲸鲵既剪搀抢落，草木熙阳鱼出谷。", 
            "当时从臣皆俊良，近侍共推徐与杜。", 
            "或操陈子之刀镊，或负伊公之鼎俎。", 
            "艰难出入矢石下，鞠躬尽力无摧阻。", 
            "夙兴夜寐事一人，小心不贰帝临女。", 
            "只今四海同车轨，葑菲罔遗遵往古。", 
            "琼琚赤芾簉鹓行，鞍马禄食光门户。", 
            "天鸡一声金阙启，龙颜有喜常先睹。", 
            "顾我愚疏忧患集，病骨崚嶒蒸溽暑。", 
            "兴来怀旧倚长歌，星星两鬓丝千缕。"
        ], 
        "title": "赠杜安道", 
        "type": "古风", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "乌飞兔走，叹劳生、浮世匆匆如此。", 
            "眼底风尘今古梦，到了谁非谁是。", 
            "击短扶长，曲邀横结，为问都能几。", 
            "悠悠长啸，谩嗟真个男子。", 
            "数载黄卷青灯，种兰植蕙，颇遂平生喜。", 
            "冷笑纷纷儿女语，都付春风马耳。", 
            "美景良辰，亲朋密友，有酒何妨醉。", 
            "高歌一曲，二三知己知彼。"
        ], 
        "title": "念奴娇 自述呈知己时有小言", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "万古云霄，谁办得、妙龄勋业。", 
            "长有恨、君恩未报，鬓毛先雪。", 
            "紫诏俄从天关下，绣衣已逐星轺发。", 
            "但七千里外望闱，三年别。", 
            "忠与孝，心应切。", 
            "行与止，君须决。", 
            "说蜀中父老，望君如渴。", 
            "地迥无妨鹰隼系，山深要静狐狸穴。", 
            "着新诗、收拾锦城春，归来说。"
        ], 
        "title": "满江红 送李清甫赴西蜀提刑副使", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "宿酒初醒，秋已老、故人来别。", 
            "情味恶、从前万里，不堪重说。", 
            "大抵男儿忠孝耳，此身如叶心如铁。", 
            "但始终夷险要扶持，平生节。", 
            "湖海气，诗书业。", 
            "霜雪地，风云客。", 
            "问而今月旦，果谁豪杰。", 
            "君去还经汾水上，依然照见齐州月。", 
            "怕相思、休费短长吟，生华发。"
        ], 
        "title": "满江红 送郑鹏南经历赴河东廉访幕", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "北去南来，凡几度、风沙行李。", 
            "离又合、新欢旧恨，古今何已。", 
            "风鉴俄瞻衡宇外，月明照见寒江底。", 
            "问朱丝白雪尚依然，知音几。", 
            "无所作，谁成毁。", 
            "非所望，何悲喜。", 
            "谓人生得失，卷舒天耳。", 
            "病骨支离羁思乱，此情正要公料理。", 
            "但无言、手捉玉连环，东南指。"
        ], 
        "title": "满江红 病中又次前韵", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "昼景清和，南风扇、葛衣未试。", 
            "知又是、梅黄时候，麦秋天气。", 
            "宝鸭旋薰香篆小，绿阴生寂重门闭。", 
            "有画梁双燕伴人愁，知人意。", 
            "萤窗苦，貂蝉贵。", 
            "穷与达，心如醉。", 
            "个月来多病，不禁憔悴。", 
            "讳疲怎谩衣带缓，怯眠却把窗儿倚。", 
            "问阿谁、心绪正如今，还如此。"
        ], 
        "title": "满江红 病中呈诸友", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "鞍马雄豪，搢绅驰骤，几年都付寻常。", 
            "边城岁晚，莲幕锦生光。", 
            "得意尊前一笑，遐冲具威凛秋霜。", 
            "人谁似，胸怀豁落，温雅更文章。", 
            "从军真乐事，功名那问，故国他乡。", 
            "笑熊非渭水，龙卧南阳。", 
            "从此鹏程高举，快天风万里无妨。", 
            "回首怅，穷途狂客，摇荡叹行藏。"
        ], 
        "title": "满庭芳", 
        "type": "词", 
        "yun": "阳"
    }, 
    {
        "author": "刘敏中", 
        "era": "元", 
        "subtype": null, 
        "text": [
            "经济才难，升平事了，喜公亲见唐虞。", 
            "精神如画，风节凛云衢。", 
            "回首岩岩钜望，更须问、山斗何如。", 
            "还知否，三朝旧德，眷倚在吁俞。", 
            "高情谁得似，诗中元亮，易里尧夫。", 
            "便萧然忘却，玉带金鱼。", 
            "此意君恩亦许，三二日一到中书。", 
            "公无倦，长开寿域，四海一蓬壶。"
        ], 
        "title": "满庭芳 寿何聪山平章", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "乌瞻三足，蟾看膰腹。", 
            "矫首惊虬突兀。", 
            "走来便吸绣江波，却只是、陶泓旧物。", 
            "玄卿如故，毛生未秃。", 
            "老楮犹堪一拂。", 
            "此时才气斗谁先，看个个、骊珠吐出。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "黄尘古驿，荒园小树。", 
            "几朵晴云自舞。", 
            "殷勤马上折来看，问过却、行人几许。", 
            "琼苞半拆，檀心乍吐。", 
            "笑向春风不语。", 
            "多情莫怪洗妆迟，我也是、天涯逆旅。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "重房自拆，娇黄谁注。", 
            "烂熳风前无数。", 
            "凌波梦断几番秋，只认得、三生月露。", 
            "川平野阔，山遮水护。", 
            "不似溪塘迟暮。", 
            "年年迎送翠华行，看照耀、恩光满路。"
        ], 
        "title": "鹊桥仙 上都金莲", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "无情枯竹，多情软语。", 
            "谁按梨园新谱。", 
            "邻舟余韵遏云声，只认作、珠绳一缕。", 
            "秦台风物，当时几许。", 
            "扇影春风解舞。", 
            "客愁都向坐间空，问谁管、西窗夜雨。"
        ], 
        "title": "鹊桥仙 书合曲诗卷", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "飞云半卷，乌纱一幅。", 
            "扇影寒生湘竹。", 
            "雪髯丹颊羽衣裳，真个是、神仙人物。", 
            "浊醪醉倒，清风睡足。", 
            "不识黄金满屋。", 
            "野夫倦眼少曾开，为吾子、狂歌一曲。"
        ], 
        "title": "鹊桥仙 以纱巾竹扇为赵文卿寿", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "栽时白露，开时谷雨。", 
            "培养工夫良苦。", 
            "闲园消息阿谁传，算只是、司花说与。", 
            "寒梢一拂，芳心寸许。", 
            "点破凡根宿土。", 
            "不知魏紫是姚黄，到来岁、春风看取。"
        ], 
        "title": "鹊桥仙 观接牡丹", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "孤根如寄，高标自整。", 
            "坐上西湖风景。", 
            "几回误作杏花看，被梦里、香魂唤省。", 
            "薰炉茶灶，春闲昼永。", 
            "不似霜清月冷。", 
            "从今更爱短檠灯，夜夜看、江边瘦影。"
        ], 
        "title": "鹊桥仙 盆梅", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "江村岁晚，山寒雪落。", 
            "一树梅花寂寞。", 
            "门前剥啄问谁来，惊不起、檐间噪鹊。", 
            "白衣锦字，清尊玉络。", 
            "尽把离愁忘却。", 
            "历城春色故人心，放老子、梅边细酌。"
        ], 
        "title": "鹊桥仙 谢人惠酒", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "多病多愁心性软。", 
            "自上疏帘，怕隔双飞燕。", 
            "梦觉绿窗花影畔。", 
            "起来翻喜茶瓯浅。", 
            "香压玉炉消欲断。", 
            "情绪厌厌，犹傍琴书懒。", 
            "瞥见壁间蜗引篆。", 
            "急将山水图儿卷。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "我似漏卮长不满。", 
            "暮侧朝翻，自笑天机浅。", 
            "君似宝珠无可拣。", 
            "暑天不热冬还暖。", 
            "神欲逍遥心欲散。", 
            "咫尺幽栖，回首云霄远。", 
            "千古风流嵇与阮。", 
            "竹林不受黄尘管。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "带上乌犀谁摘落。", 
            "方响匀排，不见朱丝约。", 
            "一个拈来香满阁。", 
            "矮炉翻动松风壑。", 
            "几日余酲情味恶。", 
            "七碗何须，一啜都醒却。", 
            "两腋清风无处着。", 
            "梦寻卢老翔寥廓。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "忽得新词深自愧。", 
            "欲记无名，未见无名例。", 
            "自古求名今却避。", 
            "不知谁与君同议。", 
            "旦昼行为昏暮睡。", 
            "我自无心，何物能吾累。", 
            "若道无名名可弃。", 
            "无名名处曾留意。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "帘底青灯帘外雨。", 
            "酒醒更阑，寂寞情何许。", 
            "肠断南园回首处。", 
            "月明花影闲朱户。", 
            "听彻楼头三叠鼓。", 
            "题遍云笺，总是伤心句。", 
            "咫尺巫山无路去。", 
            "浪凭青鸟丁宁语。"
        ], 
        "title": "蝶恋花 又次前韵", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "白马谁家子？翩翩秋隼飞。", 
            "袖中老蛟鸣，走击秦会之。", 
            "事去欲名留，自言臣姓施。", 
            "二十从军行，三十始来归。", 
            "矫首望八荒，功业无可为。", 
            "将身弭大患，报效或在兹。", 
            "岂不知非分，常恐负所期。", 
            "非干复雠怨，不为酬恩思。", 
            "伟哉八尺躯，胆志世所希。", 
            "惜此博浪气，不遇黄石师。", 
            "代天出威福，国柄谁当持？", 
            "匹夫赫斯怒，时事亦堪悲。"
        ], 
        "title": "白马篇", 
        "type": "乐府曲辞", 
        "yun": null
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "千林摇落暮天寒，短景经檐岁序残。", 
            "口舌得官齐虏易，膏肓致疾上医难。", 
            "无根荒蔓风飘急，阅世松乔气厚蟠。", 
            "鸿雁随阳经远道，帛书何日到长安？"
        ], 
        "title": "即事", 
        "type": "律诗", 
        "yun": "寒"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "江上潮来风捲沙，城头毕逋乌尾讹。", 
            "燕泥半湿昨夜雨，蛛网忽粘何处花。", 
            "孤坐日月自闲暇，出门岐路空交加。", 
            "漫将白发对芳草，目送去鸿天一涯。"
        ], 
        "title": "遣兴", 
        "type": "律诗", 
        "yun": null
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "枝上鸣嘤报早春，御沟波澹碧龙鳞。", 
            "旂常影动千官肃，环佩声来万国宾。", 
            "若乳露从霄汉落，非烟云抱翠华新。", 
            "从臣才俊俱杨马，白首无能愧老身。"
        ], 
        "title": "乙卯岁首早朝奉天殿柬翰林大本堂诸友", 
        "type": "律诗", 
        "yun": "真"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "玉漏迟迟出苑墙，星河疏淡月辉煌。", 
            "送寒梅蕊清香细，报喜灯花紫燄光。", 
            "金阙晓霞来若木，瑶池春色满长杨。", 
            "君王注意防骄佚，万岁千秋乐未央。"
        ], 
        "title": "元夜", 
        "type": "律诗", 
        "yun": "阳"
    }, 
    {
        "author": "刘基", 
        "era": "元", 
        "subtype": "七言律诗", 
        "text": [
            "十九年前此日同，浙江西望粤城东。", 
            "山川拥隔乖同轨，气朔分齐正八风。", 
            "坐阅天时占道长，起征云物欲年丰。", 
            "嬴粮儗问商颜路，好采灵芝伴四翁。"
        ], 
        "title": "至日遣兴", 
        "type": "律诗", 
        "yun": "东"
    }, 
    {
        "author": "刘诜", 
        "era": "元", 
        "subtype": null, 
        "text": [
            "君诗如长江，浩浩积潴汇。", 
            "纵之泻千里，所过不可界。", 
            "又如百货集，光采照圜圚。", 
            "铦铓干莫锋，温润琚瑀佩。", 
            "变化发令姿，富博骇群睐。", 
            "郁孤留十日，山水各献态。", 
            "振衣千仞颠，謦欬答秋籁。", 
            "涉溪螺斗惊，窥谷杞根吠。", 
            "群峰如故人，拄杖静相对。", 
            "尽追坡仙游，踏破山浪翠。", 
            "吟工压木容，气正失恒魅。", 
            "知君青云士，胜迹犹所爱。", 
            "经济满胸中，领览暂方外。", 
            "不同牛山登，流涕感谢代。", 
            "五羊屹霜台，掾檄促今迨。", 
            "悬知众器陈，政复待殷鼐。", 
            "古来成功人，所贵志慷慨。", 
            "文奎动遐极，爽气破炎霭。", 
            "九月霜露严，整驾俶高迈。", 
            "便同南溟鹏，俯谢蜩鴳类。"
        ], 
        "title": "和张尚德宪郎", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "幽幽端溪石，来自佳人持。", 
            "相待三千年，所得非所期。", 
            "春风琢粹质，秋泉涌寒滋。", 
            "文增李杜壮，书助钟王宜。", 
            "闻昔初取时，千夫下岩陲。", 
            "坚锥启石矿，利刀斩荆藜。", 
            "镌锼后土閟，百丑得一奇。", 
            "点若鲁雊美，伏如虞鸡雌。", 
            "宜登白玉堂，黄麻照春姿。", 
            "发挥四海治，润洽万姓私。", 
            "谟希禹皋懿，诰逸周召规。", 
            "胡为到穷谷，一落不可追。", 
            "饥吟腊雪冻，病哦春日迟。", 
            "蹇蹇涓滴润，不能沾砚湄。", 
            "生从嘉兴学，江汉驱文辞。", 
            "钜册传群理，三读为叹咨。", 
            "砚磨不自宝，乃以赠所知。", 
            "愧我无所用，藏之如镇圭。"
        ], 
        "title": "临江傅用宾以诗见贽并贻端石用韵为谢", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "东风瞰我帏，啼鸟发我兴。", 
            "出门更无人，惟有青山静。", 
            "琤琤石水鸣，忽洗人世听。", 
            "他日岂不来，邂逅乃复胜。"
        ], 
        "title": "雨晴门外独坐", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "比竹无至情，焦桐无馀滋。", 
            "和音发清润，婉恋令人思。", 
            "奇蘤倾众目，矫然出藩篱。", 
            "物理终有合，恨无音与姿。"
        ], 
        "title": "和张子明学录三首 其一", 
        "type": "古风", 
        "yun": "支"
    }, 
    {
        "author": "刘诜", 
        "era": "元", 
        "subtype": null, 
        "text": [
            "白云岂不洁，或谓无其芳。", 
            "斗柄岂不高，或谓难挹浆。", 
            "高洁自皦皦，傝褥惊堂堂。", 
            "倚杖久无言，飞云度横塘。"
        ], 
        "title": "和张子明学录三首 其二", 
        "type": "古风", 
        "yun": "阳"
    }, 
    {
        "author": "刘诜", 
        "era": "元", 
        "subtype": null, 
        "text": [
            "张君北方学，易道究微净。", 
            "长才譬骐骥，局蹐果下径。", 
            "作亭依层城，傲悦有馀兴。", 
            "芳草皆会心，飞云亦成咏。"
        ], 
        "title": "和张子明学录三首 其三", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "悄悄若有怀，悠悠竟无适。", 
            "春深墙英落，失我庭下石。", 
            "飒然一雨止，坐见万瓦湿。", 
            "风急寺钟静，惆怅成暝色。"
        ], 
        "title": "暮坐", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "今日天气暖，已似三月春。", 
            "经冬雨雪少，风起辄生尘。", 
            "道人幽行倦，树下一正巾。", 
            "流水见两鬓，一笑叹我身。", 
            "日光堕木叶，满沼黄金鳞。", 
            "白云行其间，游鯈动奫沦。", 
            "偶然景与遇，亦足适吾真。", 
            "人生会心处，何必穷其滨。", 
            "芸芸黄埃中，勿语行道人。"
        ], 
        "title": "开岁三日池上小立", 
        "type": "古风", 
        "yun": "真"
    }, 
    {
        "author": "刘诜", 
        "era": "元", 
        "subtype": null, 
        "text": [
            "山家半月留，坐待雨声住。", 
            "东风入我檐，领客村南去。", 
            "晴光著天壤，生意欲飞舞。", 
            "野禽拂清涟，杂花满幽树。", 
            "回首西冈麦，十里绿如雨。", 
            "新年今日佳，复足济胜具。", 
            "儿时所经过，仿佛犹可睹。", 
            "穿深过乱峰，意与仙境遇。", 
            "白云行洞口，枯木记归路。", 
            "安知山间人，不讶余何故。"
        ], 
        "title": "山家阻雨得晴出郊", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "濒江夜不寐，舟客声可怪。", 
            "飕飕篁竹动，沙水辄澎湃。", 
            "晨征路泱莽，春泥踏行蟹。", 
            "江空雾连山，隔手已为海。", 
            "古木夹道边，宿雨惊我盖。", 
            "我行亦何为，益信劳大块。", 
            "平生青藜杖，至此始足赖。", 
            "天地稍向明，云来复如黛。", 
            "平田万白珠，欲攫不可待。", 
            "奇变固可观，跋涉良可慨。", 
            "作诗寄我友，要使心目会。", 
            "何时终南山，卧听响窗外。"
        ], 
        "title": "早行值雨", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "酒酣爱花香，三嗅餐欲既。", 
            "春风心骨软，狂歌发永欷。", 
            "却念坐间人，谁共此时意？"
        ], 
        "title": "园亭夜饮", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "小亭扫芳径，幽鸟语初暖。", 
            "坐攲阶草柔，行避径条短。", 
            "水光与花影，历历明不乱。", 
            "疾风忽翻林，落红半池满。"
        ], 
        "title": "池亭即景", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "今日频送客，兀坐心未定。", 
            "午倦睡适来，鸟语偏满听。", 
            "昏昏半人世，隔屋喧笑竞。", 
            "恼我彼不期，阅动正在静。", 
            "清风白昼永，庭影乱复正。", 
            "悠悠无与言，起步林东径。"
        ], 
        "title": "午坐", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "落日池上饮，荷花醉于人。", 
            "清风吹人衣，玉笙彻秋旻。", 
            "酒酣起绝叫，游子不念贫。", 
            "平生阮嗣宗，定胜石季伦。"
        ], 
        "title": "援笔", 
        "type": "古风", 
        "yun": "真"
    }, 
    {
        "author": "刘诜", 
        "era": "元", 
        "subtype": null, 
        "text": [
            "何时始移根，今日已映坐。", 
            "沐露欲五寸，出草先几个。", 
            "林深带宿润，湑湑垂白唾。", 
            "欣然千丈意，郁勃不可挫。", 
            "我无定居地，此计恐成蹉。", 
            "他年欲待阴，日月当已过。", 
            "桑麻要生养，文字迫寒饿。", 
            "柳传未可学，泛书真足课。", 
            "如何抱空疏，矧复习痴惰。", 
            "嗜饮此山水，五岁饱高卧。", 
            "君看重来时，风雨夜相和。"
        ], 
        "title": "赋小松树", 
        "type": "古风", 
        "yun": "个"
    }, 
    {
        "author": "刘诜", 
        "era": "元", 
        "subtype": null, 
        "text": [
            "我斋不盈丈，面壁兀若顽。", 
            "出门天地阔，旷如脱牢关。", 
            "青童迎相揖，笑报山僧还。", 
            "婆娑三四客，竟日长松间。", 
            "中心定何如？气象无此閒。", 
            "谁当千载后，如我坐兹山。"
        ], 
        "title": "游崇福寺", 
        "type": "古风", 
        "yun": "删"
    }, 
    {
        "author": "刘诜", 
        "era": "元", 
        "subtype": null, 
        "text": [
            "临水偶成趣，朋来如相期。", 
            "人家山涧隈，往觅浆水迟。", 
            "清樾抱石桥，行旅坐支颐。", 
            "交交双鸣禽，见客已惊移。"
        ], 
        "title": "和萧天叙山行", 
        "type": "古风", 
        "yun": "支"
    }, 
    {
        "author": "刘诜", 
        "era": "元", 
        "subtype": null, 
        "text": [
            "客去檐鹊噪，高斋久清立。", 
            "疏雨无行人，烟崦夕炊湿。", 
            "前园蘼芜衰，东邻日夜织。", 
            "同门信不至，鸿雁满江泽。"
        ], 
        "title": "暮斋", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "意登何须高，一览万象足。", 
            "大江绕孤县，草木入汇澓。", 
            "东山走虬龙，出没献所伏。", 
            "晚晴天气正，新月映江渌。", 
            "徘徊数过舟，上下有迟速。", 
            "是时清霜初，木落粳稻熟。", 
            "平田见沟塍，荒野纵牛牧。", 
            "天时既已丰，世运或可复。", 
            "陋邦亦何为，巨镇今所独。", 
            "遥闻郅都鹰，郡邑所侧目。", 
            "西乡瞰官涂，亦或理逃屋。", 
            "苟安傥可期，未敢责深欲。"
        ], 
        "title": "文江同诸公晚步", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "微钟生暝色，远舍舂正急。", 
            "空檐暮雨歇，偶然有馀滴。", 
            "危坐久无言，童子了不识。"
        ], 
        "title": "雨后", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "邻舂五更动，机杼响俱发。", 
            "薄霜厉层宇，天西辗孤月。", 
            "驿马嘶不已，壁蛩鸣乍歇。", 
            "故人期不来，山庄多落叶。"
        ], 
        "title": "出墅初冬（甲戌）", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "轻阴翳高屋，夕阳在遥山。", 
            "空濛乱紫翠，变化顷刻间。", 
            "凭虚一以眺，众景何斑斑。", 
            "甍栋散高下，冈峦如断环。", 
            "孤樯出窗暧，飞鸟时去还。", 
            "客佳饮逾多，感此良会艰。", 
            "眷言名利徒，谁能同此閒。", 
            "势集易傲俗，有求多俯颜。", 
            "悦己嫉来式，违时伤废班。", 
            "百年一丘墟，劳生共尘寰。", 
            "愿与王子乔，骑凤相追攀。"
        ], 
        "title": "夏初城西楼宴集", 
        "type": "古风", 
        "yun": "删"
    }, 
    {
        "author": "刘因", 
        "era": "元", 
        "subtype": null, 
        "text": [
            "茫茫大块洪炉里，何物不寒灰。", 
            "古今多少，荒烟废垒，老树遗台。", 
            "太行如砺，黄河如带，等是尘埃。", 
            "不须更叹，花开花落，春去春来。"
        ], 
        "title": "人月圆", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "自从谢病修花史，天意不容闲。", 
            "今年新授，平章风月，检校云山。", 
            "门前报道，曲生来谒，子墨相看。", 
            "先生正尔，天张翠幕，山拥云鬟。"
        ], 
        "title": "人月圆", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "临流相唤百东坡。", 
            "君试舞，我当歌。", 
            "不乐欲如何。", 
            "看白发、今年渐多。", 
            "青天白日，斜风细雨，尽付一渔蓑。", 
            "天地作行窝。", 
            "把万物、都名太和。"
        ], 
        "title": "太常引", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "冥鸿有意避云罗。", 
            "问何处，是行窝。", 
            "今古一渔蓑。", 
            "收揽了、闲人最多。", 
            "求田问舍，君休笑我，两鬓已成皤。", 
            "髀肉尽消磨。", 
            "浑换得、功名几何。"
        ], 
        "title": "太常引", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "男儿勋业古来难。", 
            "叹人世，几千般。", 
            "一梦觉邯郸。", 
            "好看得、浮生等闲。", 
            "红尘尽处，白云堆里，高卧对青山。", 
            "风味似陈抟。", 
            "休错比、当年谢安。"
        ], 
        "title": "太常引", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "锦云十里川妃供。", 
            "一棹晚凉风款送。", 
            "只愁无处着清香，满载月明船已重。", 
            "冰壶水鉴元空洞。", 
            "天意似嫌红翠拥。", 
            "并教风露入吟尊，不惜秋光浑减动。"
        ], 
        "title": "木兰花", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "未开常探花开未。", 
            "又恐开时风雨至。", 
            "花开风雨不相妨，说甚不来花下醉。", 
            "百年枉作千年计。", 
            "今日不知明日事。", 
            "春风欲劝座中人，一片落红当眼坠。"
        ], 
        "title": "木兰花", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "西山不似庞公傲。", 
            "城府有楼山便到。", 
            "欲将华发染晴岚，千里青青浓可扫。", 
            "人言华发因愁早。", 
            "劝我消愁惟酒好。", 
            "夜来一饮尽千钟，今日醒来依旧老。"
        ], 
        "title": "木兰花", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "一诺与金重，一笑对河清。", 
            "风花不遇真赏，终古未全平。", 
            "前日青春归去，今日尊前笑语，春意满西城。", 
            "花鸟喜相对，宾主眼俱明。", 
            "平生事，千古意，两忘情。", 
            "我醉眠卿且去，扶我有门生。", 
            "窗下烟江白鸟，窗外浮云苍狗，未肯便寒盟。", 
            "从此洛阳社，休厌小车行。"
        ], 
        "title": "水调歌头", 
        "type": "词", 
        "yun": "庚"
    }, 
    {
        "author": "刘因", 
        "era": "元", 
        "subtype": null, 
        "text": [
            "我本渔樵，不是白驹空谷。", 
            "对西山、悠然自足。", 
            "北窗疏竹。", 
            "南窗丛菊。", 
            "爱村居、数间茅屋。", 
            "风烟草屩，满意一川平绿。", 
            "问前溪、今朝酒熟。", 
            "幽禽歌曲。", 
            "清泉琴筑。", 
            "欲归来、故人留宿。"
        ], 
        "title": "风中柳 饮山亭留宿", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "柳梢绿小梅如印。", 
            "乍暖还寒犹未定。", 
            "惜花长是为花愁，殢酒却嫌添酒病。", 
            "蝇头蜗角都休竞。", 
            "万古豪华同一尽。", 
            "东君晓夜促归期，三十六番花递信。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "故园平似掌。", 
            "人生何必，武陵溪上。", 
            "三尺蓑衣，遮断红尘千丈。", 
            "不学东山高卧，也不似、鹿门长往。", 
            "君试望。", 
            "远山颦处，白云无恙。", 
            "自唱。", 
            "一曲渔歌，觉无复当年，缺壶悲壮。", 
            "老境羲皇，换尽平生豪爽。", 
            "天设四时佳兴，要留待、幽人清赏。", 
            "花又放。", 
            "满意一篙春浪。"
        ], 
        "title": "玉漏迟 泛舟东溪", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "看竹何须问主，寻村遥认松萝。", 
            "小车到处是行窝。", 
            "门外云山属我。", 
            "张叟腊醅藏久，王家红药开多。", 
            "相留一醉意如何。", 
            "老子掀髯曰可。"
        ], 
        "title": "西江月 饮山亭留饮", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "留在平生落落，休嗟世事滔滔。", 
            "青云底柱本来高。", 
            "立向颓波更好。", 
            "一片花飞春减，可堪万点红飘。", 
            "江花江月可怜宵。", 
            "莫赋招魂便了。"
        ], 
        "title": "西江月 送张大经", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "买得鸡泉新酿，病中无容同斟。", 
            "遣人持送旅窝深。", 
            "呼取毛翁共饮。", 
            "少个散花天女，维摩憔悴难禁。", 
            "安排走马杏花阴。", 
            "咫尺春风似锦。"
        ], 
        "title": "西江月 赠赵提学酒", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "中原形势，壮东南、梦里谯城秋色。", 
            "万水千山收拾就，一片空梁落月。", 
            "烟雨松楸，风尘泪眼，滴尽青青血。", 
            "平生不信，人间更有离别。", 
            "旧约把臂燕南，乘槎天上，曾对河山说。", 
            "前日后期今日近，怅望转添愁绝。", 
            "双阙红云，三江白浪，应负肝肠铁。", 
            "旧游新恨，一时都付长铗。"
        ], 
        "title": "念奴娇 忆仲良", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "广寒宫殿，想幽深、不觉升沉圆缺。", 
            "天上人间心共远，如在琼楼玉阙。", 
            "厚地微茫，高天凉冷，此际红尘歇。", 
            "翠阴高枕，并教毛骨清澈。", 
            "为问此世，从来几人吟望，转首俱湮没。", 
            "虮虱区区尤可笑，几许肝肠如铁。", 
            "八表神游，一槎高泛，逸兴方超绝。", 
            "嫦娥留待，桂花且莫开彻。"
        ], 
        "title": "念奴娇 饮山亭月夕", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "行色匆匆缘底事，山阳梅信相催。", 
            "梅花香底有新醅。", 
            "南州今乐土，得意即衔杯。", 
            "君见太行凭寄语，云间苍壁崔嵬。", 
            "平生遮眼厌黄埃。", 
            "高楼吾有兴，无惜送君来。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "四海荆州吾所爱，虎贲谁似中郎。", 
            "小孙今拟唤甘棠。", 
            "添官前有例，簪笏看堆床。", 
            "明日乃公归旧隐，后园乔木苍苍。", 
            "青衫竹马雁成行。", 
            "当年廉孟子，应有读书堂。"
        ], 
        "title": "临江仙 贺廉侯举次儿子", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "方寸足留耕。", 
            "大胜良田万顷平。", 
            "阴理不随陵谷变，分明。", 
            "霜落西山满意青。", 
            "千载董生行。", 
            "鸡犬升平画不成。", 
            "终日相看天与我，高情。", 
            "身外浮云自古轻。"
        ], 
        "title": "南乡子", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "闭门十日雨漫漫，诗思焦枯酒盏乾。", 
            "杜若水生江舫集，海棠风起郡斋寒。", 
            "千年竞转青春易，百药重回白发难。", 
            "知子颇忧天下事，可能参错立朝端。"
        ], 
        "title": "和萧孚有新年", 
        "type": "律诗", 
        "yun": "寒"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "雪绵揉碎密萦连，清卧梅花性更便。", 
            "茸暖何须蛮客帐，座寒但少广文毡。", 
            "窗升红日那知晓，梦压白云疑近天。", 
            "但恐少陵茅屋漏，雨宵沾破不成眠。"
        ], 
        "title": "彭琦初用坡翁纸帐韵惠建昌纸衾次韵一首为谢 其一", 
        "type": "律诗", 
        "yun": "先"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "旴溪水暖楮藤连，练作云衾与老便。", 
            "补幅全胜羊续布，裹身疑是邓侯毡。", 
            "温欺枲絮娱霜夜，洁与梅花共雪天。", 
            "要识故人淘莹意，可贪一暖但高眠。"
        ], 
        "title": "彭琦初用坡翁纸帐韵惠建昌纸衾次韵一首为谢 其二", 
        "type": "律诗", 
        "yun": "先"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "七十老兄生理浮，未寒先试木棉裘。", 
            "管弦四海华筵月，钟鼓半山僧寺秋。", 
            "醉里一尊歌浩浩，老怀万事叹休休。", 
            "故人相弃谁来往？惟有殷勤白发留。"
        ], 
        "title": "中秋和学翁兄", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "来往南州老一经，登临转觉鬓星星。", 
            "戍兵昼守滕王阁，驿马秋嘶孺子亭。", 
            "舸舰北连章水白，楼台西映蓼洲青。", 
            "鹄袍多士谁能赋？谩笑王郎笔意轻。"
        ], 
        "title": "登滕王阁", 
        "type": "律诗", 
        "yun": null
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "早云卷尽昨宵阴，节物偏供酒盏深。", 
            "病骨怯风难久坐，衰年见月易伤心。", 
            "金螺水落千峰笛，白鹭城高万户砧。", 
            "颇忆五羊台上客，频从驿使寄新吟。"
        ], 
        "title": "中秋和萧孚有二首 其一", 
        "type": "律诗", 
        "yun": "侵"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "万里青天无寸阴，酒阑秋气入衣深。", 
            "百年晴晦中秋月，四海悲欢此夜心。", 
            "佳节有情惟藉酒，孤踪多感更闻砧。", 
            "文章政要追周雅，底用欷歔学越吟。"
        ], 
        "title": "中秋和萧孚有二首 其二", 
        "type": "律诗", 
        "yun": "侵"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "一峰岿起何奇哉，太古削成苍壁堆。", 
            "四野云开墟井见，半天钟动鬼神来。", 
            "山前戴景全消歇，洞口朱陈自往回。", 
            "谁画先生心似铁，秋风千丈立崔嵬。"
        ], 
        "title": "登金竹峰", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "七月今年凉气高，墙东古木夜萧骚。", 
            "孤城残月角初动，野屋秋风鸡乱号。", 
            "万事惟馀双短鬓，百龄须用几绨袍。", 
            "故人莫荐扬雄赋，衰老难胜执戟劳。"
        ], 
        "title": "晓起用麟孙韵", 
        "type": "律诗", 
        "yun": "豪"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "衮衮高冠盛玉堂，牛衣谁复念王章。", 
            "百年风雨青灯在，万里乾坤白发长。", 
            "我懒惟应栖畏垒，君才终许奏明光。", 
            "郭门东转三泉美，来往还能共酒觞。"
        ], 
        "title": "和涂率修见寿", 
        "type": "律诗", 
        "yun": "阳"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "学易未成先退藏，鹤凫非短亦非长。", 
            "文章底用追韩孟，富贵元应属禹光。", 
            "已老不求方染鬓，平生惟有句成囊。", 
            "星辰剑履危朝露，甘老秋风一草堂。"
        ], 
        "title": "和杨贯道见寿", 
        "type": "律诗", 
        "yun": "阳"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "少日曾期诸子先，如今潦倒且尊前。", 
            "鬓丝夜雨穷东野，城屋秋风老玉川。", 
            "自度新词传玉笛，莫将旧事问铜仙。", 
            "文章星斗真何用，但把长镵了暮年。"
        ], 
        "title": "甲戌和萧孚有见寿二首 其一", 
        "type": "律诗", 
        "yun": "先"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "玉颊修眉入绘图，自骑紫凤衣霞裾。", 
            "佳时烧笋洋州画，长日临流逸少书。", 
            "岁月浮沈羁羽翮，风云变化看鲲鱼。", 
            "君家累世堆床笏，未可逢人赋《遂初》。"
        ], 
        "title": "甲戌和萧孚有见寿二首 其二", 
        "type": "律诗", 
        "yun": "鱼"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "萧萧短发不重新，老去何由复竞辰。", 
            "百世光阴消铁研，半山风雨语铜人。", 
            "病馀久看花成雾，醉里犹惊笔有神。", 
            "浮世功名无念我，相期早致日边身。"
        ], 
        "title": "和张伯温见寿", 
        "type": "律诗", 
        "yun": "真"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "少年佳卉发春芒，老大真如冻木僵。", 
            "天阙晓寒遗太白，鲁城夜烬见灵光。", 
            "嗟余学采云根药，知子应攀月窟香。", 
            "学问无穷功业远，好骑騄駬骤周行。"
        ], 
        "title": "和萧公著见寿", 
        "type": "律诗", 
        "yun": "阳"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "家世词林旧子期，旌旗镇远路逶迟。", 
            "金城老将三军略，铜柱功臣绝域碑。", 
            "帐下风清环万卷，盾头墨湿落千诗。", 
            "梅花荔子多高致，寄与中州故旧知。"
        ], 
        "title": "和王帅赴广东过快阁寄文同予", 
        "type": "律诗", 
        "yun": "支"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "诸兄弃逝有乔木，病妻死别今空帷。", 
            "凄凉听雨夜如此，老大还乡心转悲。", 
            "风气百年无旧俗，江山满目记儿时。", 
            "孤灯明灭可谁语，援笔怅然还赋诗。"
        ], 
        "title": "故乡夜坐有感", 
        "type": "律诗", 
        "yun": "支"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "疾风掠雁不成行，常岁中秋无此凉。", 
            "万里阴云围野郭，中宵落叶响回廊。", 
            "苍茫天地容吾老，寂寞山林识夜长。", 
            "犹似姮娥未忘世，天衢隐递发孤光。"
        ], 
        "title": "中秋阴雨", 
        "type": "律诗", 
        "yun": "阳"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "天气初宜小扇轻，故人不至巷泥深。", 
            "水村鹭去千畦雨，山郭花开四月阴。", 
            "愁里有谁同细酌，老来并欲废清吟。", 
            "若为共息尘劳意，行遍青原处处岑。"
        ], 
        "title": "和萧孚有閒居即事", 
        "type": "律诗", 
        "yun": "侵"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "治世衣冠立九天，将军语勇尚欣然。", 
            "元戎拥帐孤罴兀，万众围风一骑先。", 
            "三箭髇鸣军尽贺，两行柳断目无全。", 
            "鼓收人散成亏远，惟有牛羊纵满阡。"
        ], 
        "title": "和罗起初观校场剪柳", 
        "type": "律诗", 
        "yun": "先"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "流水小桥园路迂，虚堂午憩息徐徐。", 
            "山空转觉禅机寂，地胜不知人意舒。", 
            "静倚修篁闻鸟语，閒寻败叶认虫书。", 
            "辋川金谷馀荒址，三两园翁自结庐。"
        ], 
        "title": "和友人游永古堂二首 其一", 
        "type": "律诗", 
        "yun": "鱼"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "胜日偶寻山寺幽，老僧石鼎沸茶沤。", 
            "市穷路转得此地，人语经声在小楼。", 
            "君似渊明来白社，我如苏子说黄州。", 
            "雪乾沙静春晴好，出郭何妨更小留。"
        ], 
        "title": "和友人游永古堂二首 其二", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "未信明时一士寒，却从六合得兹山。", 
            "鼓钟不了行人老，天地无言古佛閒。", 
            "地迥树林环晻霭，雨多田涧互潺湲。", 
            "不知今日无登览，曾有何人此往还。"
        ], 
        "title": "游新淦塔寺", 
        "type": "律诗", 
        "yun": "删"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "城西郭门白发人，印峰旧隐归重寻。", 
            "故人尽化青山雨，古月常悬老树林。", 
            "野庙鼓钟春社过，村家灯火暮寒深。", 
            "平生谬有相如赋，老大何堪卖一金。"
        ], 
        "title": "荷花庄小（音少）留", 
        "type": "律诗", 
        "yun": "侵"
    }, 
    {
        "author": "刘因", 
        "era": "元", 
        "subtype": null, 
        "text": [
            "定州古北门，作镇多英奇。", 
            "如何郡学傍，独有韩公碑。", 
            "乾坤极厚大，运物物不知。", 
            "堂堂宋三朝，斡旋公似之。", 
            "惟公玄默间，泰山已四维。", 
            "天宇公之祠，元气非公谁？", 
            "郡人一何愚，而于公欲私。", 
            "大者且勿论，绪馀犹世师。", 
            "千年阅古堂，谁歌郑国诗？", 
            "徘徊老柏前，目送秋鹤飞。", 
            "悠悠五色云，怅望今何归。"
        ], 
        "title": "韩魏公祠", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "碣石来海际，西南奄全燕。", 
            "中有学仙台，燕平欲升天。", 
            "燕平骨已朽，遗台犹相传。", 
            "虽复生青松，岁久摧为烟。", 
            "极目望海波，不见三山巅。", 
            "三山巨鳌簪，山人虮虱然。", 
            "使无不足论，信有亦可怜。", 
            "大块如洪炉，金石能久坚。", 
            "天地会有尽，何物为神仙。", 
            "空山无笙鹤，落日下饥鸢。", 
            "今古非一台，浩叹秋风前。"
        ], 
        "title": "仙台", 
        "type": "古风", 
        "yun": "先"
    }, 
    {
        "author": "刘因", 
        "era": "元", 
        "subtype": null, 
        "text": [
            "燕山不改色，易水无新声。", 
            "谁知数尺台，中有万古情。", 
            "区区后世人，犹爱黄金名。", 
            "黄金亦何物？能为贤重轻。", 
            "德辉照九仞，凤鸟才一鸣。", 
            "伊谁腐鼠弃，坐见饥鸢争。", 
            "周道日东渐，二老皆西行。", 
            "养民以致贤，王业自此成。", 
            "黄金与山平，不救兵纵横。", 
            "落日下荒台，山水有馀清。"
        ], 
        "title": "黄金台", 
        "type": "古风", 
        "yun": "庚"
    }, 
    {
        "author": "刘因", 
        "era": "元", 
        "subtype": null, 
        "text": [
            "林壑少佳色，风雷有清秋。", 
            "为问北山灵，吟台何久留。", 
            "时危亦常事，人生足良谋。", 
            "不有拨乱功，当乘浮海舟。", 
            "飘飘扶摇子，脱屣云台游。", 
            "每闻一朝革，尚作数日愁。", 
            "朝廷乃自乐，山林为谁忧？", 
            "视彼昂昂驹，奈此汎汎鸥。", 
            "四维既不张，三纲遂横流。", 
            "坐令蚩蚩民，谓兹圣与俦。", 
            "蚩蚩尚可恕，儒臣岂无尤。", 
            "不有欧马笔，孰能回万牛。", 
            "太行千里来，萧洒横中州。", 
            "今朝此登临，孤怀涨岩幽。", 
            "何当铲叠嶂，一洗佗山羞。"
        ], 
        "title": "冯瀛王吟诗台", 
        "type": "古风", 
        "yun": "尤"
    }, 
    {
        "author": "刘因", 
        "era": "元", 
        "subtype": null, 
        "text": [
            "阴壁下寒泉，阳崖隐深洞。", 
            "想像张幽州，当年此弦诵。", 
            "遐情纳方寸，灏露惊宵梦。", 
            "既有真积功，岂无致时用。", 
            "不然起绝学，犹当垂后统。", 
            "济济唐开元，儒臣相伯仲。", 
            "文虽数燕许，名不并姚宋。", 
            "遂令百世下，烟霞抱馀痛。", 
            "寻幽纵步贪，怀古清歌送。", 
            "缅思白鹿翁，眼中见连栋。", 
            "兹山有道气，会遇或天纵。", 
            "聊以永今朝，白云不可种。"
        ], 
        "title": "张燕公读书堂", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "盘磴脱交荫，平坛得高岑。", 
            "高岑不可攀，哀湍激幽音。", 
            "穷源岂不得，爽气来骎骎。", 
            "灵润发山骨，沮洳下崖阴。", 
            "为问石上苔，妙理谁曾寻。", 
            "乾坤有乾溢，此水无古今。", 
            "下有灵物栖，倒影毛发森。", 
            "东州旱连岁，呼龙动云林。", 
            "顾此百丈潭，岂无三日霖。", 
            "为霖此虽能，鞭策由天心。", 
            "日暮碧云合，空山深复深。"
        ], 
        "title": "龙潭", 
        "type": "古风", 
        "yun": "侵"
    }, 
    {
        "author": "刘因", 
        "era": "元", 
        "subtype": null, 
        "text": [
            "我行常山尾，高城下吾前。", 
            "按辔览形势，依依见全燕。", 
            "易水开前襟，飞狐连右肩。", 
            "遥想豪杰场，抚己增慨然。", 
            "薪人过我傍，一笑如相怜。", 
            "指城前问余，考古今几年。", 
            "沈思未及答，行歌入苍烟。"
        ], 
        "title": "经古城", 
        "type": "古风", 
        "yun": "先"
    }, 
    {
        "author": "刘因", 
        "era": "元", 
        "subtype": null, 
        "text": [
            "孤云生几时，冉冉何所适？", 
            "岂无昆华高，路远嗟独力。", 
            "徘徊天中央，明月为颜色。", 
            "下有幽栖士，岁宴倚青壁。", 
            "朝饮涧下泉，暮拂松间石。", 
            "相对澹忘情，倒影寒潭碧。"
        ], 
        "title": "孤云", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "苍星彗明河，三月丽朱方。", 
            "两月忽散落，一月留中央。", 
            "下有五星连，西近东少张。", 
            "仰面东北隅，流星坠綵芒。", 
            "谁令月有瘿，飘摇及吾窗。", 
            "须臾日东生，有星环四旁。", 
            "一星当日中，伫视摇晶光。", 
            "自北忽西旋，老阳已榆桑。", 
            "西北云一丝，翠晕扬清芳。", 
            "嫩云生碧藓，得句声琅琅。", 
            "俄见云有鱼，其大丈许长。", 
            "火绳纷绕之，昂然欲飞扬。", 
            "呼友与共观，此境已茫茫。", 
            "灵枢梦为病，周官梦为祥。", 
            "寤言札诸闼，庸俟知者详。"
        ], 
        "title": "晨起书事", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "径远涧随曲，崖深山渐少。", 
            "居然翠一城，四壁立如扫。", 
            "天设限仙凡，云生失昏晓。", 
            "平生万事懒，登临即轻矫。", 
            "山灵知信息，风烟久倾倒。", 
            "顾瞻困能仰，汎应习称好。", 
            "端居得萧寂，远眺碍孤峭。", 
            "乃知方寸间，别有万物表。", 
            "未须凌绝顶，胸次青已了。"
        ], 
        "title": "游天城", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "丛祠郁苍翠，万古藏清幽。", 
            "泠然石上足，不逐苍波流。", 
            "长风索我御，欲举仍迟留。", 
            "白云何山来？相对亦悠悠。"
        ], 
        "title": "游源泉", 
        "type": "古风", 
        "yun": "尤"
    }, 
    {
        "author": "刘因", 
        "era": "元", 
        "subtype": null, 
        "text": [
            "居然山四颓，危槛俯晴春。", 
            "川气生不极，翠润流衣巾。", 
            "林阴起薄暮，酒色生微醺。", 
            "歌声忽落谷，惊归欲飞云。"
        ], 
        "title": "玉溪精庐", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "山川含太古，风气如未开。", 
            "中有幽栖人，日暮斸苍苔。", 
            "吾胸素羲皇，人世不可谐。", 
            "此地复何地，恍若登春台。", 
            "山扃掩对峙，石径迷萦回。", 
            "桑麻连水竹，屋宇依山崖。", 
            "燕南避世谣，千古知我怀。", 
            "横渠百世师，一区竟相乖。", 
            "知音得元老，龙门有遗斋。", 
            "贱子孤旅人，念此良悠哉！", 
            "于世岂有望，居山亦无媒。", 
            "举杯对山灵，欲去仍徘徊。", 
            "他年要胜迹，此驾当招来。"
        ], 
        "title": "隐仙谷", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "乘春奋幽潜，观化登丘山。", 
            "哀淙闻远壑，息驾思云关。", 
            "垦石密松桂，结屋珍茅菅。", 
            "生烟纷漠漠，激流散潺潺。", 
            "山石浮寿色，涧木荣欢颜。", 
            "览物有真意，抚节惊循环。", 
            "悠然千载情，俨若盘石间。", 
            "眷焉欲晤语，古人何当还。"
        ], 
        "title": "游云水庵", 
        "type": "古风", 
        "yun": "删"
    }, 
    {
        "author": "刘因", 
        "era": "元", 
        "subtype": null, 
        "text": [
            "万山倒沧浪，一叶凌嵯峨。", 
            "嵯峨为飞舞，翠影如婆娑。", 
            "轻阴散雨足，净绿生圆波。", 
            "人间碧海幻，老眼青铜磨。", 
            "风云几千古，办此雨一蓑。", 
            "溪南有幽人，鼓棹前山阿。", 
            "烟深渺无处，月色浮松萝。"
        ], 
        "title": "泛舟西溪", 
        "type": "古风", 
        "yun": "歌"
    }, 
    {
        "author": "刘因", 
        "era": "元", 
        "subtype": null, 
        "text": [
            "壬申秋大水，一雨乃孤注。", 
            "九年锱寸积，曾未办朝露。", 
            "陂塘此何日？还我沧洲趣。", 
            "夜来云初作，期待一如故。", 
            "既闻渐成阵，尚谓行且住。", 
            "甫寸惊已狂，及犁叹无数！", 
            "平明报三尺，感激泪将雨。", 
            "玄功亦雄哉，回旋易指顾。", 
            "呼酒欲鲸吞，哦诗有神助。", 
            "区区喜与忧，岂为一饱虑。"
        ], 
        "title": "喜雨", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "万牛来丘山，大厦高崔嵬。", 
            "当年谁苦辛，遗此千岁材。", 
            "手持百松子，与之俱倾颓。", 
            "殷勤嘱造物，为护荒山隈。", 
            "今来见毫末，喜溢苍烟堆。", 
            "十年望根立，百年排风雷。", 
            "自此千万年，再见明堂开。", 
            "东家十年计，戢戢千头栽。", 
            "岂不早有望，求此良悠哉。"
        ], 
        "title": "种松", 
        "type": "古风", 
        "yun": "灰"
    }, 
    {
        "author": "刘因", 
        "era": "元", 
        "subtype": null, 
        "text": [
            "堂阴秋气集，幽花独清新。", 
            "临风玉一簪，含情待何人。", 
            "含情不自展，未展情更真。", 
            "徘徊明月光，泛泛如相亲。", 
            "因之欲有托，风鬟渺冰轮。"
        ], 
        "title": "玉簪", 
        "type": "古风", 
        "yun": "真"
    }, 
    {
        "author": "刘因", 
        "era": "元", 
        "subtype": null, 
        "text": [
            "同类天地中，相亲理所宜。", 
            "前后亿万年，而我生此时。", 
            "前予既不及，后孰能待之。", 
            "同时四海内，遍识将无期。", 
            "所识既无几，赏心又当谁？", 
            "政有赏心人，会遇亦复希。", 
            "当其会遇时，岂无事相违。", 
            "今朝好风色，不饮君何辞。"
        ], 
        "title": "欢饮", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "六王扫地阿房起，桃源与秦分一水。", 
            "小国寡民君所怜，赋役多惭负天子。", 
            "天家正朔不得知，手种桃枝辨四时。", 
            "遗风百世尚不泯，俗无君长人熙熙。", 
            "渔舟载入人间世，却悔桃花露踪迹。", 
            "曾闻父老说秦强，不信而今解亡国。", 
            "画图曾识武陵溪，飞鸿灭没天之西。", 
            "但恨于今又千载，不闻再有渔人迷。"
        ], 
        "title": "桃源行", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": "五言排律", 
        "text": [
            "大茂玄都閟，他山拱万灵。", 
            "风霆凛神化，河海尽襟形。", 
            "昴毕空留影，幽并未了青。", 
            "追封王制变，僭祀世尘腥。", 
            "礼乐心虽切，烟霞骨有铭。", 
            "长怀七十户，为我谢仙扃。"
        ], 
        "title": "送仲常游北岳", 
        "type": "排律", 
        "yun": "青"
    }, 
    {
        "author": "刘因", 
        "era": "元", 
        "subtype": "五言排律", 
        "text": [
            "霄汉瞻佳士，公侯出异人。", 
            "家声同令闻，文雅见天伦。", 
            "玄朔巡天步，危楼望北辰。", 
            "燕王买骏骨，黄阁画麒麟。", 
            "妙誉期元宰，苍生倚大臣。", 
            "蛟龙得云雨，雕鹗离风尘。", 
            "治国明公在，雄图历数屯。", 
            "世儒多汩没，贤俊赞经纶。", 
            "开辟乾坤正，调和鼎鼐新。", 
            "弼谐方一展，风俗尽还淳。", 
            "经济宜公等，泥涂任此身。", 
            "尊荣瞻地绝，感激异天真。", 
            "交态遭轻薄，浮生有屈伸。", 
            "嗟予意轗轲，抚迹独酸辛！", 
            "留滞才难尽，苍茫兴有神。", 
            "形容真潦倒，世业岂沈沦。", 
            "倚著如秦赘，逢迎念席珍。", 
            "壮心久零落，败绩自逡巡。", 
            "载感贾生恸，难甘原宪贫。", 
            "邵平元入汉，王粲不归秦。", 
            "回首躯流俗，生涯脱要津。", 
            "稻粱求未足，台衮更谁亲？", 
            "碧海真难涉，苍鹰愁易驯。", 
            "君能微感激，何处不依仁。"
        ], 
        "title": "集杜句赠王运同彦材", 
        "type": "排律", 
        "yun": "真"
    }, 
    {
        "author": "刘因", 
        "era": "元", 
        "subtype": "五言绝句", 
        "text": [
            "游丝困无力，欲起重悠飏。", 
            "芳草落花满，相思春昼长。"
        ], 
        "title": "春日", 
        "type": "绝句", 
        "yun": "阳"
    }, 
    {
        "author": "刘因", 
        "era": "元", 
        "subtype": "五言绝句", 
        "text": [
            "冀马嘶寒风，逐臣念乡国。", 
            "江浦闻哀弦，长吟望南北。"
        ], 
        "title": "白乐天琵琶行图", 
        "type": "绝句", 
        "yun": "职"
    }, 
    {
        "author": "刘因", 
        "era": "元", 
        "subtype": "五言绝句", 
        "text": [
            "山近雨难暗，楼高秋易寒。", 
            "凭谁暮云表，添我倚阑干。"
        ], 
        "title": "题山水扇", 
        "type": "绝句", 
        "yun": "寒"
    }, 
    {
        "author": "刘因", 
        "era": "元", 
        "subtype": "五言绝句", 
        "text": [
            "邻翁走相报，隔窗呼我起。", 
            "数日不见山，今朝翠如洗。"
        ], 
        "title": "村居杂诗四首 其一", 
        "type": "绝句", 
        "yun": null
    }, 
    {
        "author": "刘因", 
        "era": "元", 
        "subtype": "五言绝句", 
        "text": [
            "黄昏雨气浓，喜色满南亩。", 
            "谁知一夜风，吹放门前柳。"
        ], 
        "title": "村居杂诗四首 其二", 
        "type": "绝句", 
        "yun": "有"
    }, 
    {
        "author": "刘因", 
        "era": "元", 
        "subtype": "五言绝句", 
        "text": [
            "独立偶怀古，临风还自伤。", 
            "一声樵唱起，回首暮山苍。"
        ], 
        "title": "村居杂诗四首 其三", 
        "type": "绝句", 
        "yun": "阳"
    }, 
    {
        "author": "刘因", 
        "era": "元", 
        "subtype": "五言绝句", 
        "text": [
            "削树题诗句，画沙知酒筹。", 
            "他年成故事，萧散更风流。"
        ], 
        "title": "村居杂诗四首 其四", 
        "type": "绝句", 
        "yun": "尤"
    }, 
    {
        "author": "刘因", 
        "era": "元", 
        "subtype": "五言绝句", 
        "text": [
            "色染女真黄，露凝天水碧。", 
            "花开日月长，朝暮阅两国。"
        ], 
        "title": "蔷薇", 
        "type": "绝句", 
        "yun": null
    }, 
    {
        "author": "刘因", 
        "era": "元", 
        "subtype": "五言绝句", 
        "text": [
            "溪童出门望，鸥鹭满空下。", 
            "江水淡无情，尽是忘机者。"
        ], 
        "title": "绝句", 
        "type": "绝句", 
        "yun": "马"
    }, 
    {
        "author": "刘因", 
        "era": "元", 
        "subtype": "五言绝句", 
        "text": [
            "山中有幽人，独步溪桥月。", 
            "莫问兴如何？披图亦清绝。"
        ], 
        "title": "溪桥步月图", 
        "type": "绝句", 
        "yun": null
    }, 
    {
        "author": "刘因", 
        "era": "元", 
        "subtype": "五言绝句", 
        "text": [
            "老树含春容，寒泉动幽响。", 
            "念彼山中人，风露恣清赏。"
        ], 
        "title": "春露亭书", 
        "type": "绝句", 
        "yun": "养"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "下瞰县崖老木稠，轻风毛发散凉秋。", 
            "苍苔白石梦初觉，霁月疏云山欲流。"
        ], 
        "title": "抱阳南轩", 
        "type": "绝句", 
        "yun": "尤"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "诸侯负汉已堪怜，直笔何为亦魏编。", 
            "却爱曹瞒台上瓦，至今犹属建安年。"
        ], 
        "title": "铜雀瓦砚", 
        "type": "绝句", 
        "yun": "先"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "千古谁传海上山，坐令人主厌尘寰。", 
            "蓬莱果有神仙在，应悔虚名落世间。"
        ], 
        "title": "仙人图", 
        "type": "绝句", 
        "yun": "删"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "病馀身世淡无情，但觉春来暖渐生。", 
            "送客出门花已谢，问知昨日是清明。"
        ], 
        "title": "春景", 
        "type": "绝句", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "今月柴关几客来，拟从屐齿数莓苔。", 
            "求文道士花前至，载酒门生雨后回。"
        ], 
        "title": "今月", 
        "type": "绝句", 
        "yun": "灰"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "东风吹落战尘沙，梦想西湖处士家。", 
            "只恐江南春意减，此心元不为梅花。"
        ], 
        "title": "观梅有感", 
        "type": "绝句", 
        "yun": "麻"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "马蹄踏水乱明霞，醉袖迎风受落花。", 
            "怪见溪童出门望，鹊声先我到山家。"
        ], 
        "title": "山家", 
        "type": "绝句", 
        "yun": "麻"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "坐久苍苔如见侵，携筇随水就轻阴。", 
            "松风自厌滩声小，云影旋移山色深。"
        ], 
        "title": "溪上", 
        "type": "绝句", 
        "yun": "侵"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "偶因访客出西城，一色寒芜满意平。", 
            "行过溪桥尝脚力，招来野老问山名。"
        ], 
        "title": "西郊", 
        "type": "绝句", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "昨朝一叶见秋生，今日千岩万壑清。", 
            "欲借西风苏病骨，暂来石上听松声。"
        ], 
        "title": "早秋", 
        "type": "绝句", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "草阁垂帘昼掩扉，客来知我出门稀。", 
            "鸟鸣淡与人相对，花落方知春已归。"
        ], 
        "title": "春尽", 
        "type": "绝句", 
        "yun": "微"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "簪花楚楚归宁女，荷锸纷纷上冢人。", 
            "万古人心生意在，又随桃李一番新。"
        ], 
        "title": "寒食道中", 
        "type": "绝句", 
        "yun": "真"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "百岁三分一，初心谩慨然。", 
            "空囊难避节，青镜不留年。", 
            "静阅无穷世，閒观已定天。", 
            "履端思后日，四鼓未成眠。"
        ], 
        "title": "除夕", 
        "type": "律诗", 
        "yun": "先"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "遗台连废垒，落日展遥岑。", 
            "海岳天东北，燕辽世古今。", 
            "每当多感慨，直欲罢登临。", 
            "莫更留尘迹，千年不易禁。"
        ], 
        "title": "晚上易台", 
        "type": "律诗", 
        "yun": "侵"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "朝游樊子馆，晚上武阳城。", 
            "潮接沧溟近，山从碣石生。", 
            "断虹云淡白，返照雨疏明。", 
            "且莫悲吟发，樵歌已怆情。"
        ], 
        "title": "登武阳", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "南北世更迭，江山人重轻。", 
            "澶渊出师诏，显德受降城。", 
            "遗恨几时尽，寸心千载生。", 
            "区区蓼花咏，痴计欲何成。"
        ], 
        "title": "乡郡南楼怀古", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "学馆三年梦，西山此日行。", 
            "人生两屐足，世累一蓑轻。", 
            "别涧水流合，断林烟补平。", 
            "谁能分半壑，相与结岩耕。"
        ], 
        "title": "满城道中", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "此日西塘路，乘闲作胜游。", 
            "深深柳成巷，脉脉稻分沟。", 
            "白石长含雨，黄花不受秋。", 
            "移居新有意，试就野人谋。"
        ], 
        "title": "奇村道中", 
        "type": "律诗", 
        "yun": "尤"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "山人懒到骨，一出动经秋。", 
            "欲赴城南约，如营海外游。", 
            "岸容收潦尽，村色带烟留。", 
            "禾黍岁将晚，农家犹未休。"
        ], 
        "title": "城南", 
        "type": "律诗", 
        "yun": "尤"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "少小抱孤苦，飘零重此行。", 
            "迂疏从我好，忧戚赖天成。", 
            "夙志存无几，羁怀触又生。", 
            "寸心同弱草，岁晚怯霜清。"
        ], 
        "title": "书堂旅夜二首 其一", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "淹留已半载，去住意何深。", 
            "月色一千里，愁人方寸心。", 
            "秋声助摇落，生理叹浮沈。", 
            "松桂清霜满，哀歌动故林。"
        ], 
        "title": "书堂旅夜二首 其二", 
        "type": "律诗", 
        "yun": "侵"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "病骨秋偏早，单衣露尔寒。", 
            "微云生水际，暝色起林端。", 
            "地迥月迟下，楼高山易残。", 
            "轻风吹欲举，醉袖拂层峦。"
        ], 
        "title": "秋望", 
        "type": "律诗", 
        "yun": "寒"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "寒出防优逸，诗情非浩然。", 
            "烟浓山失色，云重雪连天。", 
            "坏户仙游上，冰髯老境前。", 
            "别家忘再宿，桑海问何年？"
        ], 
        "title": "早发濡上", 
        "type": "律诗", 
        "yun": "先"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "万岭尊恒岳，遗台枕后潭。", 
            "仰高惭对坐，哭险负奇探。", 
            "影落沧溟北，云开斗柄南。", 
            "山灵怜野客，今夕费烟岚。"
        ], 
        "title": "恒山楼", 
        "type": "律诗", 
        "yun": "覃"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "何事招提好，山深马可驱。", 
            "松巢低映帽，竹溜细通厨。", 
            "霜栗千封户，云屏四画图。", 
            "冠巾如我用，白鹿起规模。"
        ], 
        "title": "杂诗二首 其一", 
        "type": "律诗", 
        "yun": "虞"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "水绕千山合，云藏数亩荒。", 
            "初寻香有阵，渐入翠成行。", 
            "豚阱依危石，牛蹊带小塘。", 
            "团茅奄如画，可惜是逃亡。"
        ], 
        "title": "杂诗二首 其二", 
        "type": "律诗", 
        "yun": "阳"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "百尺市门起，重过为暂停。", 
            "毫分秋物色，米聚赵襟形。", 
            "北望云开岳，东行气犯星。", 
            "凭阑天宇在，人事听浮萍。"
        ], 
        "title": "登镇州阳和门", 
        "type": "律诗", 
        "yun": "青"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "分光阴太盛，无力掩苍溟。", 
            "大块供微黑，高天失旧青。", 
            "兴从愁外发，秋向露边零。", 
            "点数山河影，依稀见草亭。"
        ], 
        "title": "辛巳中秋旅亭独坐", 
        "type": "律诗", 
        "yun": "青"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "丈室不自扫，寸心徒尔豪。", 
            "世途仍险阻，风物故萧骚。", 
            "皓月霜洗净，明河天放高。", 
            "空庭一片石，独坐首频搔。"
        ], 
        "title": "书堂旅夜", 
        "type": "律诗", 
        "yun": "豪"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "莽莽榛芜路，蚩蚩鱼肉民。", 
            "乾坤几逐鹿，今古一伤麟。", 
            "眼底人间世，胸中物外春。", 
            "江山满花柳，无负百年身。"
        ], 
        "title": "野兴", 
        "type": "律诗", 
        "yun": "真"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "故人南郡去，消息久无闻。", 
            "瑶草正堪种，白云谁共分？", 
            "屋梁惊落月，鹏翼赋垂云。", 
            "岁暮一尊酒，高歌如见君。"
        ], 
        "title": "山中忆故人", 
        "type": "律诗", 
        "yun": "文"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "闻昔飞狐口，奇兵入捣虚。", 
            "人才九州外，天道百年馀。", 
            "草木皆成骑，衣冠尽化鱼。", 
            "遗民心胆破，讳说战争初。"
        ], 
        "title": "杂诗二首 其一", 
        "type": "律诗", 
        "yun": "鱼"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "关岭通山后，风谣采路傍。", 
            "地寒人好寿，草浅畜宜羊。", 
            "用水如奴婢，从川贮米粮。", 
            "西风如有约，乘兴即吾乡。"
        ], 
        "title": "杂诗二首 其二", 
        "type": "律诗", 
        "yun": "阳"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "无人慰幽独，之子罢登临。", 
            "野鹤笼中态，翔鸿天外音。", 
            "吾儒关世运，晚节见初心。", 
            "有问山间事，白云今更深。"
        ], 
        "title": "送友生", 
        "type": "律诗", 
        "yun": "侵"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "谢病三公掾，分司五岭南。", 
            "柱山天下秀，宪府百僚参。", 
            "夜泊防风浪，晨征避瘴岚。", 
            "遥知慈母念，先汝过湘潭。"
        ], 
        "title": "郭判官按察广右", 
        "type": "律诗", 
        "yun": "覃"
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "花满尊前酒满卮。", 
            "不开笑口是痴儿。", 
            "山林钟鼎都休问，且听双蛾合一词。", 
            "春烂处，夜晴时。", 
            "玉壶香袅冷胭脂。", 
            "海棠影转梧桐月，吟到梨花第一枝。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘秉忠", 
        "era": "元", 
        "subtype": null, 
        "text": [
            "酒酌花开对月明。", 
            "醒中醉了醉中醒。", 
            "无花无酒仍无月，愁杀耽诗杜少陵。", 
            "三品贵，一时名。", 
            "众人争处不须争。", 
            "流行坎止何忧喜，笑泣穿途阮步兵。"
        ], 
        "title": "鹧鸪天 酒", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "五日祥风十日雨。", 
            "国泰年丰，天也应相许。", 
            "见说少年行乐处。", 
            "青楼宛转低琼户。", 
            "城市笙箫村社鼓。", 
            "何碍狂夫，醉里闲诗句。", 
            "明日南山携酒去。", 
            "共君一笑云间语。"
        ], 
        "title": "蝶恋花 次韵答魏鹏举", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "临水衰葵欹欲倒。", 
            "三两幽花，更比初开好。", 
            "何处飞来金凤小。", 
            "碧筵开彻忘忧草。", 
            "月桂新裁枝叶少。", 
            "一朵妖红，点破江烟晓。", 
            "最爱牵牛随意绕。", 
            "四阑青锦遮围了。"
        ], 
        "title": "蝶恋花 晓至野亭", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "池馆清和风色软。", 
            "笋绿梅黄，细雨忙新燕。", 
            "榴萼尚含红一半。", 
            "荷钱乱叠青犹浅。", 
            "心绪未忺肠已断。", 
            "病损形骸，自是追陪懒。", 
            "一缕麝烟斜作篆。", 
            "日长慵把重帘卷。"
        ], 
        "title": "蝶恋花 清和即事", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "一段清香云锦秋。", 
            "双花开处尽风流。", 
            "只应无语常相并，却是多情不自由。", 
            "湘水怨，汉滨愁。", 
            "淡烟斜日两悠悠。", 
            "凌波不下横塘路，对立西风共倚羞。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "萱草堂前锦棣花。", 
            "灵椿树下玉兰芽。", 
            "二毛鬓莫惊青鉴，五朵云须上白麻。", 
            "携斗酒，醉君家。", 
            "春风吹我帽檐斜。", 
            "座中贵客应相笑，前日疏狂未减些。"
        ], 
        "title": "鹧鸪天 寿潘君美", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "绿牖凉霏紫麝尘。", 
            "宝猊晴暖瑞香云。", 
            "蟠桃日日瑶池宴，玉桂年年月殿馨。", 
            "潘岳赋，孟家邻。", 
            "尽将歌酒寿良辰。", 
            "慈颜剩为斑衣乐，眼底儿孙莫厌贫。"
        ], 
        "title": "鹧鸪天 祖母寿日", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "竹瘦桐枯菊又开。", 
            "远山合抱水萦回。", 
            "几行银篆蜗行过，一朵梨花蝶舞来。", 
            "秋意思，闷情怀。", 
            "懒将闲事强支排。", 
            "倚栏目送归鸿尽，万里晴空入酒杯。"
        ], 
        "title": "鹧鸪天 秋日", 
        "type": "词", 
        "yun": null
    }, 
    {
        "author": "刘敏中", 
        "era": "元", 
        "subtype": null, 
        "text": [
            "脉脉谁教并蒂芳。", 
            "情缘何许苦难量。", 
            "西风香冷同幽怨，落日红酣对晚妆。", 
            "波浩荡，月微茫。", 
            "湘灵寂寞下横塘。", 
            "不堪回首鸳鸯浦，一样相思只断肠。"
        ], 
        "title": "鹧鸪天 题双头莲二首", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "南中土埴坚，妙器出陶火。", 
            "控抟雅以静，整削平不颇。", 
            "浑沦象瓜团，短小类橘颗。", 
            "粤椰实尽刳，蜀芋肤未剥。", 
            "啄如柄揭西，耳若柳生左。", 
            "油滋饰外锻，灰坌增下裹。", 
            "高斋奉煎烹，汤势疾轩簸。", 
            "狭束蟹眼高，薄逼车声播。", 
            "俄顷润渴喉，巧妇愧其惰。", 
            "乃知转旋工，政要倾酌妥。", 
            "主翁嗜吟诗，佳客时满座。", 
            "呼童汲深情，瀹雪浇磊砢。", 
            "急需既能应，閒弃无不可。", 
            "东家重函鼎，菌蠢腹徒果。", 
            "美人预为齑，常恐迟及祸。", 
            "何如且小用，慎勿诮么么。"
        ], 
        "title": "萧孚有以左耳陶瓶对客煎茶名快媳妇坐间为赋十六韵", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "我性不藏事，急吐如建瓴。", 
            "世人务宽厚，叩意如坚城。", 
            "岂不共谈笑，何以同其情。", 
            "秋风一杯酒，千载无渊明。"
        ], 
        "title": "九日偶赋", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "嗜书固成痴，爱马亦成癖。", 
            "塞垣驰风朝，山牖映雪夕。", 
            "黄埃髀尽消，细字发变碧。", 
            "功名谅何补，岁月良不适。", 
            "始知苦心人，不特贫贱迫。"
        ], 
        "title": "和友人端居遣怀", 
        "type": "古风", 
        "yun": "陌"
    }, 
    {
        "author": "刘诜", 
        "era": "元", 
        "subtype": null, 
        "text": [
            "别君未两月，传讣始疑妄。", 
            "童来得直报，失叹泪自放。", 
            "归城吊君儿，内惨刮肝脏。", 
            "君庐乃未定，欲哭无所访。", 
            "念昔客君家，我弱君始壮。", 
            "山窗古衣冠，谈论泻春涨。", 
            "三峰奇竞秀，清绝行雁荡。", 
            "座客多英豪，车笠填里巷。", 
            "厩马腾骄嘶，楼姬咽清唱。", 
            "鼓钟喧朝晡，昌运积饙酿。", 
            "夜诗涸鸲砚，朝酒发鹅盎。", 
            "君尤嗜迂阔，叉手折词匠。", 
            "叩扉报警联，急吐如技痒。", 
            "约试古洪州，五月舟已榜。", 
            "蹉跎我兴尽，君志乃独亢。", 
            "霜台肃缙绅，昏闼排棨韔。", 
            "落笔风霆生，四座色惊怅。", 
            "文书上省曹，吏黠岁月旷。", 
            "复以茂异闻，州里许其当。", 
            "才高命苦奇，选近身已丧。", 
            "知君岂有待，独可念趣尚。", 
            "前年从谨兄，千里殒茅瘴。", 
            "赍志不得年，追忆有馀怆。", 
            "君今复继亡，如山刬危嶂。", 
            "死生固有数，髽绖乃相望。", 
            "福善理则那，造物疑可谤。", 
            "知心几何人，而况日泉壤。", 
            "君儿既奠居，麻雪始垂帐。", 
            "属我病山疃，乏劣积裒状。", 
            "束刍付儿辈，含悽黯东向。", 
            "青春如昨日，白发馀辈行。", 
            "悠悠酒垆荒，寂寂邻笛亮。", 
            "秋风高动木，夜永月窥幌。", 
            "三叹平生魂，凄其隔风浪。"
        ], 
        "title": "哭袁从义", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "平沙苍苍鸟未归，烟村四合高复低。", 
            "渔翁两两青蓑衣，卖鱼直上长杨堤。", 
            "千峰万峰何崔嵬，朽枝瞰水忽倒垂。", 
            "倦驴向桥欲渡疑，后有羸仆势若追。", 
            "却疑诗人独寻诗，舍鞍先济何所之。", 
            "飞楼缥缈山之西，中有美人长须眉。", 
            "凭阑相对知为谁？岂非海上乔与期。", 
            "宫中琪树秋离离，仿佛疑有香风吹。", 
            "吾闻蓬莱有此地，流水落花隔人世。", 
            "便当剩买青芒鞋，小向是间住千岁。"
        ], 
        "title": "题彭宜远所藏罗稚川山水楼阁图", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "千厓苍苍倒石悬老桧，下瞰空阔森白根。", 
            "上有萦络斜下之瀑泉，下有缥缈半出之窗轩。", 
            "忽然渔舟散浦溆，疑是秦人桃花之仙源。", 
            "丛林尽处长堤绕，柳外沙边行客少。", 
            "汀烟漠漠不成雨，汀树疏疏似飞鸟。", 
            "依稀水槛知谁家，疑是唐人洗药之温日。", 
            "问君此地何处寻，可买不惜捐千金。", 
            "君言此亦盘谷境，我已先从画中隐。", 
            "嗟君才气何堂堂，胸藏霖雨未八荒。", 
            "平明走马入黄阁，日晏文书纷雁行。", 
            "峨峨奎章九天上，白日旌旗下仙仗。", 
            "秋风插翮高颉颃，虽有此境何由往。", 
            "丈夫英气多难攀，九环宝带怀青山。", 
            "辋川墅，龙门滩，会买青鞋待君还。"
        ], 
        "title": "题盘谷图", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "燕子轻寒生院落，佳人自卷猩红幕。", 
            "楼头风细堕杨花，帘下日长添绣萼。", 
            "缬纹酒晕透琼肌，双陆初赢笑问谁？", 
            "閒绾同心当户立，不知花影满春衣。", 
            "幕波微皱回廊永，酒阑手枕珊瑚冷。", 
            "槐影横阶午簟凉，榴花满地风帘静。", 
            "梅酸未试意先颦，倦拂琵琶拨未匀。", 
            "纨扇半閒冰椀冻，翠禽两两下窥人。", 
            "瓶浸双头连颗绿，画阑閒却青奴竹。", 
            "微凉半下水晶帘，坐看疏萤度高屋。", 
            "夜静楼风时动扃，隔墙一叶落虚庭。", 
            "血色鸳罗裁未就，月明处处起砧声。", 
            "烛暗睡轻闻画角，玉盆脂水红冰薄。", 
            "深户无风绣幄垂，小瓶一片梅花落。", 
            "辘轳隔屋转伊鸦，云母香猊晕宿霞。", 
            "报道卷帘寒雾重，午妆才试翠钿花。"
        ], 
        "title": "和东坡四时词", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "我不是西山民，采薇不粟哀亡殷。", 
            "又不是周戍卒，采薇禦边踏霏雪。", 
            "年荒良田三尺尘，甑悬锉冷儿号嗔。", 
            "长镵短锥采薇去，东家西家相为群。", 
            "霜严磴滑山路峭，月落鼯啼山鬼啸。", 
            "晓翻石罅得丛根，共恨土枯根亦瘦。", 
            "寸根入手如寸金，舂烹作饼碎劳薪。", 
            "盐空菽尽味惨恶，空忆饭甑曾炊银。", 
            "人言食薇无谷气，五日十日终亦毙。", 
            "今宵妻孥暂充腹，谁料后来死何地。", 
            "我死愿随行雨仙，遍倾大瓢作丰年。", 
            "薇根满山人不食，天下米斗皆三钱。"
        ], 
        "title": "前采薇歌", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "春采薇，婴儿拳。", 
            "卖与豪门破肥鲜，年年得米不费钱。", 
            "冬采薇，潜虬根。", 
            "白石荦确斸掘难，俯身榛莽如兽蹲。", 
            "山寒雪高衣裂破，堑藤束缚筠篮荷。", 
            "瘦妻羸子暮候门，地碓夜舂松节火。", 
            "沸浆浮浮翻小杓，湿雾腾腾升土锉。", 
            "熬烹成饵廿比饴，一饱聊偿终日饿。", 
            "冬采薇，犹可为，春采薇，今年根尽春苗稀。", 
            "豪门有米无可卖，陇麦短短难接饥。", 
            "采薇采薇，我闻夷齐尝食之，饿死首阳天下悲。", 
            "呜呼天高荡，万物微，我死安得苍天知。"
        ], 
        "title": "后采薇歌", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "君不是金谷园中石季伦，明珠买妾长安春。", 
            "锦丝帏障轻一世，珊瑚高株碎如尘。", 
            "又不是黄鹤楼边王处仲，万骑上流纵驰鞚。", 
            "狂酾千石发浩歌，唾壶敲碎天为动。", 
            "君是天台丞相之嫡孙，胸中八九吞昆崙。", 
            "少年宝玦落荆棘，再拜禅林依世尊。", 
            "手持铁如意，笑傲典午二豪之富贵。", 
            "良工精发生碧花，古制蝉螭隐元气。", 
            "木杯不用轻大江，蛟鲸辟易冯夷僵。", 
            "蓟门骏马疾秋鹘，飞箭穿髀心如忘。", 
            "谈经说史似支遁，四座公卿逊高论。", 
            "古来豪杰多窜托，槁面布衫尘土混。", 
            "画兰千纸生秋风，赋诗万卷老愈工。", 
            "承平智策无所用，落魄行遍江湖中。", 
            "嗟哉尔之如意兮，不愿为大梁游侠之袖椎。", 
            "宁落为许行耕野之锄犁，宝光发匣闾里怪。", 
            "珍重深藏莫轻卖，君不见干将莫邪困丰城。", 
            "化为两龙飞去延平津，利器不识空有神。"
        ], 
        "title": "释枯林铁如意歌", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "房精夜堕荥波中，骅骝奋出如飞龙。", 
            "昂头星宫逐枉矢，振鬣云阙追天风。", 
            "汉家将军三十六，分道出塞争奇功。", 
            "当时一跃万马尽，蹴踏少海霓旌红。", 
            "韩哀谢舆伯乐去，蹶块□□奚官庸。", 
            "十年皂枥食不饱，虽有骏步难争雄。", 
            "春随锦鞯北陵北，秋卧衰草东阡东。", 
            "时从驽骀饮沙涧，未免泥滓沾风騣。", 
            "夜寒苜蓿山谷迥，长嘶落月天地空。", 
            "时平文轨明荡荡，万里穷荒无虎帐。", 
            "交河不用踏层冰，裹足山城学驯象。", 
            "吾闻天子之厩十二闲，骥騄并收无弃放。", 
            "金根云䍐出都门，唤取雍容肃仙仗。"
        ], 
        "title": "天马歌赠炎陵（一作甲寅进士）陈所安", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "将军紫绶驰燕然，丞相白发祁山前。", 
            "重瞳悲歌泣虞美，伏波眼穿鸢堕水。", 
            "英雄相望千万年，西风荒草迷五原。", 
            "延秋王孙折金鞭，女墙明月铜驼门。", 
            "衡山春浓风日好，紫缰电转人未老。", 
            "岂知蹶块追海横，海天如雪狂澜倒。", 
            "玉楼十二春衣妍，流云却月争取怜。", 
            "落花金谷独一死，苍旻不语丹心传。", 
            "刘家的卢空识意，金粟龙媒俱久逝。", 
            "少年相对那得知，掩图醉倚南风睡。"
        ], 
        "title": "题文山衡阳跃马图和须溪韵", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "杨侯醉饮私酒门，今日秋风卷行迹。", 
            "不知更后数十载，何人知我曾登陟。", 
            "忆昔老人携我行，红颜照路双髫青。", 
            "蹉跎忽亦如此老，还望层城坐衰草。", 
            "衰草秋萧萧，官亭路遥遥。", 
            "后有芙蓉亘古之岧峣，前度三江阅人之石桥。", 
            "百代百代高鸟飘，一村一村自渔樵。"
        ], 
        "title": "庚午岁七月自城中归吉文故乡南岭谷平庐陵印山凡故旧多招饮者饮后辄援笔赋诗五七言律外得歌行九篇聊书以遣怀云尔（录四） 其一 望城冈", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "幡竿东峙彭家寨，鹿角南绕刘家村。", 
            "彭家旗槊落草莽，刘家衣冠遗子孙。", 
            "百年风土又一变，丛林化壑池成堑。", 
            "山亭杨柳驿马坊，官道豫章北商店。", 
            "哲人令族困屠沽，疃夫互郎高门闾。", 
            "故家兄弟日益少，惟有老夫长眉须。", 
            "少狂几何忽衰懒，欢乐无多饱忧患。", 
            "天寒木落砧乍急，日暮门空客初散。", 
            "馀年定有几还乡，倚杖秋风看飞雁。"
        ], 
        "title": "庚午岁七月自城中归吉文故乡南岭谷平庐陵印山凡故旧多招饮者饮后辄援笔赋诗五七言律外得歌行九篇聊书以遣怀云尔（录四） 其二 饮南山故居", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "粟黄黍短沙连浦，白发涉江寻故路。", 
            "伍家渡头篁荻秋，柳侯庙前烟火暮。", 
            "昔时冠盖风雨凋，舅家乔木凉萧萧。", 
            "微吟西州泪自堕，欲访黄垆谁可招？", 
            "社墟左转增闾室，两街坐贾如郛邑。", 
            "杀牛压酿百货交，道逢少年不相揖。", 
            "尚馀八十病姻兄，罗羞馔客空罍瓶。", 
            "夜深山月窥前庭，童稚熟睡二老醒。", 
            "谈旧未了荒鸡鸣。"
        ], 
        "title": "庚午岁七月自城中归吉文故乡南岭谷平庐陵印山凡故旧多招饮者饮后辄援笔赋诗五七言律外得歌行九篇聊书以遣怀云尔（录四） 其三 饮谷平李氏", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "少年曾客金竹峰，壮岁移住城之中。", 
            "城中金竹几来往，赢得白发成衰翁。", 
            "居人兴亡秋叶换，巧黠四方拙闾闬。", 
            "天公颠倒作奇观，举世区区事筹算。", 
            "我友秀川罗文学，白头胸著天禄阁。", 
            "我友龙湖李隐君，秋风落笔吹行云。", 
            "干将白虹发原草，蚩尤夜堕玄武老。", 
            "谈王著经卿与轲，感时屈宋能高歌。", 
            "古今坎壈称数子，数子之外应更多。", 
            "山中秋高月如斗，醉呼老农同举酒。", 
            "同举酒，满瓦船。", 
            "便令馀生满百年，饮酒之日万五千。"
        ], 
        "title": "庚午岁七月自城中归吉文故乡南岭谷平庐陵印山凡故旧多招饮者饮后辄援笔赋诗五七言律外得歌行九篇聊书以遣怀云尔（录四） 其四 饮印山田舍（即熂下）", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "丁都护，郎骑白马今何处？", 
            "丁都护，郎骨今归还是否？", 
            "妾心痛似杞梁妻，梦杀夫雠梦无路。", 
            "采石江，云阳渡，斜阳江上山无数。", 
            "后人不识都护谁，时唱此歌渡江去。"
        ], 
        "title": "丁都护", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "天门龙驹来贰师，朝燕暮越千里姿。", 
            "折旋蚁封乃不可，彼固信美非吾宜。", 
            "江南二月秧事急，水田千亩肩雁随。", 
            "壁间木马忽湔沸，歘若起废逢明时。", 
            "背轻腹滑骑不蹶，昂昂首尻过高犁。", 
            "方畦曲畎翠分路，意会规矩无差池。", 
            "平生刍豆了不愿，独以筋力充人饥。", 
            "骊黄不形牝牡混，踶齧俱泯儿童嬉。", 
            "东家少年轻稼穑，千金市骏穷所之。", 
            "看花九州誇疾走，世路险远难为期。", 
            "不如田家水土熟，与汝老大长相知。", 
            "借汝袯襫覆尘坌，锦鞯青络非汝思。"
        ], 
        "title": "秧马歌和萧养吾", 
        "type": "古风", 
        "yun": "支"
    }, 
    {
        "author": "刘诜", 
        "era": "元", 
        "subtype": null, 
        "text": [
            "吾闻景升养牛千斤肥，椎之不了士卒饥。", 
            "王生号牛八百里，徒莹蹄角将何为？", 
            "此犹虚名乏实用，负任毫末了不支。", 
            "何如武侯象其似，独化枯槁为神奇。", 
            "平生忧人不自食，饷运常饱千里师。", 
            "刳心俯首竭筋力，气象深稳人谁疑。", 
            "中多抱负外迟钝，论功犹胜狂犊驰。", 
            "虽无奋劳效耕种，尚以微力裨兴衰。", 
            "自期中道可不废，虽有捷径宁能趋。", 
            "惜哉清渭不可渡，不得束载四海随。", 
            "我尝读书论成败，魏不足控为吴持。", 
            "江陵蹶羽秭归衄，郿南衰发秋风知。", 
            "前谋既轻后过重，天意蹉跌长如兹。", 
            "浩歌木牛感豪杰，空有遗恨供人诗。"
        ], 
        "title": "木牛歌和萧养吾", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "我如谢公好名山，开卷著我千岩万壑间。", 
            "乱烟遥峰出缥缈，怪石翠树相回环。", 
            "忽然山破飞瀑落，皎如仙人玉带垂云端。", 
            "喧豗欲撼溪谷动，使我毛发森青寒。", 
            "不知其间有何径，但见荷担两两相追攀。", 
            "浮屠崔嵬苍壁顶，佛屋隐映长松关。", 
            "下通窈窕知何处，想见小溪穿石去。", 
            "沙边汲叟犬相随，桥上行人驴半度。", 
            "林空路断孤舟横，或坐舟尾或疾撑。", 
            "左岩右滩地苦狭，长篙落石如有声。", 
            "我疑桃源从此逝，恍若风景非人世。", 
            "欲呼钱郎问其涂，钱郎已去谁能呼？"
        ], 
        "title": "题白府判仲谦所藏钱舜举岩壑图", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "钱塘之景天下无，我昔未游知画图。", 
            "吴山阑槛神仙壶，沙河灯火锦绣衢。", 
            "四城翠翘上灵隐，万象画舫游西湖。", 
            "孤峰梅花白雪庐，大堤杨柳黄金株。", 
            "百年风物未尽改，游子那得闻其初。", 
            "钱王觚棱堕秋芜，赵家宫殿佛鼓喧朝晡。", 
            "西风吹潮落越峤，夜角呼月沈姑苏。", 
            "刘郎妙趣世希有，五色灿烂披珊瑚。", 
            "请君一往览古昔，酹以千斛之酒鹅黄酥。", 
            "写以文考赋鲁城之笔千万字，吹以东坡吊孟德之箫声呜呜。", 
            "归来锦囊压蹇驴，与君共簸明月珠。"
        ], 
        "title": "送刘玉成之杭", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "野田秋阴稻穗垂，山禽来啄日以肥。", 
            "斑斑背点楚雁色，煌煌腹借仓庚衣。", 
            "稍饥作阵带雨下，既饱联翅穿云飞。", 
            "土人携网巧觇伺，或布一网无脱遗。", 
            "高明购买贵初出，但取悦口宁论赀。", 
            "馔美鲜净凝琥珀，入酒潋滟明琉璃。", 
            "诗人尤喜体质滑，锡以美号柔绵披。", 
            "嗟哉群百性命易，一旦鼎镬鱼贯随。", 
            "物惟有美足取害，复以贪得忘罟维。", 
            "头颅万里奉包篚，幸免远贡遭明时。", 
            "吾徒纵食诚有愧，扪腹何以酬相知。"
        ], 
        "title": "谢王宜远饷黄雀", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "晴风丽日天地熙，昆虫草木同生机。", 
            "墅花煌煌缀组绣，山叶剪剪明琉璃。", 
            "黄蜂天半各有役，白蝶彩蝶相随飞。", 
            "野蚕卧枝玉一笏，新蜩脱蜕冠双緌。", 
            "角蜗吐腥螳臂怒，蜻蜓翼剪吴绡素。", 
            "蛛丝散网专攫饕，缚蝇似缚白门布。", 
            "画工胸有太极心，秋毫点染追天真。", 
            "胡为所画仅九物，终以杀机疑非仁。", 
            "呜呼安得人心皆祥麟，阜螽草虫荡荡共适周原春。"
        ], 
        "title": "草虫", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "窗下络车声。", 
            "窗外儿童课六经。", 
            "自种墙东新菜荚，青青。", 
            "随分杯盘老幼情。", 
            "千古董生行。", 
            "鸡犬升平画不成。", 
            "应笑刘家刘老子，无能。", 
            "纵饮狂歌不治生。"
        ], 
        "title": "南乡子 张彦通寿", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "青天仰面。", 
            "卧看浮云卷。", 
            "苍狗白云千万变。", 
            "都被幽人窥见。", 
            "偶然梦到华胥。", 
            "觉来花影扶疏。", 
            "窗下鲁论谁诵，呼来共咏风雩。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "青松偃蹇。", 
            "不受春风管。", 
            "松下幽人心自远。", 
            "惊怪人间日短。", 
            "微茫云海蓬莱。", 
            "千年一度春来。", 
            "争信门前桃李，年年花落花开。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "山翁醉也。", 
            "欲返黄茅舍。", 
            "醉里忽闻留我者。", 
            "说道群花未谢。", 
            "脱巾就挂松龛。", 
            "觉来酒兴方酣。", 
            "欲借白云为笔，淋漓洒遍晴岚。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "棋声清美。", 
            "盘薄青松底。", 
            "门外行人遥指似。", 
            "好个烂柯仙子。", 
            "输赢都付欣然。", 
            "兴阑依旧高眠。", 
            "山鸟山花相语，翁心不在棋边。"
        ], 
        "title": "清平乐 围棋", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "雨晴箫鼓。", 
            "四野欢声举。", 
            "平昔饮山今饮雨。", 
            "来就老农歌舞。", 
            "半生负郭无田。", 
            "寸心万国丰年。", 
            "谁识山翁乐处，野花啼鸟欣然。"
        ], 
        "title": "清平乐 贺雨", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "吾乡先友今谁健。西邻王老时相见。", 
            "每见忆先公。音容在眼中。", 
            "今朝故人子。为寿无多事。", 
            "惟愿岁长丰。年年社酒同。"
        ], 
        "title": "菩萨蛮 为王太利夫寿", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "元龙未减当年气。呼山卧向高楼底。", 
            "今日到山村。青山故意昏。", 
            "商歌聊一振。千里浮云尽。", 
            "老子气犹豪。山灵未可骄。"
        ], 
        "title": "菩萨蛮 回文", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "水围山影红围翠。翠围红影山围水。", 
            "西近小桥溪。溪桥小近西。", 
            "隐人谁与问。问与谁人隐。", 
            "孤鹤对言无。无言对鹤孤。"
        ], 
        "title": "菩萨蛮 饮山亭留宿", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "种花人去花应道。花枝正好人先老。", 
            "一笑问花枝。花枝得几时。", 
            "人生行乐耳。今古都如此。", 
            "急欲醉莓苔。前村酒未来。"
        ], 
        "title": "菩萨蛮 饮山亭感旧", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "春风满面。", 
            "是胸中春意，与春相见。", 
            "不醉陶然，无人也笑，况是一年清宴。", 
            "宁儿挽须学语，爨妇举杯重劝。", 
            "道惟愿。", 
            "贫常圆聚，老常康健。", 
            "□□□□□，二十七年，世事经千变。", 
            "今是昨非，春风花柳，消尽冰霜残怨。", 
            "门外晓寒犹浅。", 
            "门上垂帘休卷。", 
            "灯花软。", 
            "酒香浓趁歌声，试轻轻咽。"
        ], 
        "title": "喜迁莺 乙亥元日", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "金张家世费貂蝉。", 
            "七叶待中冠。", 
            "若就诗家攀例，生儿合唤添官。", 
            "凭谁寄语廉泉，父老斗酒相欢。", 
            "今岁孙枝新长，甘棠消息平安。"
        ], 
        "title": "朝中措 贺廉侯举儿子", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "悠悠万古。", 
            "茫茫天宇。", 
            "自笑平生豪举。", 
            "元龙尽意卧床高，浑占得、乾坤几许。", 
            "公家租赋。", 
            "私家鸡黍。", 
            "学种东皋烟雨。", 
            "有时抱膝看青山，却不是、长吟梁甫。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "纥干生处。", 
            "几时飞去。", 
            "欲去被天留住。", 
            "野人得饱更无求，看满意、一犁春雨。", 
            "田家作苦。", 
            "浊醪酿黍。", 
            "准备岁时歌舞。", 
            "不妨分我一豚蹄，更试听、今秋社鼓。"
        ], 
        "title": "鹊桥仙 喜雨", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "药案常行鼠迹尘，花枝閒结胆瓶春。", 
            "病馀不放吟诗乐，别久重如识面新。", 
            "鹦鹉茶香分供客，荼蘼酒熟足娱亲。", 
            "与君共语如铜狄，长作比邻还往人。"
        ], 
        "title": "和友人病起自寿", 
        "type": "律诗", 
        "yun": "真"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "胸中至宝等隋和，鞭凤曾闻第一歌。", 
            "天地百年乔木在，山川万里宦涂多。", 
            "诗成夜月扬州笛，赋罢秋风赤壁波。", 
            "读彻大编无一语，低头东野愧如何？"
        ], 
        "title": "简晏提举", 
        "type": "律诗", 
        "yun": "歌"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "故人新句妙何阴，一笑相看得会心。", 
            "胜日从来成邂逅，老怀正复托浮沈。", 
            "山含万古春晴薄，水挟孤城雾气深。", 
            "随意酒家聊复醉，暮归未用典腰金。"
        ], 
        "title": "辛亥清明日陪彭琦初黄用寔八人同登螺山瑞华用仲子尚文韵", 
        "type": "律诗", 
        "yun": "侵"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "边陲侵轶寻常事，但恨朝臣少寇莱。", 
            "汴水殿荒秋鸟下，金陵城落暮潮来。", 
            "忠臣遗庙长存祀，吴代诸孙肯一哀。", 
            "理棹又为江海去，不妨览古更迟回。"
        ], 
        "title": "友人杨君所往金陵省忠襄公墓学士虞公送以诗壮郁沈痛使人流涕因用韵为别次篇远哀雍公以虞诗序及此故也二首 其一", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "窥渡骄兵凌采石，抚军使者出蓬莱。", 
            "东南国势一朝定，吴蜀江流万古来。", 
            "诸葛八图司马走，临淮孤冢杜陵哀。", 
            "只今贵冑知天道，奎壁光芒与汉回。"
        ], 
        "title": "友人杨君所往金陵省忠襄公墓学士虞公送以诗壮郁沈痛使人流涕因用韵为别次篇远哀雍公以虞诗序及此故也二首 其二", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "听尽城钟听寺钟，暖风扶醉觉衣重。", 
            "粥鱼饷午催僧饭，酒榼行春酹墓松。", 
            "羁客得晴辞枥马，归人分路各房蜂。", 
            "簪花泥饮田间老，我自不如渠兴浓。"
        ], 
        "title": "再用韵酬同游诸公", 
        "type": "律诗", 
        "yun": "冬"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "盛年才气自无双，振铎长沙佐泮黉。", 
            "人物古来推楚产，文章天下说欧乡。", 
            "湘江春水云山近，岳麓秋风草树苍。", 
            "豪杰功名须异路，定超天马到长杨。"
        ], 
        "title": "送彭宜宾赴潭州学录", 
        "type": "律诗", 
        "yun": null
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "雨中箫鼓满山城，节序偏供感慨增。", 
            "贪听清歌行美酒，不辞白发看华灯。", 
            "粉登夏果明群璧，菜挟春风响碎冰。", 
            "却忆去年山水夜，笼纱醉踏雪棱层。"
        ], 
        "title": "饮罢偶赋", 
        "type": "律诗", 
        "yun": "蒸"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "声名畴昔重南州，又著儒冠理驿舟。", 
            "要识海波穷壮观，直寻石砚亦清游。", 
            "桄榔叶暗诗筇瘦，蕉叶花浓讲席秋。", 
            "帅府祇今须杰士，知君谈笑幕青油。"
        ], 
        "title": "送黄新之教古端", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "香篆萦帘九曲盘，清尊对客语更阑。", 
            "不妨小雨留人住，未觉东风到酒寒。", 
            "绛烛烧廊春意闹，玉笙连巷市声欢。", 
            "文园元有吟诗渴，更爱茶香透舌端。"
        ], 
        "title": "丁巳上元前一夕留饮萧氏盘中和友人韵二首 其一", 
        "type": "律诗", 
        "yun": "寒"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "楼外青山势折盘，春愁正在最高阑。", 
            "落梅门巷行人少，细雨山城薄暮寒。", 
            "醉里闻歌偏易感，老来抚节强为欢。", 
            "戏拈诗句偿今夕，尚觉春风满笔端。"
        ], 
        "title": "丁巳上元前一夕留饮萧氏盘中和友人韵二首 其二", 
        "type": "律诗", 
        "yun": "寒"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "人生役志是虚名，富贵谁言胜隐沦。", 
            "数世衣冠前辈意，百年亭榭太平人。", 
            "美花修竹随时胜，白水青山绕屋春。", 
            "今世恨无摩诘画，不妨诗笔发清新。"
        ], 
        "title": "题安成李氏秀野亭", 
        "type": "律诗", 
        "yun": "真"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "《风水霓裳》妙可听，断云过雁笔纵横。", 
            "扬州杜牧楼中梦，淮海秦郎天下声。", 
            "骆马柳枝馀感慨，沉香芍药待才名。", 
            "从今伐梓供新谱，流播梨园与妓营。"
        ], 
        "title": "再和曾学士", 
        "type": "律诗", 
        "yun": "庚"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "春似高人唤不来，轻寒钟鼓自相催。", 
            "年华未了供灯市，节意聊堪托酒杯。", 
            "菜甲半存冰地裂，桃花预约雨时开。", 
            "故园风物今何似，惟有初心不受埃。"
        ], 
        "title": "上元次学翁兄", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "不待前期偶出门，酒壶诗担散郊原。", 
            "树连山势高藏屋，路挟溪流曲抱村。", 
            "老遇清游偏易感，醉思往事了无言。", 
            "此生定合重来否，细踏沙头屐齿痕。"
        ], 
        "title": "游新淦兴善寺二首 其一", 
        "type": "律诗", 
        "yun": "元"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "欲雨不成云往还，笋舆稳载度禅关。", 
            "青天四匝高峰外，白水交流乱亩间。", 
            "经论已随仙客去，佛烟长共老僧閒。", 
            "竟忘柏子西来意，惟有溪声送出山。"
        ], 
        "title": "游新淦兴善寺二首 其二", 
        "type": "律诗", 
        "yun": "删"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "小驻青云九万程，涂商里贩乐宽平。", 
            "古来关市多贤哲，盛世舟车少算征。", 
            "雨涨玉虹滩石减，春深金鲫郡池清。", 
            "看山携酒吾曹事，定有新诗许共评。"
        ], 
        "title": "赠萧克有赴兴国税务", 
        "type": "律诗", 
        "yun": "庚"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "主宾二美古称难，笑语轻舟十八滩。", 
            "幕有仁言官政善，士从知己旅怀宽。", 
            "文章不肯时科试，山水元须胜士看。", 
            "想见郁孤吟赏旧，渚烟汀树满毫端。"
        ], 
        "title": "赠胡履平偕克有之兴国", 
        "type": "律诗", 
        "yun": "寒"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "一溪抱峡玉潺湲，奇草幽花满古坛。", 
            "千岫月明丹石去，万松风转斗垣寒。", 
            "白云可踏天垂屋，老鹤不归人倚阑。", 
            "定有吹笙王母下，露凄梦冷欲生翰。"
        ], 
        "title": "谒安成魏君坛留宿其下", 
        "type": "律诗", 
        "yun": "寒"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "童稚相催忽白头，西风满袖古洪州。", 
            "重阳天气村村雨，残柳人家处处楼。", 
            "樵牧忘机鸿北去，古今无迹水东流。", 
            "卸帆旋买枫林酒，饱睡归舟十日秋。"
        ], 
        "title": "发洪州", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "岩里桃花千岁开，岩扉无复老仙推。", 
            "万山挟洞人间断，一瀑如川天上来。", 
            "古殿碑横苔入字，忠臣像老月窥台。", 
            "平生欧尹神清兴，为约秋风更往回。"
        ], 
        "title": "和友人游洞岩追用须溪韵二首 其一", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "云峰髣髴画图真，石户深藏万古身。", 
            "山水何知天下事，神仙本亦世间人。", 
            "日高坛树三门午，雨涨源花满洞春。", 
            "济胜寻幽平日意，天风吹动华阳巾。"
        ], 
        "title": "和友人游洞岩追用须溪韵二首 其二", 
        "type": "律诗", 
        "yun": "真"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "门外江流万里东，青山曾识老仙翁。", 
            "百年客鬓东风里，两岸人家落日中。", 
            "蜡屐平生须几到，桃花前度有谁同？", 
            "文章随意成千古，草树荒荒老屋空。"
        ], 
        "title": "重游青原回涂过清都台和坡韵", 
        "type": "律诗", 
        "yun": "东"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "二月微暄试白团，得晴一笑未应难。", 
            "故人不至花频落，好句初成酒半酣。", 
            "郭外渔樵无世念，墓门翁仲看人欢。", 
            "夜归坐听潇潇雨，自剪西堂寸烛残。"
        ], 
        "title": "寒食和友人", 
        "type": "律诗", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "疑冰得火力，郁郁阳春姿。", 
            "宁灭不肯寒，阳火如松枝。", 
            "诗家有醇醪，酿此松中奇。", 
            "一饮尽千山，枯株彼何为？", 
            "所以东坡翁，偃蹇不可羁。"
        ], 
        "title": "和陶潜饮酒（录四） 其一", 
        "type": "古风", 
        "yun": "支"
    }, 
    {
        "author": "刘因", 
        "era": "元", 
        "subtype": null, 
        "text": [
            "士穷失常业，治生谁有道？", 
            "身閒心自劳，齿壮发先老。", 
            "客从东方来，温言慰枯槁。", 
            "生事仰小园，分我瓜菜好。", 
            "指授种艺方，如获连城宝。", 
            "他年买溪田，共住青林表。"
        ], 
        "title": "和陶潜饮酒（录四） 其二", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "吾宗几中表，访我时一至。", 
            "自吾居此庵，才得同两醉。", 
            "逆数百年间，相会能几次。", 
            "每会不尽欢，亲情安足贵。", 
            "所欢在亲情，杯水亦多味。"
        ], 
        "title": "和陶潜饮酒（录四） 其三", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "器饮代洼尊，巢居化安宅。", 
            "凡今佚乐恩，孰非圣神迹。", 
            "况彼耕战徒，勤力有千百。", 
            "乞我一身閒，坐看山云白。", 
            "内省吾何功，停觞时自惜。"
        ], 
        "title": "和陶潜饮酒（录四） 其四", 
        "type": "古风", 
        "yun": "陌"
    }, 
    {
        "author": "刘因", 
        "era": "元", 
        "subtype": null, 
        "text": [
            "初闻丹青写明眸，明妃私喜六宫羞。", 
            "再闻北使选绝色，六宫无虑明妃愁。", 
            "妾身只有愁可必，万里今从汉宫出。", 
            "悔不别君未识时，免使君心怜玉质。", 
            "君心有忧在远方，但恨妾身是女郎。", 
            "飞鸿不解琵琶语，祇带离愁归故乡。", 
            "故乡休嗟妾薄命，此身虽死君恩重。", 
            "来时无数后宫花，明日飘零成底用。", 
            "宫花无用妾如何？传去哀弦幽思多。", 
            "君王要听新声谱，为谱高皇猛士歌。"
        ], 
        "title": "明妃曲", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "陶翁本强族，田园犹可依。", 
            "我惟一亩宅，贮此明月辉。", 
            "翁复隐于酒，世外冥鸿飞。", 
            "我性如延年，与众不同归。", 
            "孤危正自念，谁复虑寒饥。", 
            "努力岁云暮，勿取贤者悲。"
        ], 
        "title": "和陶潜咏贫士（录二） 其一", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "王风与运颓，一轾不再轩。", 
            "消中正有长，冬温见瓜园。", 
            "人才气所钟，亦如焰后烟。", 
            "寥寥洙泗心，千载谁共研？", 
            "龙门有遗歌，三叹诵微言。", 
            "意长日月短，持此托后贤。"
        ], 
        "title": "和陶潜咏贫士（录二） 其二", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "塞翁少小垄上锄，塞翁老来能捕鱼。", 
            "宋家昔日塞翁行，屯田校尉功不如。", 
            "西山瀛海接千里，长城又见开长渠。", 
            "要将一水限南北，笑杀当年刘六符。", 
            "天教陂泽养雁鹜，留与金人赋《子虚》。", 
            "我来乡国览风土，髣髴挝鼓笛呜呜。", 
            "胸中云梦忽已失，酒酣怀古皆平芜。", 
            "昔年阻水群盗居，塞翁子孙杀欲无。", 
            "至今遗老向人泣，前宋监边无远图。"
        ], 
        "title": "塞翁行", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "南阳武当天下稀，峰峦巧避山自迷。", 
            "青天飞鸟不可度，但见万壑空烟霏。", 
            "山不知人从太古，白云飞来天作主。", 
            "旌旗明灭汉阳津，几阅东西互夷虏。", 
            "老人住此今百年，自言三世绝人烟。", 
            "往事不闻宣政后，初心欲返羲皇前。", 
            "脯鹿为粮豹为席，竹树苍苍岁寒国。", 
            "天分地拆保无忧，怪见北风山鬼泣。", 
            "一声白雁已成擒，回望丹梯泪满襟。", 
            "传语桃源休避世，武陵不似武当深。"
        ], 
        "title": "武当野老歌", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "湘弦悠悠阻清音，驾车欲往洛水深。", 
            "白榆一叶惊河汉，万里碧霄中夜心。", 
            "玉鸾翩翩纷翠羽，髣髴机丝隔烟雾。", 
            "琼枝难得芳华年，惟恐流光两迟暮。", 
            "河傍有星名牵牛，此星既出令人愁。", 
            "明朝再见明河影，已隔人间万古秋。"
        ], 
        "title": "感秋", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "日光射雨明珠玑，怒气郁作垂天蜺。", 
            "天浆海波吸已竭，倒景径入黄金卮。", 
            "金卮一倾天宇閒，天公愁吐胸中奇。", 
            "海风掀举催月出，吹落酒面浮明辉。", 
            "琼芝瑞露千万斛，肝肠潇潇清欲饥。", 
            "金宫银阙此何处？夜半梦落昆崙西。", 
            "眼中之人素所期，赤霜为袍丹霞衣。", 
            "明星煌煌何太速，碧霄怅望白云低。"
        ], 
        "title": "饮后", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "西山龙蟠几千里，力尽西风吹不起。", 
            "夜来赤脚踏苍鳞，一著神鞭上箕尾。", 
            "天风泠泠清入肌，醉抱明月人间归。", 
            "嫦娥洒泪不敢语，银河鼓浪沾人衣。", 
            "寄谢君平莫饶舌，袖中此物无人知。"
        ], 
        "title": "西山", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "汉家无复云台功，平生不识大耳公。", 
            "眼中天意镜中语，此身只有扁舟东。", 
            "关东诸公亦英雄，百年能辨山阳封。", 
            "归来老柏号秋风，世事悠悠七十翁。", 
            "乾坤故物两足在，霜海浮云空复空。", 
            "无刀可断华太尉，有死不为丕太中。", 
            "丹青白帽凛冰雪，高山目送冥飞鸿。", 
            "为问苏家好兄弟，万古北海谁真龙。"
        ], 
        "title": "幼安濯足图", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "天门折翼不再举，袖手四海横流前。", 
            "长星饮汝一杯酒，留我万古羲皇天。", 
            "庙堂衮衮宋元勋，争信东篱有晋臣。", 
            "南山果识悠然处，不惜寒香持赠君。"
        ], 
        "title": "采菊图", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "渊明豪气昔未除，翱翔八表凌天衢。", 
            "归来荒径手自锄，草中恐生刘寄奴。", 
            "中年欲与夷皓俱，晚节乐地归唐虞。", 
            "平生磊磊一物无，停云怀人早所图，有酒今与庞通沽。", 
            "眼中之人不可呼，哀歌抚卷声呜呜！"
        ], 
        "title": "归去来图", 
        "type": "古风", 
        "yun": "虞"
    }, 
    {
        "author": "刘因", 
        "era": "元", 
        "subtype": null, 
        "text": [
            "西山万古青未了，黛绿鬟云已倾倒。", 
            "岂知太虚忽生白。", 
            "恍如长夜今复晓。", 
            "紫阳仙翁见本根，白波开天馀浩渺。", 
            "胸中盘曲此高寒，曾梦肝肠倚天表。", 
            "苍崖飞来天出巧，为护烟岚翠如扫。", 
            "万缕寒烟吹不举，静秀依依见娟好。", 
            "此时先生一开轩，平生壁立今玉峭。", 
            "脚底游尘软更红，黑头扰扰谁为雄？", 
            "临风回首三太息，安得置此冰壶中。", 
            "西山秀色千万重，一顾可洗浮云空。", 
            "遥望飞泉驾远壑，中有一路开双松。", 
            "人间风日不到处，来访轩中雪翠翁。"
        ], 
        "title": "雪翠轩", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "山如翠浪经雨涨，开轩宛坐扁舟上。", 
            "西风为我吹拍天，要驾云帆恣吾往。", 
            "太行一千年一青，才遇先生醉眼醒。", 
            "却笑刘伶糟曲底，岂知身亦属螟蛉。"
        ], 
        "title": "饮山亭雨后", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "朔风卷地声如雷，西南想见巫山摧。", 
            "江南图籍二百年，一炬尽作江陵灰。", 
            "不知此图何所得？眼中十二犹崔嵬。", 
            "猿声髣髴馀山哀，行云欲行行复回。", 
            "神宫缥缈望不极，乘风御气无九垓。", 
            "区区云梦蹄涔尔，岂知更有阳云台。"
        ], 
        "title": "巫山图", 
        "type": "古风", 
        "yun": "灰"
    }, 
    {
        "author": "刘因", 
        "era": "元", 
        "subtype": null, 
        "text": [
            "陈氏园林千户封。", 
            "晴楼水阁围春风。", 
            "翠华当年此驻跸，太平天子长杨宫。", 
            "浮云南去繁华歇，回首梁园亦灰灭。", 
            "渊明乱后独归来，欲传龙山想愁绝。", 
            "今我独行寻故基，前日家僮白发垂。", 
            "相看不用吞声哭，试赋宗周黍离离。"
        ], 
        "title": "陈氏庄", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "何年凿江倚青壁，乞与中原作南北。", 
            "天公老眼如看画，万里才堪论咫尺。", 
            "蛾眉亭中愁欲滴，曾见江南几亡国。", 
            "百年回首又戈船，可怜辛苦矶头石。", 
            "江头老父说当年，夜卷长风晓无迹。", 
            "古人衮衮去不返，江水悠悠来无极。", 
            "只今莫道昔人非，未必山川似旧时。", 
            "龙蟠虎踞有时歇，月白风清无尽期。", 
            "古人看画论兵机，我今看画诗自奇。", 
            "平生曾有金陵梦，似记扁舟月下归。"
        ], 
        "title": "采石图", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "道人神骏心所怜，天人龙种画亦然。", 
            "房星流光忽当眼，径欲揽辔秋风前。", 
            "汉家金粟几苍烟，江都笔势犹翩翩。", 
            "东丹猎骑自豪贵，风气惜有辽东偏。", 
            "天人秀发长白山，画图省识开元年。", 
            "金源马坊全盛日，四十万匹如秦川。", 
            "天教劫火留此幅，玉花浮动青连钱。", 
            "英灵无汗石马复，悲鸣真似泣金仙。", 
            "只今回首望甘泉，汾水繁华雁影边。", 
            "奇探竟随辙迹尽，兀坐宛在骅骝先。", 
            "人间若有穆天子，我诗当作祈招篇。"
        ], 
        "title": "金太子允恭唐人马", 
        "type": "古风", 
        "yun": "先"
    }, 
    {
        "author": "刘因", 
        "era": "元", 
        "subtype": null, 
        "text": [
            "天津月明啼杜鹃，梁园春色凝寒烟。", 
            "伤心莫说靖康前，吴山又到繁华年。", 
            "繁华几时春已换，千秋万古合欢扇。", 
            "铜雀香销见墨痕，秋去秋来几思怨。", 
            "一声白雁更西风，冠盖散为烟雾空。", 
            "百钱袜锦天留在，祸胎要鉴骊山宫。", 
            "当时梦里金银阙，百子楼前无六月。", 
            "琼枝秀发后庭春，珠帘晴卷天门雪。", 
            "棹歌一曲白云秋，不觉金人泪暗流。", 
            "乾坤几度青城月，扇影无情也解愁。", 
            "五云回首燕山北，燕山雪花大如席。", 
            "雪花漫漫冰峨峨，大风起兮奈尔何！"
        ], 
        "title": "宋理宗书宫扇", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "饥鸢嚇鼠惊不起，牛背高眠有如此。", 
            "江山虎踞千里来，才办荆州兔穴尔。", 
            "鱼龙入海浩无涯，幻境等是杯中蛇。", 
            "马耳秋风去无迹，羊肠蜀道早还家。", 
            "何必高门沐猴舞，豚阱鸡栖皆乐土。", 
            "柴门狗吠报邻翁，约买神猪谢春雨。"
        ], 
        "title": "续十二辰诗", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "飞狐天下脊，老气盘互回。", 
            "三江泻天怒，合为一水东南来。", 
            "此势不杀令人愁，石门喜见西山开。", 
            "未补青天裂，谁凿混沌胎？", 
            "奇声猛状万万古，山根几许犹崔嵬。", 
            "两山倒倾澜，百丈逢颠崖。", 
            "先声动毛发，馀爽开襟怀。", 
            "初疑万壑转奔石，意像髣髴坤轴摧。", 
            "又疑鼓角鸣地中，百步未到仍徘徊。", 
            "荒祠下石磴，骇目何雄哉！", 
            "春风不到太古雪，今日乃得胸中雷。", 
            "穿石谁能穷窟宅？流沫势欲浮蓬莱。", 
            "平生芥蒂今寒灰，两耳到骨无纤埃。", 
            "郦元笔头天下水，石门之奇犹见推。", 
            "乃知兹游亦奇绝，快弄素电喷琼瑰。", 
            "东崖一片石，坐抚千年苔。", 
            "为招郎山君，共卷长鲸杯。", 
            "江妃为挝灵鼓催，赤鲩跃出银山堆。", 
            "先生醉来泉洒面，狂歌一和湍声哀。"
        ], 
        "title": "观雷溪", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "路傍双石立崔嵬，曾见游人几往来。", 
            "想得当年全盛日，好山横处尽楼台。"
        ], 
        "title": "废园", 
        "type": "绝句", 
        "yun": "灰"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "曾记西湖酒一卮，乾坤和气入新词。", 
            "六年未尽冰霜怨，又到春风满面时。"
        ], 
        "title": "庚辰元日", 
        "type": "绝句", 
        "yun": "支"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "翠霞腾晕紫成堆，收尽云烟酒一杯。", 
            "想见浮岚在眉宇，人人知道看山回。"
        ], 
        "title": "下山", 
        "type": "绝句", 
        "yun": "灰"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "晒罢空庭药果收，闭门无睡却梳头。", 
            "过门几点黄昏雨，分与虫声半霎秋。"
        ], 
        "title": "即事", 
        "type": "绝句", 
        "yun": "尤"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "道边残雪护颓墙，墙外柔丝露浅黄。", 
            "春色虽微已堪惜，轻寒休近柳梢傍。"
        ], 
        "title": "探春", 
        "type": "绝句", 
        "yun": "阳"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "手泽明昌秘阁收，当年缇袭为谁留？", 
            "露盘流尽金人泪，应恨翔鸾不解愁。"
        ], 
        "title": "金太子允恭墨竹", 
        "type": "绝句", 
        "yun": "尤"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "试听阴山《敕勒歌》，朔风悲壮动山河。", 
            "南楼烟月无多景，缓步微吟奈尔何。"
        ], 
        "title": "宋理宗南楼风月横披二首 其一", 
        "type": "绝句", 
        "yun": "歌"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "物理兴衰不可常，每从气韵见文章。", 
            "谁知万古中天月，只办南楼一夜凉。"
        ], 
        "title": "宋理宗南楼风月横披二首 其二", 
        "type": "绝句", 
        "yun": "阳"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "眼底权奸汉室空，伯喈文举亦才雄。", 
            "王畿庙号关何事？亦在区区论建中。"
        ], 
        "title": "读史谩题", 
        "type": "绝句", 
        "yun": "东"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "扁舟老树傍苍崖，好似今秋雪岭回。", 
            "试问黄尘山下渡，几人曾为看山来？"
        ], 
        "title": "孙尚书家山水卷", 
        "type": "绝句", 
        "yun": "灰"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "当年一线魏瓠穿，直到横流破国年。", 
            "草满金陵谁种下，天津桥畔听啼鹃。"
        ], 
        "title": "书事三首 其一", 
        "type": "绝句", 
        "yun": "先"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "卧榻而今又属谁，江南回首见旌旗。", 
            "路人遥指降王道，好似周家七岁儿。"
        ], 
        "title": "书事三首 其二", 
        "type": "绝句", 
        "yun": "支"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "唱彻芙蓉花正开，新声又听采茶哀。", 
            "秋风叶落踏歌起，已觉江南席卷来。"
        ], 
        "title": "书事三首 其三", 
        "type": "绝句", 
        "yun": "灰"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "鹿门烟影接隆中，翁媪通家社酒红。", 
            "只有山童最神骏，旧曾床下拜庞公。"
        ], 
        "title": "郭氏家山图", 
        "type": "绝句", 
        "yun": "东"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "晚醉城南不记回，虚檐高枕藉莓苔。", 
            "酒醒凉意潇潇在，应是前山送雨来。"
        ], 
        "title": "睡起", 
        "type": "绝句", 
        "yun": "灰"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "云白天青浩不收，雨晴山色欲无秋。", 
            "淡烟衰草关何事，落日红波空自愁。"
        ], 
        "title": "即事", 
        "type": "绝句", 
        "yun": "尤"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "松窗一夜远潮生，断送幽人睡失明。", 
            "梦觉不知春已去，半帘红雨落无声。"
        ], 
        "title": "山寺早起", 
        "type": "绝句", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "来时残雪点征衣，落尽庭花尚未归。", 
            "梦里不知身尚病，春衫归路马如飞。"
        ], 
        "title": "万寿宫馆舍", 
        "type": "绝句", 
        "yun": "微"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "曾是吾乡旧幕官，秋风碧水记红莲。", 
            "而今却忆当时事，回首惊看二十年。"
        ], 
        "title": "寄杨晋州二首 其一", 
        "type": "绝句", 
        "yun": "先"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "南州选举数三杨，中统衣冠半在亡。", 
            "明日朝廷访耆旧，不应白首尚为郎。"
        ], 
        "title": "寄杨晋州二首 其二", 
        "type": "绝句", 
        "yun": "阳"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "饥鼠号多似诉愁，破囊空惯已无羞。", 
            "閒来点检幽居事，鶗鴂声中又一秋。"
        ], 
        "title": "早起", 
        "type": "绝句", 
        "yun": "尤"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "云山不受壮心降，无限西风撼客窗。", 
            "应是夜深知月出，却收风雨入清江。"
        ], 
        "title": "宿洪崖观", 
        "type": "绝句", 
        "yun": "江"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "天为西游饷我晴，野花啼鸟效平生。", 
            "今朝雪岭初逢雨，应是郎山带帽迎。"
        ], 
        "title": "雪岭遇雨", 
        "type": "绝句", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "一抔新土寄馀哀，故老相邀信步来。", 
            "行到水西村尽处，桃花无数未全开。"
        ], 
        "title": "故园寒食", 
        "type": "绝句", 
        "yun": "灰"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "四顾莽何际，威灵俨若临。", 
            "山川尚醇朴，天地自高深。", 
            "凤鸟千年叹，箫韶三月音。", 
            "玄功久无复，徒抱致君心。"
        ], 
        "title": "虞帝庙", 
        "type": "律诗", 
        "yun": "侵"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "十载鸡泉隐，今朝市阁晴。", 
            "民谣混诸国，里号带军营。", 
            "瀛海依依见，尧山隐隐横。", 
            "怀今与思古，独立若为情。"
        ], 
        "title": "登保府市阁", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "肝胆了无寐，襟怀谁与同。", 
            "更长头可白，烛暗火逾红。", 
            "砚滴冰生瘿，星流气吐虹。", 
            "林鸦先我起，鸣噪竟何功。"
        ], 
        "title": "寒夜", 
        "type": "律诗", 
        "yun": "东"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "易水河梁梦，回头已十春。", 
            "相逢惊我老，送别向君频。", 
            "求赠攀前例，将诗认故人。", 
            "故山松菊在，归去未全贫。"
        ], 
        "title": "送成从事", 
        "type": "律诗", 
        "yun": "真"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "义许同生死，夺君何遽然。", 
            "无人共清夜，有泪葬黄泉。", 
            "苦疾求予祷，遗孤托我怜。", 
            "伤心墓头字，旌孝看他年。"
        ], 
        "title": "哭张之杰", 
        "type": "律诗", 
        "yun": "先"
    }, 
    {
        "author": "刘因", 
        "era": "元", 
        "subtype": "五言律诗", 
        "text": [
            "恒岳精英大，直冲昴毕星。", 
            "初疑元气白，横界太虚青。", 
            "欲与河汉共，不随霜露零。", 
            "相看一杯酒，连夜立中庭。"
        ], 
        "title": "独立", 
        "type": "律诗", 
        "yun": "青"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "政教才气敌希夷，冠帔翻然亦未宜。", 
            "谁辨胡寅论鸿客，只除坡老识安期。", 
            "可怜乔木空秋色，惟有青山似旧时。", 
            "欲传先贤问遗事，故园猿鹤不胜悲。"
        ], 
        "title": "道士孙伯英容城故居", 
        "type": "律诗", 
        "yun": "支"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "古戍寒云接渺茫，故乡游子动悲凉。", 
            "江山自古有佳客，烟雨为谁留太行。", 
            "野色分将愁外绿，物华呈出夜来霜。", 
            "海门何处秋声急？极目沧波空夕阳。"
        ], 
        "title": "登雄州城楼", 
        "type": "律诗", 
        "yun": "阳"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "望望东阡见松桂，孤云为我且踟蹰。", 
            "十年一梦等閒过，四海此身何虑无。", 
            "千丈春晖空寸草，万山明月只啼乌。", 
            "旧家三径今谁主？羡杀河汾有弊庐。"
        ], 
        "title": "梦先垄", 
        "type": "律诗", 
        "yun": null
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "无边晴雪映柴扉，梦里繁华又一非。", 
            "人与山丘属零落，天教草树记芳菲。", 
            "每因寒节来相访，重为馀香不忍归。", 
            "里社他年有成约，结庵终拟号春晖。"
        ], 
        "title": "外家西园李花", 
        "type": "律诗", 
        "yun": "微"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "草露蛛丝晴日明，乱虫秋意有先声。", 
            "屈盘未转坡陀尽，苍翠忽从怀抱生。", 
            "一径峰回失南北，两山云近异阴晴。", 
            "天公若会登临意，可信伤心画得成。"
        ], 
        "title": "入山", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "满怀幽思自萧萧，况对空山夜正遥。", 
            "四壁晴秋霜著色，一天明水月生潮。", 
            "歌传岩谷声豪宕，酒泛星河影动摇。", 
            "醉里似闻猿鹤语，百年人境有今朝。"
        ], 
        "title": "山中月夕", 
        "type": "律诗", 
        "yun": "萧"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "独倚危阑数鬓毛，一帘轻燕晚凉高。", 
            "云移山影乱初定，雨带风声来渐豪。", 
            "物外此天才一幕，人间何事不秋毫。", 
            "远游未尽平生兴，几欲狂歌续楚骚。"
        ], 
        "title": "五月二十三日登城楼", 
        "type": "律诗", 
        "yun": "豪"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "塘水随人缓步行，哀湍激石故轻清。", 
            "太行秾秀霜洗净，全赵规模天凿成。", 
            "偶为登临发悲咏，忽从毛发散秋声。", 
            "殷勤莫尽樽中酒，留到青山佳处倾。"
        ], 
        "title": "晓出西塘", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "登临秋思动乡关，展尽晴波落照间。", 
            "叹老自非缘白发，爱閒元不为青山。", 
            "几经分合世良苦，不管兴亡天自閒。", 
            "初拟凭阑浩歌发，壮怀空与白鸥还。"
        ], 
        "title": "南楼", 
        "type": "律诗", 
        "yun": "删"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "小雨新晴草色苏，家园生理未全疏。", 
            "埋盆欲学鱼千里，试地先栽芋一区。", 
            "时与老农谈稼穑，不因閒客罢琴书。", 
            "乾坤妙处无人会，卧看墙阴雀哺雏。"
        ], 
        "title": "新晴", 
        "type": "律诗", 
        "yun": null
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "行乐人生当及辰，今朝光景为谁新？", 
            "林阴薄薄微露日，花气溶溶暖著人。", 
            "春色十分看欲尽，鸟声千种听难真。", 
            "东风就手吹残酒，无限青山动翠鳞。"
        ], 
        "title": "野亭会饮", 
        "type": "律诗", 
        "yun": "真"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "浅酌微吟意自真，新诗改罢酒微醺。", 
            "流莺暗逐春光老，独鹤潜惊夜景分。", 
            "共见白驹如晚景，岂知苍狗是浮云。", 
            "无边风月谁无分？只恐灵台未属君。"
        ], 
        "title": "浅酌", 
        "type": "律诗", 
        "yun": "文"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "太行迎马郁苍苍，两岸滩声带夕阳。", 
            "霜与秋容增古淡，树因烟景恣微茫。", 
            "阅人岁月真无谓，得意江山差自强。", 
            "曾记城南旧时路，十年回首尽堪伤。"
        ], 
        "title": "过镇州", 
        "type": "律诗", 
        "yun": "阳"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "饥僮羸马倦重游，万将分兵坐此筹。", 
            "灭项岂知秦尚在，夺齐便觉汉无忧。", 
            "英彭一体谁遗类，绛灌诸孙自列侯。", 
            "爱杀鹿泉泉下水，乱山百折只东流。"
        ], 
        "title": "井陉淮阴侯庙", 
        "type": "律诗", 
        "yun": "尤"
    }, 
    {
        "author": "刘则梅", 
        "era": "元", 
        "subtype": null, 
        "text": [
            "杨枝歌断。", 
            "春老莺莺岸。", 
            "可笑杨花飞漫漫。", 
            "却作芦花孤雁。", 
            "国春欲赋难成。", 
            "向来错怨轻卿。", 
            "纵使此心如石，不禁梧叶离声。"
        ], 
        "title": "清平乐 题碧梧苍石图", 
        "type": "词", 
        "yun": null
    }, 
    {
        "author": "刘玉汝", 
        "era": "元", 
        "subtype": "七言律诗", 
        "text": [
            "常期冠冕治朝臣，岂意天戈老此身。", 
            "耿耿泉阿埋地底，盈盈牛女隔天津。", 
            "谁怜潦倒长为客，自惜娉婷不嫁人。", 
            "寓迹城闉聊自适，琴床书几净无尘。"
        ], 
        "title": "次友人感兴", 
        "type": "律诗", 
        "yun": "真"
    }, 
    {
        "author": "刘处玄", 
        "era": "元", 
        "subtype": null, 
        "text": [
            "恋恩情，恩生害，死难逃。", 
            "气不来、身卧荒郊。", 
            "改头换面，轮回贩骨几千遭。", 
            "世华非坚如石火，火宅囚牢。", 
            "任云水，登云路，游云外，玩云涛。", 
            "厌锦衣、喜挂麻袍。", 
            "清平道德，修完性命隐蓬茅。", 
            "他年蜕壳朝贤圣，名列仙曹。"
        ], 
        "title": "上平西", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "到仙园，松筠翠，牡丹红。", 
            "乐清欢、几个人同。", 
            "且忘世梦，转头万事一场空。", 
            "月圆月缺如忧喜，悟爱心慵。", 
            "真闲好，得闲趣，通闲妙，觉闲通。", 
            "运卦爻、识祖明宗。", 
            "许君庞氏，了然先到碧霄中。", 
            "诸公依此崇真道，蓬岛相逢。"
        ], 
        "title": "上平西", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "想百年，如一梦，几多时。", 
            "妙希夷、只是些儿。", 
            "诸公肯信，日常万物意无私。", 
            "住行坐卧真平等，应变真慈。", 
            "崇仙道，明仙理，通仙妙，谢仙师。", 
            "在灵峰、闲采灵芝。", 
            "洞天清隐，周天十二坎迎离。", 
            "三田功满朝元去，却蜕行尸。"
        ], 
        "title": "上平西", 
        "type": "词", 
        "yun": "支"
    }, 
    {
        "author": "刘处玄", 
        "era": "元", 
        "subtype": null, 
        "text": [
            "想人生，老与少，似春秋。", 
            "恰幼年、却变白头。", 
            "莫争空假，无常气断卧荒丘。", 
            "大都三万六千日，多病多愁。", 
            "崇真道，敬真圣，明真理，了真修。", 
            "侍二尊、至孝全周。", 
            "全家拔宅，功成同去到瀛洲。", 
            "出离生死无来去，阆苑清游。"
        ], 
        "title": "上平西", 
        "type": "词", 
        "yun": "尤"
    }, 
    {
        "author": "刘处玄", 
        "era": "元", 
        "subtype": null, 
        "text": [
            "退道愚生。", 
            "意乱心生。", 
            "丧命尽贪生。", 
            "不畏神明察日，千愆万过迷生。", 
            "死堕酆都苦苦，苦尽傍生。", 
            "进道清真忘世梦，闲看圣教似书生。", 
            "达理悟修生。", 
            "气结神灵异，自然有、霞彩光生。", 
            "宝鉴碧霄光耀，真个先生。"
        ], 
        "title": "山亭柳 退道者堕进道者升", 
        "type": "词", 
        "yun": "庚"
    }, 
    {
        "author": "刘处玄", 
        "era": "元", 
        "subtype": null, 
        "text": [
            "此时辛酉初冬，下元望夜逢甘雨。", 
            "麦苗滋长，深根固蒂，多欢少虑。", 
            "念道无灾祸，圣贤佑众，生无苦遇。", 
            "天元将末，群仙庆会，功全行，朝元去。", 
            "别有天宫宝所，了真修、得升云路。", 
            "六铢衣挂，清平福救，九玄七祖。", 
            "归去无生老，自然性，明今达古。", 
            "各全家奉道，始终莫变，管如庞许。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "道德清平，贤者真易化。", 
            "世梦知空，几人放下。", 
            "厌浊清居，周天运爻卦。", 
            "身是行庵到处家。", 
            "养就圆光，碧虚无执把，万里清澄，自然悬挂。", 
            "物外逍遥，潇潇真脱洒。", 
            "悟者超升学者麻。"
        ], 
        "title": "玉堂春", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "仙观灵虚，二年来来去。", 
            "破了重修，星冠养素。", 
            "应有真无，斋科救万苦。", 
            "达理忘言清静居。", 
            "道释儒宽，通为三教户，外应五常，敬谦贤许。", 
            "四相心无，自然乐有馀。", 
            "出了阴阳现亘初。"
        ], 
        "title": "玉堂春", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "道心不与世心同。", 
            "悟知空。", 
            "物尘容。", 
            "物尘容。", 
            "达理明真，应变自然通。", 
            "憎爱是非俱不染，游福地，伴松峰。", 
            "炼成鹤体碧霄中。", 
            "任西东。", 
            "访蓬宫。", 
            "出了阴阳，仙寿永无穷。", 
            "海变松枯真不朽，超三界，从仙翁。"
        ], 
        "title": "江城子", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "历遍人间。", 
            "却羡名山。", 
            "洞天清、坐听潺湲。", 
            "万株松桧，千顷云烟。", 
            "好伴琴书，真念道，乐安闲。", 
            "养就灵铅，命耀光圆。", 
            "行功成、蓬岛为仙。", 
            "出离生灭，万古相传。", 
            "既免轮回，六铢挂，去朝元。"
        ], 
        "title": "行香子", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "金鼎生光。", 
            "常爇真香。", 
            "宝瓶花、四序芬芳。", 
            "虚空贤圣，咫尺西方。", 
            "上敬三清，明三耀，悟三皇。", 
            "上古人淳，厚实佳祥。", 
            "性通天、与道无妨。", 
            "暗行平等，柔胜刚强。", 
            "意似仙真，全仙行，住仙乡。"
        ], 
        "title": "行香子", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "甘寸及时贵似油。", 
            "今朝欢乐便无愁。", 
            "明夜耕田野外唱，嗔牛。", 
            "动鞭轻打胜余修。", 
            "过了天元难积行，一麻一麦寸中收。", 
            "养就姹婴云外去，优游。", 
            "命光圆若月新秋。"
        ], 
        "title": "定风波", 
        "type": "词", 
        "yun": "尤"
    }, 
    {
        "author": "刘处玄", 
        "era": "元", 
        "subtype": null, 
        "text": [
            "月一焚香望日斋。", 
            "持些禁戒自消灾。", 
            "甲子庚申逢七记，开怀。", 
            "吏神暗察应时来。", 
            "清静身心无病苦，颐真保命运三台。", 
            "功行周圆何处去，咍咍。", 
            "携云跨鹤去蓬莱。"
        ], 
        "title": "定风波", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "癸户云封运卦爻。", 
            "剔开灵穷虎龙交。", 
            "卯上行来真见酉，昆高。", 
            "金翁轮线钓琼鳌。", 
            "道德清通明法海，万光澄现九天高。", 
            "造化自然神运转，难包。", 
            "古今达者列仙曹。"
        ], 
        "title": "定风波", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "临醮诸公戒行清。", 
            "动天感应福非轻。", 
            "壬润琼田农尽喜，秋成。", 
            "谷田珠长豆苗生。", 
            "要报天恩崇道德，随缘知足莫相争。", 
            "旦望焚香餐素膳，无憎。", 
            "意平出语似仙经。"
        ], 
        "title": "定风波", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "辛酉仲春游坎上，终日坐春园。", 
            "异景奇葩在目前。", 
            "村下胜筠轩。", 
            "世梦知空且放下，自在似真仙。", 
            "美酝开尊会众贤。", 
            "乐道谢高天。"
        ], 
        "title": "武陵春", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "遥望崓山山正好，莹莹正芬芳。", 
            "佳节春温春昼长。", 
            "最好泛霞浆。", 
            "酩酊歌欢忘世虑，吟笑胜轻狂。", 
            "来往仙乡住道者，过此庆重阳。"
        ], 
        "title": "武陵春", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "九月季秋凉。", 
            "谢尊官、重献霞浆。", 
            "难当厚礼重重爱，世中名利，贪争俗虑，身坐心忙。", 
            "道化怕无常。", 
            "三十年、总敬丹阳。", 
            "东莱满郡无疑妄，天元庆会，这番归去，朝现天皇。"
        ], 
        "title": "青杏儿", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "迷者似河沙。", 
            "想世间、学者如麻。", 
            "万中敬信无一悟，观今视古，浮生浊梦，个个都差。", 
            "达了莫矜夸。", 
            "访洞天、闲卧烟霞。", 
            "他年归去方知得，瑶台阆苑，神仙乐处，四序仙花。"
        ], 
        "title": "青杏儿", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "念道玉浆多。", 
            "得真欢、大笑呵呵。", 
            "自然酩酊逍遥快，依山临水，云霞洞外，忻后高歌。", 
            "世景急如梭。", 
            "恋恩山、洒洒波波。", 
            "若肯回头归真一，烹铅炼汞，功成行满，升入烟萝。"
        ], 
        "title": "青杏儿", 
        "type": "词", 
        "yun": null
    }, 
    {
        "author": "刘氏", 
        "era": "元", 
        "subtype": "五言绝句", 
        "text": [
            "群卉枯落时，挺节成孤秀。", 
            "既保岁寒心，不在遐年寿。"
        ], 
        "title": "赋庭柏", 
        "type": "绝句", 
        "yun": "宥"
    }, 
    {
        "author": "刘元", 
        "era": "元", 
        "subtype": null, 
        "text": [
            "问神仙何处，寻溪路，水声寒。", 
            "此福地灵岩，西南天柱，洞府名山。", 
            "翠蛟对谁或舞，更岩飞、龙凤骇人看。", 
            "见说丹成仙去，当年跨鹤乘鸾。", 
            "浮生贪胜似棋残。", 
            "一著省时难。", 
            "便采药眠云，吟风对月，醉酒长安。", 
            "一任流行坎止，又何须、汩汩利名间。", 
            "试与林泉相约，几时容我投闲。"
        ], 
        "title": "木兰花慢 和陈思济", 
        "type": "词", 
        "yun": null
    }, 
    {
        "author": "刘云震", 
        "era": "元", 
        "subtype": null, 
        "text": [
            "东湖亭下簇金鞍。", 
            "四座浃青欢。", 
            "人物画中看。", 
            "只枉了、刘郎鬓斑。", 
            "花枝袅娜，酒杯潋滟，全不放春闲。", 
            "丝竹旧东山。", 
            "畅好个、风流谢安。"
        ], 
        "title": "太常引", 
        "type": "词", 
        "yun": null
    }, 
    {
        "author": "刘云震", 
        "era": "元", 
        "subtype": null, 
        "text": [
            "耽耽九虎隔重关。", 
            "到天上，却空还。", 
            "回首谢尘寰。", 
            "问今日、谁人姓韩。", 
            "瓜田蔬圃，竹溪松径，何地不堪闲。", 
            "且莫问长安。", 
            "比蜀都、原来更难。"
        ], 
        "title": "太常引", 
        "type": "词", 
        "yun": null
    }, 
    {
        "author": "刘云震", 
        "era": "元", 
        "subtype": null, 
        "text": [
            "景龙天气，正余料峭，□□帘幕。", 
            "万斛金莲光不夜，香满云间楼阁。", 
            "金镫频敲，绿帘高揭，应为黄昏约。", 
            "霜娥无恙，唤人依旧飘泊。", 
            "却恨乌兔无情，把人青鬓，白恁星星却。", 
            "千古繁华行乐地，谁笑谁歌谁酌。", 
            "北海尊罍，东山丝竹，梦里扬州鹤。", 
            "客窗无寐，故人谁念萧索。"
        ], 
        "title": "念奴娇 都城元夜", 
        "type": "词", 
        "yun": "药"
    }, 
    {
        "author": "刘云震", 
        "era": "元", 
        "subtype": null, 
        "text": [
            "粉署含香旧有名。", 
            "庖刀试手便峥嵘。", 
            "并州人物未飘零。", 
            "父老共传新政好，儿童都道长官清。", 
            "十分和气满春城。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘氏", 
        "era": "元", 
        "subtype": "七言律诗", 
        "text": [
            "情同牛女隔天河，又喜秋来得一过。", 
            "岁岁寄郎身上服，丝丝是妾手中梭。", 
            "剪声自觉和肠断，线脚那能抵泪多。", 
            "长短只依先去样，不知肥瘦近如何。"
        ], 
        "title": "寄衣诗", 
        "type": "律诗", 
        "yun": "歌"
    }, 
    {
        "author": "刘子郁", 
        "era": "元", 
        "subtype": "七言律诗", 
        "text": [
            "缓辔乘骢转翠巅，偶陪宪使到龙泉。", 
            "苍松老桧参天色，碧瓦朱甍耀日鲜。", 
            "救旱有灵皆乐岁，为霖无地不丰年。", 
            "炉烟礼罢香犹在，赋就新诗万古传。"
        ], 
        "title": "奉陪宪副王公谒灵润祠", 
        "type": "律诗", 
        "yun": "先"
    }, 
    {
        "author": "刘鉴", 
        "era": "元", 
        "subtype": null, 
        "text": [
            "曾作莺迁贺。", 
            "道玉皇、久敕薇垣，分君星颗。", 
            "只待好年好时日，约束东风吹堕。", 
            "到今日、看来真个。", 
            "恰好丁年翁七十，五云间、太乙吹藜火。", 
            "青一点，杉溪左。", 
            "太翁阴骘天来大。", 
            "后隆山、层一层高，层层突过。", 
            "簪绂蝉联孙又子，眼里人家谁那。", 
            "算只有、臞翁恁么。", 
            "孙陆机云翁卫武，便履声、毡复尚书坐。", 
            "拚几许，犀钱果。"
        ], 
        "title": "贺新郎 贺臞翁倅生曾孙", 
        "type": "词", 
        "yun": null
    }, 
    {
        "author": "刘鉴", 
        "era": "元", 
        "subtype": null, 
        "text": [
            "袅袅春幡，恰十日、又逢元夕。", 
            "人正在、景清堂上，金樽娱客。", 
            "蜡炬红摇花外竹，宝香清透梅边石。", 
            "听儿童、父老说青原，东风国。", 
            "平易政，人皆悦。", 
            "真实念，天知得。", 
            "想旌旗一路，又添春色。", 
            "满眼变成金色界，举头身近琼楼月。", 
            "问明年、何处著鳌山，蓬莱北。"
        ], 
        "title": "满江红 上元呈徐静观", 
        "type": "词", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "远洲连冈近洲平，高树稀叶低树青。", 
            "长溪浸日流无声，中有数叶渔舟横。", 
            "谁家飞轩接水亭？沙边客至扶杖迎。", 
            "江村颇类浣花里，人品兼似陶渊明。"
        ], 
        "title": "题罗稚川小景", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "野人家，瓦少茅半遮。", 
            "墙外横青山，墙头出葵花。", 
            "绕屋桐树绕屋麻，地碓舂粟如黄芽。", 
            "小如高髻发爬𧤺，平生有额不点鸦。", 
            "月色夜夜照纺车，木棉纺尽白雪纱。", 
            "为言主家颇豪奢，绣罗作裙歌娇娃。", 
            "州符昨夜急如火，马蹄踏月趋官衙。"
        ], 
        "title": "野人家", 
        "type": "古风", 
        "yun": "麻"
    }, 
    {
        "author": "刘诜", 
        "era": "元", 
        "subtype": null, 
        "text": [
            "刘郎善琴如雍门，万感毕赴指下弦。", 
            "和如威凤鸣若木，阊阖荡荡开晴天。", 
            "怨如玄猿啸遥夜，酸风孤马行穷边。", 
            "刘郎善画如郑虔，落笔飞雨大化悬。", 
            "豪鹰秋翻代北月，饥雁暮下江南烟。", 
            "悲厓哀壑远萧瑟，断芦短荻寒芊绵。", 
            "洞庭广野神忽动，秋风六合心高骞。", 
            "九成韶钧梦舜日，万骑羽猎思秦川。", 
            "惜哉流落世未识，酒酣自赏诗千篇。", 
            "呜呼明时才艺衮衮班集贤，安得有力贡之至尊前。"
        ], 
        "title": "赠刘尊德善琴工画", 
        "type": "古风", 
        "yun": "先"
    }, 
    {
        "author": "刘诜", 
        "era": "元", 
        "subtype": null, 
        "text": [
            "荒村漠漠烟连山，谁家野店两树间。", 
            "青帘稍出树梢外，秋风败叶寒班班。", 
            "路通白石流水乱，长桥缥缈依山涧。", 
            "渔姑得酒归意速，携稚渡桥如落雁。", 
            "寒藤老木又一川，罾船方馔罾斜悬。", 
            "有鱼有酒复有客，风致何必能诗篇。", 
            "乱鸦几点天疑暮，欲泊未泊环高树。", 
            "小舟七八散前滩，或倚长篙收钓具。", 
            "君不见鸱夷一舸游五湖，子陵羊裘钓桐庐，安知若人非其徒？"
        ], 
        "title": "题铁仲坚宣差所藏罗稚川烟村图", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "君不见绿珠吹笛意态閒，画楼百尺垂阑干。", 
            "红妆千年不复识，今日忽见春风村。", 
            "又不见景阳丽华唱璧月，酡腮半露钿花繁。", 
            "酒酣妙舞未肯散，一笑婉娩宫井寒。", 
            "馀妍尚可眩一世，绿空化尽难为完。", 
            "坐令前身白玉质，施朱作艳娇能言。", 
            "颇疑守宫点臂痕不灭，又疑如意伤颊血未乾。", 
            "凄风澹月疏竹外，幽香著客能返魂。", 
            "同根霜雪魁百卉，未有早秀争秋兰。", 
            "煌煌庭院生晓色，一树变作扶桑暾。", 
            "我欲呼坡仙，叩门共醉诗清温。", 
            "我欲唤东野，长安一日走马看。", 
            "向来酒禁今已释，莫遣顷刻无罍尊。"
        ], 
        "title": "赋杜氏秋晚红梅用友人韵", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "蜀州海棠锦成畦，昌州海栗芳气菲。", 
            "名花自古恨不见，东风吹在西家西。", 
            "美人压酒红珠落，半笑新晴半含萼。", 
            "玉肤柔薄绛袖寒，妆泪轻盈脂脸怍。", 
            "太真姣睡金屋春，绿珠夜燕宫蜡薪。", 
            "一时群花尽妾媵，娉娉袅袅真仙人。", 
            "雨馀繁枝深绿净，好及佳时入觞咏。", 
            "花容相对易新故，人事无情有衰盛。", 
            "我昔曾同花下欢，宝钗插映鸦发盘。", 
            "只今便能日日为花醉，欲挽朱颜应已难。"
        ], 
        "title": "赋欧园海棠和罗起初", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "两江秋波燕尾岐，千嶂春木凤翅齐。", 
            "道人结船布江面，行者如蚁东复西。", 
            "峦头烟起樵子急，林杪磬发山僧归。", 
            "庵中老僧危坐稳，付与万古看斜晖。"
        ], 
        "title": "庐陵十景同萧克有孚有诸公作（录四） 其一 神冈晚桥", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "城东青山女儿眉，天寒变作沧浪髭。", 
            "晴风忽放寸碧出，乱白犹在苍松枝。", 
            "暾光日射分众色，断缬碎锦春离离。", 
            "道人看山踏泥去，日暮拾得金螺归。"
        ], 
        "title": "庐陵十景同萧克有孚有诸公作（录四） 其二 螺峰残雪", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "大江蓼花红满堤，堤上人家多竹篱。", 
            "雨厨争炊白雪甑，霜瓮满泻黄酥卮。", 
            "城中少年好游冶，渡江买醉携蛾眉。", 
            "江东估客贪祭赛，第一先酹萧郎祠。"
        ], 
        "title": "庐陵十景同萧克有孚有诸公作（录四） 其三 古城秋酿", 
        "type": "古风", 
        "yun": "支"
    }, 
    {
        "author": "刘诜", 
        "era": "元", 
        "subtype": null, 
        "text": [
            "螺湖石屋江水平，大船小船满东津。", 
            "举罾出鱼辄数十，落日光射金鳞鳞。", 
            "枫桥烟起新酒熟，共穿小鱼饮西邻。", 
            "大鱼虽肥且勿食，明朝卖与城中人。"
        ], 
        "title": "庐陵十景同萧克有孚有诸公作（录四） 其四 小洲暮渔", 
        "type": "古风", 
        "yun": "真"
    }, 
    {
        "author": "刘诜", 
        "era": "元", 
        "subtype": null, 
        "text": [
            "忆昔丙子宋祚变，天兵南来混九县。", 
            "举家避兵窜山岩，道逢哨骑落髇箭。", 
            "仓皇奔匿道旁家，弓槊穰穰短墙见。", 
            "当时脱命五步间，店叟焚香身手颤。", 
            "行投李家日已晡，张灯招魂具膳餔。", 
            "老人攒眉论兴废，我时虽幼知艰虞。", 
            "又闻土兵在岭外，肝脑满地红模糊。", 
            "偷生度日四五载，短衫窄袖忘诗书。", 
            "圣朝右文庠序起，始复勉学思为儒。", 
            "两家昏姻益稠密，冠盖城闉相络绎。", 
            "君家气运如新春，我家贫贱如前日。", 
            "却从丙午哭盘渊，六月赤炜行青天。", 
            "岁当饥馑路萧瑟，殣殍横野无炊烟。", 
            "陂滩悍激落青浪，草树蒙翳号悲蝉。", 
            "天道一周如电扫，偶向山中事幽讨。", 
            "兵饥定息太平久，少壮丘坟童稚老。", 
            "溪流改徙栋宇多，短植参天修木槁。", 
            "后生秀者来如云，欲陈往事谁可论。", 
            "烹羔击鲜醉宾客，东家西家邀款门。", 
            "所嗟淫雨连十日，不得登览徒清尊。", 
            "天留老眼傥不死，重来山水与子笑傲观乾坤。"
        ], 
        "title": "感旧行", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "忆昔韩退之，运筹辨幕擒吴儿。", 
            "蔡城夹道拜丞相，归来却作平淮碑。", 
            "忆昔于公异，槊头露布从东渭。", 
            "文章功业相久长，一语精神照天地。", 
            "凶奸小大虽不同，宾主千载同高风。", 
            "舳舻白钺航玉虹，劲气欲刬千崆峒。", 
            "丘夷穴踣九兕毙，溪湮壑倒群蚊穷。", 
            "莠稂𧂭尽嘉谷在，锄恶树善心元工。", 
            "城门夜开灯火闹，童哇妇织村无哨。", 
            "四郊桑麻与天平，弦诵家家施礼教。", 
            "悬知耆老歌盛德，鍖斧春风馀幼少。", 
            "章江水满牙旗舞，勾陈横空搥大鼓。", 
            "杀牛击鲜劳归旅，千斛鹅黄浮瓮醑。", 
            "相君黄扉君紫府，先生作诗如吉甫。"
        ], 
        "title": "忆昔行送李省掾友仁从李龙川平章定寇", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "书窗半月云冥冥，今朝有客天亦晴。", 
            "七年怀山始一往，宿云卷尽群峰明。", 
            "峰回水桥带行路，数尺便觉分俗情。", 
            "穹厓白石饥虎踞，髽髻樵笠玄蚁行。", 
            "轩车既令路人骇，杖屦亦有青山迎。", 
            "倦攀尚觉人语远，小憩先得亭阴清。", 
            "仙楼下俯心忽动，天风吹衣疑化城。", 
            "芙蓉崔嵬去未已，青原拔怒来如争。", 
            "伟哉造物裂元气，削此苍壁悬亭亭。", 
            "临风揩碑诵未了，虚谷汹涌波涛生。", 
            "江山千年如一日，是间风雨平复惊。", 
            "今人头发照溪水，昔人壁间遗姓名。", 
            "岂无樽罍可一笑，独怀南涧悲山阴。", 
            "同来豪士亦不少，狂绝如白歌如青。", 
            "风流益自愧寒鄙，谑调未觉须娉婷。", 
            "阖闾野花暮眠鹿，滕王修竹春闻莺。", 
            "丈夫登临要胜迹，向来意气终何益。", 
            "槎牙江头树千尺，记我斜阳下危石。", 
            "欲题妙语还自惜，恐有仙人怪今日。"
        ], 
        "title": "游沙山和萧安国", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "人间尘埃能几何，夜夜明月九州白。", 
            "独提愁发御秋风，汉江染之不成黑。", 
            "江流迎我来滔滔，古今销尽黄龙高。", 
            "楼头携酒邀天饮，我与殷庚为三豪。", 
            "吴姬肤肉映肪雪，笑倩坐客穿舞袍。", 
            "胡床吹玉龙，朱阑悬豪曹。", 
            "已倾四海添我酒，更推三山鲙其鳌。", 
            "苻坚石勒竖子耳，尺组縻之如猿猱。", 
            "昔人功名何足论，惟有风流千载存。", 
            "当时结束不成兴，谁爱明月来端门。", 
            "我起舞，君莫回，姮娥随人不可推。", 
            "君捉我影入我手，酌君玻瓈三万杯。"
        ], 
        "title": "南楼乘月", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "西施三十埋五湖，魂飘南国香骨枯。", 
            "隋皇群姬一朝死，迷楼妖气夜如水。", 
            "江南草木千载归，广陵芍药天下奇。", 
            "晴风罗汉春色午，轻尘微雨姑苏池。", 
            "东家绣鞯西红丝，黄冠女儿学涂脂。", 
            "屏风夜色丹砂泣，王孙偷醉青蕤湿。", 
            "豹胎猩唇宴王母，满城鼕鼕椎大鼓。", 
            "油车翠幌推不行，竹西将军舞虓虎。", 
            "万花夜逐锦云空，四相化作神仙去。", 
            "风流老守今种瓜，灌畦马厩春日斜。", 
            "城中毡车泥满路，唤卖遗花人不顾。"
        ], 
        "title": "淮南芍药", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "瑶京夜宴弁纷星，洞庭神乐八荒声。", 
            "幼龙未起月忽堕，扪空路迷失仙缨。", 
            "转杭东海蓬莱晓，遥看太白当天小。", 
            "海尘相隔青茫茫，玉玦海边委秋草。", 
            "雁啼霜湿众娥裙，绿毛断耗三千春。", 
            "桑枝千层拂人马，春寒梦绕高丘下。"
        ], 
        "title": "天上谣（戏效李长吉）", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "庐山江水之西流，今年涉我舟复舟。", 
            "平生岁月向此尽，百里何必非并幽。", 
            "伏波少游两不可，玄发如客谁能留？", 
            "南飞凫鸥北鸿雁，我亦天地无几求。", 
            "空山岁晏催客别，与子击筑歌四愁。", 
            "陌头鸡鸣曙光发，池上古木寒萧飕。", 
            "人生百年各有愿，养牛种橘亦得齐封侯。"
        ], 
        "title": "和刘元翁", 
        "type": "古风", 
        "yun": "尤"
    }, 
    {
        "author": "刘诜", 
        "era": "元", 
        "subtype": null, 
        "text": [
            "补之之梅不易作，况乃藏自澹翁阁。", 
            "澹翁千载忠，补之一世雄。", 
            "元气擘裂乾坤冬，开卷洒然见二公。", 
            "孤山之月罗浮风，淡云万古吹不融。", 
            "黑埃黯惨翠羽失，小窗滉瀁重湖东。", 
            "尘心萧萧淡若水，卧看青天露如洗。"
        ], 
        "title": "题杨补之梅", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "城中禁酿五十年，目断吹秫江东烟。", 
            "官封始运桑落瓮，官隶方载稽山船。", 
            "务中税增沽愈贵，举盏可尽官缗千。", 
            "先生嗜饮终无钱，指点青旗但流涎。", 
            "今年忽纵万户酿，处处争说邦侯贤。", 
            "富家绕郭买秫田，小家盆盎争濯泉。", 
            "开城晓避曲车道，筑室夜甃糟丘塼。", 
            "便将相如旧渴吻，一吸拟尽长鲸川。", 
            "老翁童稚喜欲颠，秋醉月下春花前。", 
            "丰年五谷贱如土，市上游人歌复舞。", 
            "歌复舞，邦侯堂有八帙母，共饮蟠桃几千度。", 
            "春风吹醉九九州，公但饮醇丞相府。"
        ], 
        "title": "万户酒歌", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "南州织锦天下奇，家家女儿上锦机。", 
            "蓬莱额黄染万斛，渭川茜红种千畦。", 
            "凤刀冷淬并江水，龙梭细琢炎洲犀。", 
            "春波雨深净如练，挼红濯黛随时变。", 
            "高鬟半𩭏玉腕明，心逐轮丝千万转。", 
            "晴漪翠浪舞白鲸，细柳高花穿紫燕。", 
            "青楼临道起鞦韆，胡蝶鸳鸯逐少年。", 
            "月中三郎坐听曲，海上汉武来求仙。", 
            "穷年玩岁容发改，研精极巧造化怜。", 
            "陌头杨花春鸟语，东家西家教歌舞。", 
            "燕姬金捍拥四弦，百万缠头弃如土。", 
            "人生得意各有命，岂无红颜甘自苦。", 
            "君不见郭门十里桑柘村，蚕妇朝朝踏风雨。"
        ], 
        "title": "织锦歌", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "所翁画龙妙天下，墨水千江醉倾泻。", 
            "天地变色草木寒，霆电交作昼为夜。", 
            "阴风萧萧出空庭，天落黄金壁间挂。", 
            "前身是龙身不知，龙来与语相娱嬉。", 
            "岁饥乖龙不肯起，画龙夜出行雨归。", 
            "不知雨到几千里，但见绡素濡淋漓。", 
            "所翁丹成驾龙去，雷岩传家有奇趣。", 
            "蜿蜒半幅浩欲动，鳞鬣槎牙攫云雾。", 
            "轩窗怒涛声汹歘，箧笥夜光亚春吐。", 
            "嗟哉雷岩今亦仙，此龙神妙不再睹。", 
            "谁能久藏系金柅，雷公绕柱窥囊楮。", 
            "只今春风急雨日夜多，便恐一日飞去骧天河。"
        ], 
        "title": "陈所翁子雷岩画龙", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "君如襄阳杜征南，轻裘缓带峨两骖。", 
            "岘花江笛边吏閒，风流千载成美谈。", 
            "又如荆州庾征西，上流重镇雄孤罴。", 
            "旌旗不动万马嘶，秋风飒飒纸自题。", 
            "世家桓桓产燕朔，山川英气横诗槊。", 
            "啖牛酾酒赤羽旗，读书挥麈青油幕。", 
            "去年拥麾戍潮阳，貔貅六月飞风霜。", 
            "溪潭鳄去洗瘴雨，沧溟飓息凝清光。", 
            "暮春归帆拂鹭屿，满城酒香咽箫鼓。", 
            "客来痛饮百尺楼，楼上青山浩无数。", 
            "槐阴画戟列校满，榴花猩裙小姬舞。", 
            "丈夫穷达固有命，才气腾驩天所赋。", 
            "呜呼向来书生百年文字间，一日乘障如狄山。"
        ], 
        "title": "寄刘济用万户", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "朔风晓寒天地白，将军打围千骑列。", 
            "南山老兽工避人，穿厓蔽木踪不灭。", 
            "地穷怒跃戟乱冲，千丈瑶峰尽成血。", 
            "却悬驼背归入城，不见斓斑见白额。"
        ], 
        "title": "雪林猎虎", 
        "type": "古风", 
        "yun": null
    }, 
    {
        "author": "刘鉴", 
        "era": "元", 
        "subtype": null, 
        "text": [
            "采石江头李太白，狂不奈烦宫锦窄。", 
            "赤壁矶下苏东坡，一叶泛泛凌风波。", 
            "当时有月并有酒，和酒和月吞入口。", 
            "酒肠得月冷于冰，化作瑰辞喧宇宙。", 
            "两首赋，百篇诗，千秋万古称绝奇。", 
            "两翁不作归来鹤，玉宇琼楼寒漠漠。", 
            "若得长江变泼醅，少住人间亦差乐。", 
            "望圆晦缺秋复春，古来明月今来人。", 
            "我时举酒问明月，月亦团团应不得。", 
            "铁如意，玉唾壶。", 
            "我歌君和声呜呜，烂醉起舞嗔人扶。", 
            "问影莫是李与苏，月中仙子知得无。"
        ], 
        "title": "题醉月亭", 
        "type": "古风", 
        "yun": null
    }, 
    {
        "author": "刘鉴", 
        "era": "元", 
        "subtype": null, 
        "text": [
            "西风吹我登黄鹤，白云半在阑干角。", 
            "题诗不见旧时人，惟见青山俯城郭。", 
            "萋萋芳草鹦鹉洲，江水衮衮来无休。", 
            "岁月俯仰成春秋，古人今人无限愁。"
        ], 
        "title": "登黄鹤楼", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "北郭山花开赤鹃，东津榆荚作青钱。", 
            "大江万里云连野，元气千春树接天。", 
            "豪杰尽随流水去，文章未许俗人怜。", 
            "感时惜别俱常事，莫放清愁到酒边。"
        ], 
        "title": "江上清明和友人", 
        "type": "律诗", 
        "yun": "先"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "小池浅浅落红堆，犹有荼蘼可酒杯。", 
            "种树十年堪共待，扣门一笑胜频来。", 
            "楸枰坐久沾危露，纨扇晴嬉堕脆梅。", 
            "为报诗人笺注苦，暖风天棘蔽阶苔。"
        ], 
        "title": "暇日至吾庐亭", 
        "type": "律诗", 
        "yun": "灰"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "斜日千峰生缬斑，凭高饮酒未知还。", 
            "百年寒暑朱颜变，万古兴亡白鸟閒。", 
            "野叟岂知酬令节，高人从昔爱名山。", 
            "回舟月色寒如水，共指城楼杳霭间。"
        ], 
        "title": "九日同萧焕有兄弟萧安国陈诚伯彭天玉华明胡履平涂率修兄弟泛舟观桥吉塘饮酒桥庵顺流而下登西台寺城冈山复饮山亭观先朝所赐庙神刘诰封及砚泛月而归和焕有韵", 
        "type": "律诗", 
        "yun": "删"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "出郭意行何所归，史家园里得新诗。", 
            "野香一径客稀到，秋兴满山僧不知。", 
            "老爱故人鸿得侣，愁欺短发叶辞枝。", 
            "他年尚有经行约，莫忘西山见月时。"
        ], 
        "title": "和涂率修", 
        "type": "律诗", 
        "yun": "支"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "凉风薄日满天地，团作人间一片愁。", 
            "衰柳马嘶山驿晚，冷菰雁落野田秋。", 
            "吕安潦倒黄公酒，杜甫萧条白帝州。", 
            "欲说旧家无故老，杖藜默数昔经游。"
        ], 
        "title": "故居南山感兴", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "七十古稀今已迫，回头一一记儿时。", 
            "三生我岂后商隐，四海今无半子期。", 
            "盏斝有情聊畅适，文章无用祇娱嬉。", 
            "旁人莫比耆英辈，但好商山学采芝。"
        ], 
        "title": "乙亥留故乡自寿", 
        "type": "律诗", 
        "yun": "支"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "珠帘坐卷烛花残，殿上昭仪拥翠鬟。", 
            "红日牙旗明晓仗，青烟雉扇立仙班。", 
            "天悬桂树三千界，人在梅花万斛间。", 
            "始信蓬莱司下土，坐翻前史烛忠奸。"
        ], 
        "title": "旧尝梦崔嵬若仙境者楼观肃然香气袭人得二句云天悬桂树三千界人在梅花万斛间竟莫省何故偶閒坐忆此因谩以梦中所见足成之（己丑）", 
        "type": "律诗", 
        "yun": "删"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "到祠七十二云扉，俯视齐州一粟微。", 
            "万树挟风涛汹涌，千峰倚汉石嵚崎。", 
            "银河垂屋天如近，瑶斗当坛夜有辉。", 
            "欲与浮丘谈旧事，琼楼高处未能归。"
        ], 
        "title": "和高方大初度日登中华", 
        "type": "律诗", 
        "yun": null
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "秋风千里送飞帆，又戴儒冠俎豆间。", 
            "美教古来无鹿洞，清游天下少庐山。", 
            "弄乌綵服三年别，骑马青衫一日还。", 
            "渤海家声元有旧，衢云努力更追攀。"
        ], 
        "title": "送龚如逸赴南康学正", 
        "type": "律诗", 
        "yun": "删"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "两袖秋风酒一中，浩歌无复问穷通。", 
            "极知白发形如木，谩忆青年气搏丛。", 
            "随意文章逃俗谤，可人谈笑有君同。", 
            "平生最是钟情处，明月娟娟水馆东。"
        ], 
        "title": "和许山立见寿", 
        "type": "律诗", 
        "yun": "东"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "朝寻古寺石齧屦，暮上崇丘风掠冠。", 
            "狂饮眼看红日尽，高歌声入碧云寒。", 
            "乱峰犹作太古色，野墓不知游客欢。", 
            "何必龙山为故事，赋诗留与后人看。"
        ], 
        "title": "九日萧孚有约诸贤登高遂访青龙寺午至桂溪桥饮于小庵晚登庵后山藉草松下浩歌痛饮举酒酹野坟又呼樵童为山歌行者属目赋诗", 
        "type": "律诗", 
        "yun": "寒"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "共醉黄垆无吕安，重阳谁与正纱冠。", 
            "百年风雨鸣蛩晚，万里江山老雁寒。", 
            "陶令凄凉惟菊对，杜陵潦倒奉人欢。", 
            "城西赖有彭居士，来往真能耐久看。"
        ], 
        "title": "彭叔和和余九日诗次韵", 
        "type": "律诗", 
        "yun": "寒"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "幽居缥缈出修林，读易焚香坐夕阴。", 
            "归鸟不知元化役，青山俱是古人心。", 
            "鳌峰云散天如画，玉峡风来树亦琴。", 
            "用世驱驰成底事，始知一静抵千金。"
        ], 
        "title": "寄题翠屏晚对斋", 
        "type": "律诗", 
        "yun": "侵"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "芳年儒正紫貂裘，北出都门亦壮游。", 
            "五季山川分汉界，太平学校过檀州。", 
            "禁杨拂籞黄金色，泮水通城碧玉流。", 
            "寄语向来勒碑客，笔锥傥可到封侯。"
        ], 
        "title": "送曾韫晖赴京任檀州学正", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "万里轻阴晚忽收，天公有意作风流。", 
            "今年对月又为客，明日无云始是秋。", 
            "多病情怀成老态，早凉天气似中州。", 
            "少陵儿女痴何似，共景悬知不共愁。"
        ], 
        "title": "壬子八月十四夜对月", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "故家乔木郁衣冠，小试司征第几班。", 
            "鹏翼未抟千仞外，马蹄初踏万山间。", 
            "门当远峤花连务，县接清溪水绕关。", 
            "诗课书程应不减，东风早送锦衣还。"
        ], 
        "title": "送赵光远道州宁远税使", 
        "type": "律诗", 
        "yun": "删"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "秋风千骑拥旌麾，画角高吹出塞诗。", 
            "绿水山川唐国界，朱幡人物汉官仪。", 
            "信知怀土非男子，更觉专城贵壮时。", 
            "三叶郎官人白首，向来颜驷有谁知。"
        ], 
        "title": "送宋赵仪赴贵德知州", 
        "type": "律诗", 
        "yun": "支"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "银河垂屋夜氛收，卧看长星一点流。", 
            "万古尘劳馀好景，四时风致是中秋。", 
            "天悬海外三千界，月满人间几百州。", 
            "殷庾升沈俱不见，即时有酒未须愁。"
        ], 
        "title": "十五夜再和二首 其一", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "林下杯盘夜未收，尊前何必尽名流。", 
            "人生快意元轻日，客里中年最感秋。", 
            "酒满恨无歌赤壁，月明閒听说扬州。", 
            "故人只隔行云外，剩著新诗寄四愁。"
        ], 
        "title": "十五夜再和二首 其二", 
        "type": "律诗", 
        "yun": "尤"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "帝城钟鼓雨初晴，御柳春烟绕禁青。", 
            "万里湖山天远近，百年歌舞梦酣醒。", 
            "别离共叹秋双鬓，兴废惟馀月一庭。", 
            "寄语遗编须爱重，清时要听伏生经。"
        ], 
        "title": "次韵萧上舍仁叟赋杭州旧游", 
        "type": "律诗", 
        "yun": "青"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "举世堂堂福禄人，衰门衅咎独何深。", 
            "学违素志元安命，老哭才孙最损心。", 
            "暑载渔舟翁挽柩，夜归僧屋鬼同林。", 
            "庭前桧竹阴阴在，陈迹如今岂可寻。"
        ], 
        "title": "忆凤二首 其一", 
        "type": "律诗", 
        "yun": "侵"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "清姿方颊两眉扬，从我东西近我长。", 
            "诸子谁能高意气，十年却悔学文章。", 
            "眼前言笑疑生死，箧里诗书半在亡。", 
            "坐愧太丘真有德，贤孙迎客立成行。"
        ], 
        "title": "忆凤二首 其二", 
        "type": "律诗", 
        "yun": "阳"
    }, 
    {
        "author": "刘因", 
        "era": "元", 
        "subtype": null, 
        "text": [
            "昨日山东州，马耳索御凌风嘶。", 
            "今日军市中，不觉已落山之西。", 
            "山之面背一无异，不待风烟变化神已迷。", 
            "危关度雪岭，乱石通荒蹊。", 
            "林间小草不识风日自太古，我行终日仰羡木杪幽禽啼。", 
            "但见雨色来，云物飒以凄。", 
            "忽然长啸得石顶，痛快如御骏马蹄。", 
            "万里来长风，五色开晴霓。", 
            "长剑倚天立，皎洁莹鸊鹈。", 
            "平地拔起不倾侧，物外想有神物提。", 
            "诗家旧品嵩少同，画图省见巫山低。", 
            "谁令九华名，独与八桂齐？", 
            "千态万状天不知，敢以两目穷端倪。", 
            "骞腾谁避若飞隼，侧瞰何屈如怒猊。", 
            "千年落穷边，烟草寒萋萋。", 
            "若非郦亭书生此乡国，物色谁省曾分题。", 
            "乾坤至宝会有待，岂有江山如此不著幽人栖。", 
            "颇闻山中人，云间时闻犬与鸡。", 
            "只疑名山别有灵境在，不许尘世穷攀跻。", 
            "不是先生南游有成约，径欲共把白云犁。", 
            "九疑窥衡湘，禹穴探会稽。", 
            "玉井烂赏金芙蕖，日观倒捲青玻璃。", 
            "风烟回首莫潇洒，南游准拟相招携。"
        ], 
        "title": "游郎山", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "长安江都搏手空，台司光禄谁雌雄？", 
            "大事既去乃尔耳，渠头不斫将安容？", 
            "喑呜千年楚重瞳，将军视之犹楚公。", 
            "挂书牛角亦偶尔，史臣比拟良未同。", 
            "青青泽中蒲，秀色自凌空。", 
            "可怜徐包徒，学术皆凡庸。", 
            "君不见群儿驱羊竟何功，晋阳桃李亦秋风。", 
            "缑山图画有如此，何如长作多牛翁。"
        ], 
        "title": "挂书牛角图", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "清江芙蕖玉可怜，岸花汀草自年年。", 
            "来鸿去雁不相识，晓露无声香暗泣。", 
            "江楼缥缈如花人，望之见之不可亲。", 
            "无限晴云锦树新，愁眉只向遥山颦。", 
            "遥山一千里，长在愁眉底。", 
            "镜里繁华过眼空，遥山铸向青铜中。", 
            "遥山遥复遥，芙蕖霜早彫。", 
            "明日愁眉为谁扫，月白江清天未晓。"
        ], 
        "title": "清江曲", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "新凉入郊墟，金风荡秋夕。", 
            "轻河皎素练，寒霜澹白璧。", 
            "星斗阑干横，孤堂更岑寂。", 
            "游子起中庭，感慨心襟激。", 
            "对酒露肝胆，豁然清尘臆。", 
            "玩世风生口，开怀月满席。", 
            "长啸一声秋，雄谈群动息。", 
            "壮志海山平，任气天地塞。", 
            "醉舞扪斗牛，浩歌振金石。", 
            "哦吟惊鬼神，俯仰洪荒窄。", 
            "耻为时辈群，追思古人迹。", 
            "人生少年时，分阴真可惜。", 
            "寒窗一经老，区区竟何益。", 
            "学剑觅封侯，行行匹夫敌。", 
            "男子志斯民，安用书剑癖。", 
            "皎然方寸间，自有平安策。", 
            "一日风会云，四方贤路辟。", 
            "致身青云间，高飞举六翮。", 
            "整顿乾坤了，千古功名立。"
        ], 
        "title": "秋夕感怀（以下续集）", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "兵尘浩无际，烈女难自全。", 
            "妇人无九首，志欲不二天。", 
            "燕山翟氏女，既嫁夫防边。", 
            "一朝闻死事，健妇增慨然。", 
            "生有如此夫，早寡非所怜。", 
            "求尸白刃中，负土家山前。", 
            "事去哀益深，义尽身可捐。", 
            "无儿欲何为？所依惟黄泉。", 
            "乡邻救引决，烈日丹衷悬。", 
            "谁办节孝翁，重赋睢阳贤。", 
            "我昨过其乡，山水犹清妍。", 
            "闻风发如竹，飘萧动疏烟。", 
            "千年吟诗台，峨峨太宁巅。", 
            "为招冯太师，和我节妇篇。"
        ], 
        "title": "翟节妇诗", 
        "type": "古风", 
        "yun": "先"
    }, 
    {
        "author": "刘因", 
        "era": "元", 
        "subtype": null, 
        "text": [
            "江南无寒岁，一雪今几时。", 
            "吴山岂无春，画此寒岩姿。", 
            "壮哉万里流，不废东南驰。", 
            "胸中谩长风，俯仰今古非。", 
            "谁能唱小海？为和大江词。"
        ], 
        "title": "吴山夜雪图", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "智脱暴秦网，义动英主颜。", 
            "须眉不得见，犹思见南山。", 
            "每当西去鸿，目极天际还。", 
            "马迁歌采薇，托名夷齐閒。", 
            "孰谓《紫芝曲》，能形此心閒。", 
            "鄙哉山林槁，抟也或可班。", 
            "安得六黄鹄，五老相追攀。", 
            "一笑三千古，浩荡观人寰。"
        ], 
        "title": "四皓二首（以下遗诗） 其一", 
        "type": "古风", 
        "yun": "删"
    }, 
    {
        "author": "刘因", 
        "era": "元", 
        "subtype": null, 
        "text": [
            "留侯在汉庭，四老在南山。", 
            "不知高祖意，但欲太子安。", 
            "一读《鸿鹄歌》，令人心胆寒。", 
            "高飞横四海，牝鸡生羽翰。", 
            "孺子诚可教，从容济时艰。", 
            "平生无遗策，此举良可叹。", 
            "出处今误我，惜哉不早还。", 
            "何必赤松子，商洛非人间。"
        ], 
        "title": "四皓二首（以下遗诗） 其二", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "幽禽初出谷，其声何熙熙。", 
            "但知春可鸣，浑忘蛰冻时。", 
            "天生复天杀，恩怨敢自私。", 
            "寥寥古人心，世远今谁知。"
        ], 
        "title": "幽禽", 
        "type": "古风", 
        "yun": "支"
    }, 
    {
        "author": "刘因", 
        "era": "元", 
        "subtype": null, 
        "text": [
            "佳月静可饮，一天明水寒。", 
            "馀光泛不极，徘徊尊俎间。", 
            "但觉凉露下，不知清夜阑。", 
            "醉眠吾有兴，君当下西山。"
        ], 
        "title": "月下独酌", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "上负青天壁，下引碧涧滋。", 
            "中有晏坐石，日夕忘吾归。", 
            "永怀幽栖人，千载谁与期？", 
            "人间九瀛海，莽苍天相围。", 
            "黄尘重如雾，举手不欲挥。", 
            "白云如可招，愿作双鹤飞。"
        ], 
        "title": "书堂谷晏坐", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "卑居不见秋，登高自谁始？", 
            "清狂未免俗，谨厚亦复尔。", 
            "山光故相迎，百步翠可倚。", 
            "屈指数胜游，兹山居食指。", 
            "高绝让龙门，平敞亦专美。", 
            "群山渺波鳞，天开见洪水。", 
            "列岳真情尘，遐瞰小千里。", 
            "却恐行路人，视予旋磨蚁。", 
            "解衣林表坐，烂摘蒲萄紫。", 
            "甘浆来逡巡，毛骨脱泥滓。", 
            "胜境得真赏，泉石迥如洗。", 
            "况有幽栖人，嗒然空隐几。", 
            "相对已忘言，一笑云林喜。", 
            "回首暮烟深，高歌望吾子。"
        ], 
        "title": "九日登洪崖", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "翠涧如生烟，石濑欲无雪。", 
            "纵目失平地，仰面犹清樾。", 
            "时节未当春，生意方谋泄。", 
            "随时久闭藏，与物今超越。", 
            "兹游岂人力，胜境殆天设。", 
            "拊石看栖龙，髣髴仇池穴。", 
            "闻说如桃源，自古有深绝。", 
            "抠衣径欲往，不见当年辙。", 
            "独立驭长风，哀歌山石裂。"
        ], 
        "title": "游龙宫", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "九日秋服成，童冠从我游。", 
            "万古清沂春，重结西山秋。", 
            "白云归青岑，狂澜落沧洲。", 
            "永啸长风来，爽籁生岩幽。", 
            "清商失摇落，生气浮林丘。", 
            "门生顾我言，乐矣行归休。", 
            "风袂尚飘然，此意浩难收。"
        ], 
        "title": "九日携诸生登西山", 
        "type": "古风", 
        "yun": "尤"
    }, 
    {
        "author": "刘因", 
        "era": "元", 
        "subtype": null, 
        "text": [
            "燕山送客归南州，兴来每恨无扁舟。", 
            "君归为我谢江汉，思君不见令人愁。", 
            "千里风烟想萧洒，一代英雄成古丘。", 
            "当年才气鹦鹉洲，抚掌笑杀黄鹤楼。", 
            "黄鹤归来哀江头，江山依旧人悠悠。", 
            "浮云万古恣变灭，眼中扰扰何时休？", 
            "紫阳仙人歌远游，飞蛟起灭三千秋，为君挥手昆崙头。"
        ], 
        "title": "送徐生还鄂", 
        "type": "古风", 
        "yun": "尤"
    }, 
    {
        "author": "刘因", 
        "era": "元", 
        "subtype": null, 
        "text": [
            "笔底金鞍有萧爽，谁云不博降王长。", 
            "汴梁门外若云屯，画本相看应自赏。", 
            "十载青衣梦故都，经营惨淡欲何如。", 
            "只除金粟呼风鸟，曾见昭陵铁马趋。"
        ], 
        "title": "宋徽宗赐周准人马图", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "秋江吞天云拍水，涛借西风挟不起。", 
            "断云分雨入江村，回首龙沙几千里。", 
            "澹庵老笔摇江声，髣髴阿唐惨淡情。", 
            "千秋万古青山恨，不见归舟一叶横。"
        ], 
        "title": "宋高宗题李唐秋江图", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "黑龙江头气郁葱，武元射龙江水中。", 
            "江声怒号久不泻，破墨挥洒馀神功。", 
            "天人与竹皆真龙，墨竹以来凡马空。", 
            "人间只有墨君堂，何曾梦到琼华宫。", 
            "瑶光楼前月如练，倒影自有河山雄。", 
            "金源大定始全盛，时以汉文当世宗。", 
            "兴陵为父明昌子，乐事孰与东宫同。", 
            "文采不随焦土尽，风节直与幽兰崇。", 
            "百年图籍有萧相，一代英雄谁蔡公？", 
            "策书纷纷少颜色，空山夜哭遗山翁。", 
            "我亦飘零感白发，哀歌对此吟双蓬。", 
            "秋声萧萧来晚风，极目海角天无穷。"
        ], 
        "title": "金太子允恭墨竹", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "北风初起易水寒。", 
            "北风再起吹江干。", 
            "北风三起白雁来，寒气直薄朱崖山。", 
            "乾坤噫气三百年。", 
            "一风扫地无留钱。", 
            "万里江湖想潇洒，伫看春水雁来还。"
        ], 
        "title": "白雁行", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "东北天高连海屿，太行蟠蟠如怒虎。", 
            "一声霜雁界河秋，感慨孤怀几千古。", 
            "只知南北限长江，谁割鸿沟来此处。", 
            "三关南下望风云，万里长风见高举。", 
            "莱公洒落近雄才，显德千年亦英主。", 
            "谋臣使臣强解事，枉著渠头污吾鼓。", 
            "十年铁砚自庸奴，五载儿皇安足数。", 
            "当时一失榆关路，便觉燕云非我土。", 
            "更从晚唐望沙陀，自此横流穿一缕。", 
            "谁知江北杜鹃来，正见江东青鸟去。", 
            "渔阳挝鼓鸣地中，鹧鸪飞满梁园树。", 
            "黄云白草西楼暮，木叶山头几风雨。", 
            "只应漠漠黄龙府，比似愁冈更愁苦。", 
            "天教遗垒说向人，冻雨顽云结凄楚。", 
            "古称幽燕多义烈，呜咽泉声泻馀怒。", 
            "仰天大笑东风来，云放残阳指归渡。"
        ], 
        "title": "渡白沟", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "大行鳞甲摇晴空，层楼一夕蟠白虹。", 
            "天光物色惊改观，少微今在青云中。", 
            "初疑平地立梯磴，清风西北天门通。", 
            "又疑三山浮海至，载我欲去扶桑东。", 
            "雯华宝树忽当眼，拍肩爱此金仙翁。", 
            "金仙一梦一千载，腾掷变化天无功。", 
            "万象绕口恣喷吐，坐令四海皆盲聋。", 
            "千池万沼尽明月，长天一碧无遗踪。", 
            "我生玄感非象识，此眼此臂将安庸。", 
            "海岳神光埋禹鼎，人间诡态何由穷。", 
            "金天月窟尔乡国，玉毫万丈须弥峰。", 
            "一杯径欲呼与语，为我返驾随西风。", 
            "堂堂全赵思一豁，江山落落吾心胸。", 
            "中原左界此重镇，形势彷佛馀兵冲。", 
            "歌舞遗台土花碧，旗帜西山霜叶红。", 
            "乾坤割裂万万古，乌鸢蝼蚁为谁雄？", 
            "滹水悠悠自东注，落日渺渺明孤鸿。"
        ], 
        "title": "登镇州隆兴寺阁", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "羽纛金章映坐狨。"
        ], 
        "title": "句 其一", 
        "type": "句", 
        "yun": "东"
    }, 
    {
        "author": "刘埙", 
        "era": "元", 
        "subtype": null, 
        "text": [
            "水绕桃源堤上下，花迷金谷路高低。"
        ], 
        "title": "句 其二", 
        "type": "句", 
        "yun": "齐"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "人间无物比悠扬，谁道一声随夜长。", 
            "馀哀到晓无寻处，吹作南湖十里霜。"
        ], 
        "title": "闻角", 
        "type": "绝句", 
        "yun": "阳"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "霜落清江一夜秋，觉来明月满江楼。", 
            "酒醒人散夜将半，花上鸟啼空自愁。"
        ], 
        "title": "霜落", 
        "type": "绝句", 
        "yun": "尤"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "灯火幽窗拟对谈，十年不到二龙潭。", 
            "白云吹作山前雨，应报高僧不在庵。"
        ], 
        "title": "雨中闻云溪不在", 
        "type": "绝句", 
        "yun": "覃"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "雪拥闲门尽未除，小斋人道似禅居。", 
            "年来日历无多事，只有求方与借书。"
        ], 
        "title": "新居", 
        "type": "绝句", 
        "yun": "鱼"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "扊扅炊罢补麻衣，习取禁寒抗老饥。", 
            "幸自伯鸾无识者，对人不必案齐眉。"
        ], 
        "title": "戏题李渤联德高蹈图四首 其一", 
        "type": "绝句", 
        "yun": "支"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "求人谀鬼果何为，翻忆谋亲入仕时。", 
            "寄谢韩公莫相挽，山妻元不解啼饥。"
        ], 
        "title": "戏题李渤联德高蹈图四首 其二", 
        "type": "绝句", 
        "yun": "支"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "伦理天生有自然，莫言家累损清閒。", 
            "何人会我图中意，说似阳城与鲁山。"
        ], 
        "title": "戏题李渤联德高蹈图四首 其三", 
        "type": "绝句", 
        "yun": "删"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "诸生课罢弄烟霞，纺绩乘閒为煮茶。", 
            "白鹿高风有谁继？草堂贫女晦庵家。"
        ], 
        "title": "戏题李渤联德高蹈图四首 其四", 
        "type": "绝句", 
        "yun": "麻"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "纪录纷纷已失真，语言轻重在词臣。", 
            "若将字字论心术，恐有无边受屈人。"
        ], 
        "title": "读史", 
        "type": "绝句", 
        "yun": "真"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "独向舞雩风下来，心斋门外欲生苔。", 
            "归时过著颜家巷，说与城南花正开。"
        ], 
        "title": "咏曾点", 
        "type": "绝句", 
        "yun": "灰"
    }, 
    {
        "author": "刘因", 
        "era": "元", 
        "subtype": "七言绝句", 
        "text": [
            "亡国降臣固位难，痴顽老子几朝官。", 
            "朝梁暮晋浑閒事，更舍残骸与契丹。"
        ], 
        "title": "冯道", 
        "type": "绝句", 
        "yun": "寒"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "望中孤鸟入消沉，云带离愁结暮阴。", 
            "万国山河有燕赵，百年风气尚辽金。", 
            "物华暗与秋容老，杯酒不随人意深。", 
            "无限霜松动严壑，天教摇落助清吟。"
        ], 
        "title": "易台", 
        "type": "律诗", 
        "yun": "侵"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "高亭云锦绕清流，便是吾家太一舟。", 
            "山影酒摇千叠翠，雨声窗纳一天秋。", 
            "襟怀洒落景长胜，云影空明天共游。", 
            "笑向白鸥问尘世，几人曾信有沧洲。"
        ], 
        "title": "高亭", 
        "type": "律诗", 
        "yun": "尤"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "世上悠悠尽自争，眼中隐隐放教平。", 
            "飞蝇触鼻人争怒，落叶临头我谩惊。", 
            "既有阳秋暗消长，何须青白太分明。", 
            "蒺藜原上清霜重，辛苦十年跣足行。"
        ], 
        "title": "世上", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "老大情怀随处乐，幽閒气味逐时添。", 
            "平生长物不入室，一日百钱辄下帘。", 
            "题品云山宁有讳，收罗风月不妨廉。", 
            "客来恐说闲兴废，茶罢呼棋信手拈。"
        ], 
        "title": "老大", 
        "type": "律诗", 
        "yun": "盐"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "山石那容玉独坚，人生磨灭殆天怜。", 
            "画蛇最戒足无用，书马常忧尾不全。", 
            "谁见虎须真可捋，自惭鸡肋岂胜拳。", 
            "误人莫向娄师德，不领春生未唾前。"
        ], 
        "title": "山石", 
        "type": "律诗", 
        "yun": "先"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "迂疏争笑近清狂，多病筋骸可预防。", 
            "久乏园蔬因种药，不留窗纸为抄方。", 
            "閒从鸟雀分晴昼，静与蛩螀共晚凉。", 
            "莫道幽人好标置，北窗自古有羲皇。"
        ], 
        "title": "夏日即事", 
        "type": "律诗", 
        "yun": "阳"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "平昔襟期镜屡看，而今涉世愿高年。", 
            "自怜不唾青城地，共笑仍忧杞国天。", 
            "履影无伤犹不忍，吹齑虽误亦当然。", 
            "人间万事思空遍，依旧西窗理断编。"
        ], 
        "title": "平昔", 
        "type": "律诗", 
        "yun": "先"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "人情云雨九疑山，世路风涛八节滩。", 
            "共说长安如日近，岂知蜀道比天难。", 
            "浮航莫笑腰舟渡，坎井终当系木观。", 
            "会取登高有良法，此身何地不平宽。"
        ], 
        "title": "人情", 
        "type": "律诗", 
        "yun": "寒"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "梦觉呼童问几更，未应先作不平鸣。", 
            "山深六月有秋意，夜静满城惟雨声。", 
            "四海虚名此身愧，百年浮世寸心惊。", 
            "谁教檐溜如愁思，欲断还连直到明。"
        ], 
        "title": "夜雨", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "乡邻见戏说儿童，日日相邀社酒同。", 
            "故国无家仍是客，病躯未老错呼翁。", 
            "里胥验帖徵游户，县长闻名谒下风。", 
            "欲向溪南访乔木，不禁烟雨正空濛。"
        ], 
        "title": "上冢", 
        "type": "律诗", 
        "yun": "东"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "借住郊园旧有缘，绿阴清昼静中便。", 
            "空钩意钓鱼亦乐，高枕卧游山自前。", 
            "露引松香来酒盏，雨催花气润吟笺。", 
            "人来每问农桑事，考證床头种树篇。"
        ], 
        "title": "夏日饮山亭", 
        "type": "律诗", 
        "yun": "先"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "自觉筋骸老渐顽，曾经坚脊度危关。", 
            "清霜烈日留身后，秀气春风拂坐间。", 
            "自有颓波如底柱，莫教秋色避南山。", 
            "云鹏税驾今无地，羡杀江鸥尽日閒。"
        ], 
        "title": "偶得", 
        "type": "律诗", 
        "yun": "删"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "误我儒冠一不成，剑华摇落动江城。", 
            "心飞北阙知天远，梦入南荒觉地倾。", 
            "磊落中原千古鹿，淋漓沧海一杯鲸。", 
            "太平自有诸公在，谁向南阳问孔明。"
        ], 
        "title": "次韵叩泮宫", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "遥岑一碧淡相依，野态行云共意迟。", 
            "多病留侯宁复伟，长身诸葛但如痴。", 
            "相思千里尊酒尽，永啸一声小鸟悲。", 
            "风袖翩翩似何处？青林西北雨来时。"
        ], 
        "title": "与客会饮野亭", 
        "type": "律诗", 
        "yun": "支"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "老岸石阑曙色分，只疑身是入山云。", 
            "十年往事不回顾，百里清泉如可闻。", 
            "人世谁教有长路，坤灵终亦化尘氛。", 
            "兴亡更遣陂塘在，几欲悲歌酒未醺。"
        ], 
        "title": "过徐桥", 
        "type": "律诗", 
        "yun": "文"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "宝符藏山自可攻，儿孙谁是出群雄？", 
            "幽燕不照中天月，丰沛空歌海内风。", 
            "赵普元无四方志，澶渊堪笑百年功。", 
            "白沟移向江淮去，止罪宣和恐未公。"
        ], 
        "title": "白沟", 
        "type": "律诗", 
        "yun": "东"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "神州英气郁高寒，臂断争教不再连。", 
            "千古伤心有开运，几人临死问幽燕。", 
            "平生卧榻今如此，百万私钱亦可怜。", 
            "咫尺白沟已南北，区区铜马为谁坚？"
        ], 
        "title": "登武遂城", 
        "type": "律诗", 
        "yun": "先"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "乱山西下郁岧峣，还我燕南避世谣。", 
            "天作高秋何索莫，云生故垒自飘萧。", 
            "谁教神器归群盗，只见今人泣本朝。", 
            "莫怪风雷有馀怒，田畴英烈未全消。"
        ], 
        "title": "望易京", 
        "type": "律诗", 
        "yun": "萧"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "秋声浩荡动晴云，感慨悲歌气尚存。", 
            "洒落规模馀显德，承平文物记金源。", 
            "生存华屋今焦土，忠孝遗风自一门。", 
            "白发相逢几人在？苍烟乔木易黄昏。"
        ], 
        "title": "七月九日往雄州", 
        "type": "律诗", 
        "yun": "元"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "石径盘盘拥乱霞，云间鸡犬是谁家？", 
            "空山月出人境失，高树露凉秋气加。", 
            "蜀道青天休种杞，武陵流水漫寻花。", 
            "太行东北三千里，尽借晴岚染鬓华。"
        ], 
        "title": "宿华阳台", 
        "type": "律诗", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "花前速到速到，月下一杯一杯。", 
            "好语被人道尽，簪花步月归来。"
        ], 
        "title": "梅", 
        "type": "六言诗", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "霓裳声里一攧，如今是第几轮？", 
            "赤壁黄楼都在，古今多少愁人。"
        ], 
        "title": "月诗", 
        "type": "六言诗", 
        "yun": "真"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "留春一日不可，种树十年未成。", 
            "芳草断肠花落，绿窗携手莺声。"
        ], 
        "title": "春归", 
        "type": "六言诗", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "石头城落淮水，刘郎浦对伍洲。", 
            "越沼吴湖安在，月明人唱湖州。"
        ], 
        "title": "渔歌效陈自堂作", 
        "type": "六言诗", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "朝朝暮，云雨定何如。", 
            "花日穿窗梅小小，雪风洒雨柳疏疏。", 
            "人唱晚晴初。"
        ], 
        "title": "望江南/忆江南 其一 晚晴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "梧桐子，看到月西楼。", 
            "醋酽橙黄分蟹壳，麝香荷叶剥鸡头。", 
            "人在御街游。"
        ], 
        "title": "望江南/忆江南 其三 秋日即景", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "长欲语，欲语又蹉跎。", 
            "已是厌听夷甫颂，不堪重省越人歌。", 
            "孤负水云多。", 
            "羞拂拂，懊恼自摩挲。", 
            "残烛不教人径去，断云时有泪相和。", 
            "恨恨欲如何。"
        ], 
        "title": "望江南/忆江南 其一 赋所见", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "前之夕，织女渡河边。", 
            "天上一朝元五日，人间小住亦千年。", 
            "相合降神仙。", 
            "当富贵，掩鼻正高眠。", 
            "欲语会稽仍小待，不知文举更堪怜。", 
            "蔗境在顽坚。"
        ], 
        "title": "望江南/忆江南 其二 寿谢寿朋", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "添一岁，减一岁愁眉。", 
            "若待一生昏嫁了，更须采药十年迟。", 
            "昏嫁已随时。", 
            "东家者，俎豆伴儿嬉。", 
            "幸自少年场屋了，谁能匊淅数还炊。", 
            "千岁是灵龟。"
        ], 
        "title": "望江南/忆江南 其三 寿赵松庐", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "盘之所，春蝶舞晴暄。", 
            "溪傍野梅根种玉，墙围修竹笋生鞭。", 
            "深院待回仙。", 
            "嘉熙好，四十二年前。", 
            "犹记五星丁卯聚，更迟几岁甲申连。", 
            "快活共千年。"
        ], 
        "title": "望江南/忆江南 其四 胡盘居生日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "齐眉举，彩侍紫霞卮。", 
            "天上九朝凫冉冉，尊前一笑玉差差。", 
            "人唱自家词。", 
            "篱下菊，醉把一枝枝。", 
            "花水乞君三十斛，秋风记我一联诗。", 
            "留看晚香时。"
        ], 
        "title": "望江南/忆江南 其五 寿王秋水", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "七日后，重会是星前。", 
            "二月之间浑似此，馀年何止万三千。", 
            "日拟醉华筵。", 
            "歌白雪，除是雪儿传。", 
            "看取长生瓢屡倒，眼前橘粟术何玄。", 
            "自唱鹊桥仙。"
        ], 
        "title": "望江南/忆江南 其六 寿张粹翁", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "宽处略从容。", 
            "华水华山自不同。", 
            "旧日诸贤携手恨，匆匆。", 
            "只说明年甚处重。", 
            "几岁避辽东。", 
            "茅竹秋风一并空。", 
            "欲望辽东何处是，濛濛。", 
            "也似秦楼一梦中。"
        ], 
        "title": "南乡子 其一 乙酉九日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "香雪碎团团。", 
            "便合枝头带露餐。", 
            "笑倒那人和玉屑，金丹。", 
            "不在仙人掌上盘。", 
            "千树碧阑干。", 
            "山崦朱门梦里残。", 
            "花下主人都在此，谁看。", 
            "天上人间一样寒。"
        ], 
        "title": "南乡子 其二 木犀花下，因忆永阳宣溪与故乡族子门径之盛，而其人皆适在此，感叹复赋", 
        "type": "词", 
        "yun": "寒"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "去似赏花移。", 
            "处处开尊亦不辞。", 
            "梨栗又空醅又尽，方知。", 
            "旧日骊驹劝客归。", 
            "归路月相随。", 
            "儿子门生个个迟。", 
            "坐久不知无可待，堪疑。", 
            "向道儿痴直是痴。"
        ], 
        "title": "南乡子 其三 即席纪游", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "无叶著秋声。", 
            "凉鬓堪惊。", 
            "满城明月半窗横。", 
            "惟有老人心似醉，未晓偏醒。", 
            "起舞故无成。", 
            "此恨难平。", 
            "正襟危坐二三更。", 
            "除却故人曹孟德，更与谁争。"
        ], 
        "title": "浪淘沙令 其一 秋夜感怀", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "卷海海翻杯。", 
            "倾动蓬莱。", 
            "似嫌到处马头埃。", 
            "雨洗御街流到我，吹向潮回。", 
            "寒似雪天梅。", 
            "安石榴开。", 
            "绣衾重暖笑炉灰。", 
            "料想东风还忆我，昨夜归来。"
        ], 
        "title": "浪淘沙令 其二 大风作", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "无谓两眉攒。", 
            "风雨春寒。", 
            "池塘小小水漫漫。", 
            "只为柳花无一点，忘了临安。", 
            "何许牡丹残。", 
            "客倚屏看。", 
            "小楼面面是春山。", 
            "日暮不知春去路，一带阑干。"
        ], 
        "title": "浪淘沙令 其三 有感", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "比似寻芳娇困。", 
            "不是弓弯拍衮。", 
            "无物倚春慵，三寸袜痕新紧。", 
            "羞褪。", 
            "羞褪。", 
            "忽忽心情未稳。"
        ], 
        "title": "如梦令 其一 题四美人画", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "寂历柳风斜倚。", 
            "错莫梦云难记。", 
            "花影为谁重，一握鲛人丝泪。", 
            "何事。", 
            "何事。", 
            "历历脸潮羞起。"
        ], 
        "title": "如梦令 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "睡眼青阴欲午。", 
            "当户小风轻暑。", 
            "倦近碧阑干，斜影却扶人去。", 
            "无绪。", 
            "无绪。", 
            "落落一襟轻举。"
        ], 
        "title": "如梦令 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "涌金门外上船场。", 
            "湖山堂。", 
            "众贤堂。", 
            "到几凄凉，城角夜吹霜。", 
            "谁识两峰相对语，天惨惨，水茫茫。", 
            "月移疏影傍人墙。", 
            "怕昏黄。", 
            "又昏黄。", 
            "旧日朱门，四圣暗飘香。", 
            "驿使不来春又老，南共北，断人肠。"
        ], 
        "title": "江城子 其一 西湖感怀", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "一年春事几何空。", 
            "杏花红。", 
            "海棠红。", 
            "看取枝头，无语怨天公。", 
            "幸自一晴晴太暖，三日雨，五更风。", 
            "山中长自忆城中。", 
            "到城中。", 
            "望水东。", 
            "说尽闲情，无日不匆匆。", 
            "昨日也同花下饮，终有恨，不曾浓。"
        ], 
        "title": "江城子 其二 春兴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "书题拂拂洞庭香。", 
            "孕云黄。", 
            "粲珠光。", 
            "唤谪仙人，除是贺知章。", 
            "未老得闲闲到老，无一事，和诗忙。", 
            "是中曾著老人双。", 
            "送千觞。", 
            "乐谁妨。", 
            "世上输赢，不似烂柯长。", 
            "晚入耆英年最少，空结客，少年场。"
        ], 
        "title": "江城子 其三 和默轩初度韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "红敧醉袖殢阑干。", 
            "夜将阑。", 
            "去难拚。", 
            "烧蜜调蜂，重照锦团栾。", 
            "春到洞房深处暖，方知道，月宫寒。", 
            "枝枝红泪不曾乾。", 
            "背人弹。", 
            "语羞檀。", 
            "欲睡心情，一似梦惊残。", 
            "正自朦胧花下好，银烛里，几人看。"
        ], 
        "title": "江城子 其四 海棠花下烧烛词", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "处玄拜上，道录高功，日照别后难逢。", 
            "渴仰之怀，甚时得睹仙容。", 
            "即辰仲冬辛酉，急焚香、跪领开封。", 
            "清河德，又行缘阐醮，敬信无穷。", 
            "光遍十方真了，去大罗朝圣，升入高穹。", 
            "体挂云裳，万里要到乘风。", 
            "这番出离生灭，任往来、跨虎骑龙。", 
            "天地外，想古今，几个真同。"
        ], 
        "title": "神光灿", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "处玄稽首，库使尊官，一别又过三年。", 
            "渴仰之怀，路遥未及人专。", 
            "辛酉孟秋仍热，遣来人、复去书传。", 
            "询动静，知丰衍职任，不久将迁。", 
            "他日功成厌世，效渊明乐道，闲伴林泉。", 
            "自在无拘，笑吟洞外松前。", 
            "养就真铅真汞，任时节、功了三千。", 
            "朝元去，现真形，独步云轩。"
        ], 
        "title": "神光灿", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "处玄稽首，月陂张唐二公，别后思量。", 
            "倏忽年馀，迩闻却住天长。", 
            "常记讲师静位，说关西、作醮岐阳。", 
            "香花引，那郝公见道，大哂重阳。", 
            "便继处玄乱道，酹江月一句，寸念难忘。", 
            "踏尽铁鞋难觅，恍惚灵光。", 
            "自然无中妙有，道希夷、无物包藏。", 
            "功成去，上大罗，天赐玎珰。"
        ], 
        "title": "神光灿", 
        "type": "词", 
        "yun": "阳"
    }, 
    {
        "author": "刘处玄", 
        "era": "元", 
        "subtype": null, 
        "text": [
            "大翁出去。", 
            "随家店住。", 
            "且只似昔年，混俗庞许。", 
            "食肉爱生灵，饮酒休乱做。", 
            "肯忘贪，闲论今古。", 
            "仙家乐处。", 
            "逍遥云路。", 
            "隐世外修性，金乌随兔。", 
            "行就访蓬山，功了离尘所。", 
            "蜕凡形，礼丹阳父。"
        ], 
        "title": "惜黄花", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "天元将尽。", 
            "去年挂尽。", 
            "这世梦冤亲，何时是尽。", 
            "三寸不来休，却变骷髅尽。", 
            "到如斯，俗念心尽。", 
            "道灵真无尽。", 
            "忘机业尽。", 
            "觉万慧千通，顿然明尽。", 
            "外貌似憨痴，吟笑风灯尽。", 
            "乐无极，任他物尽。"
        ], 
        "title": "惜黄花", 
        "type": "词", 
        "yun": "轸"
    }, 
    {
        "author": "刘处玄", 
        "era": "元", 
        "subtype": null, 
        "text": [
            "众生万过。", 
            "有天来大。", 
            "觉世梦知空，莫争人我。", 
            "应变爱憎，无竞无灾祸。", 
            "眼前事，顿明识破。", 
            "敬道修因果。", 
            "颠猿紧锁。", 
            "得自然真慧，住行坐卧。", 
            "达理了，仙经物外灵无堕。", 
            "隐洞天，古今几个。"
        ], 
        "title": "惜黄花", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "令子根苗裔，云水爱行步。", 
            "顿觉了，希夷微妙明千古。", 
            "去尘寰历遍，香来都无伴侣。", 
            "世人爱不爱，高真许。", 
            "达道完性命，永免轮回苦。", 
            "隐福地，松峰霞洞自在处。", 
            "待养就、金铅玉汞，真无浊虑。", 
            "六铢挂，始应过，三清举。"
        ], 
        "title": "望远行", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "近中寿，意望百年期。", 
            "万事转头都一梦，两般罪福紧相随。", 
            "念道圣贤知。", 
            "性命达，今古世间稀。", 
            "了了不生真不灭，自然结就坎和离。", 
            "休觅上天梯。"
        ], 
        "title": "望蓬莱", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "修行好，应化学斋科。", 
            "旦望焚香参礼圣，书闲夜静众吟哦。", 
            "智慧性明多。", 
            "无为理，万法弗能过。", 
            "外行内功真了了，炼成铅汞出娑婆。", 
            "得道免阎罗。"
        ], 
        "title": "望蓬莱", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "会首到，太守便相邀。", 
            "请至藏春堂里坐，恁时早晚旦清朝。", 
            "真福道能消。", 
            "欲近醮，速去似风飘。", 
            "道士灵鹧分一半，小师同到应焚烧。", 
            "贤圣在丹霄。"
        ], 
        "title": "望蓬莱", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "形如鹤，性耀似孤云。", 
            "自在空中无挂碍，来来去去意无尘。", 
            "世外乐天真。", 
            "大成拜，三教理超群。", 
            "结就丹阳蓬岛去，仙乡别有洞天春。", 
            "道象古今新。"
        ], 
        "title": "望蓬莱", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "周亭去，庄里又相邀。", 
            "道念常如相见悟，天元觉了死生超。", 
            "万业顿明消。", 
            "洪禧至，宝鉴显彰昭。", 
            "三界十方明彻了，倒颠水向火中烧。", 
            "得道未逍遥。"
        ], 
        "title": "望蓬莱", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "清河喜，道录是高功。", 
            "已在道门三十载，秦台辛酉又相逢。", 
            "顺化善缘从。", 
            "他年去，升入大罗中。", 
            "体挂六铢朝至圣，这回永住九阳宫。", 
            "要到便乘风。"
        ], 
        "title": "望蓬莱", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "道释与儒门，真通法海。", 
            "易妙阴阳外，自然解。", 
            "金刚至理，顿觉无争泯爱。", 
            "五千玄言奥，夷明大。", 
            "微光运转，结成雯盖。", 
            "霞辉常照体，何挂碍。", 
            "松枯石烂，亘貌古今真在。", 
            "他年功行满，升仙界。"
        ], 
        "title": "感皇恩", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "圣观号天长，星冠云服。", 
            "养成金玉体，真无朽。", 
            "信知大道自然，无中明有。", 
            "世华心不恋，游玉屋。", 
            "外贫保命，隐真居陋。", 
            "亘初无相貌，胜丰厚。", 
            "桑田海变，这个无形坚久。", 
            "暗祝吾皇德，齐天寿。"
        ], 
        "title": "感皇恩", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "今世荣光，前生福行，悟来更好真修。", 
            "外欢未尽，念动意多忧。", 
            "清淡平常道乐，筠轩坐、至理频搜。", 
            "真明了，碧天莹净，命耀似新秋。", 
            "休休。", 
            "崇道德，清廉治政，应变全周。", 
            "待功成名遂，霞洞云游。", 
            "琴剑仙经为伴，蜕仙去、真上云头。", 
            "如庞许，全家拔宅，永永信瀛洲。"
        ], 
        "title": "满庭芳", 
        "type": "词", 
        "yun": "尤"
    }, 
    {
        "author": "刘处玄", 
        "era": "元", 
        "subtype": null, 
        "text": [
            "三载施为，十全八九，有些未及功圆。", 
            "不曾行疏，所惠自然钱。", 
            "也不修斋动众，一麻麦、任润灵田。", 
            "非外觅，无中造化，有口妙难言。", 
            "道传。", 
            "明易象，倒颠光运，天地之先。", 
            "觉无形应物，非殢中边。", 
            "清静金婴玉姹，虚无里、汞结灵铅。", 
            "六铢挂，大罗归去，重受玉皇宣。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "遇七修斋，庚申餐素，礼参旦望行香。", 
            "时时念道，世梦顿然忘。", 
            "三教经书为伴，真闲处、胜似贪忙。", 
            "迷云散，一轮皓月，无缺照无方。", 
            "从长。", 
            "明大道，暗中积行，上达穹苍。", 
            "效许庞归去，万古名扬。", 
            "未往蓬壶阆苑，筠轩坐、吟笑潜藏。", 
            "功成去，阴公难唤，跨鹤到仙乡。"
        ], 
        "title": "满庭芳", 
        "type": "词", 
        "yun": "阳"
    }, 
    {
        "author": "刘处玄", 
        "era": "元", 
        "subtype": null, 
        "text": [
            "万恶心除，千思意泯，自然罪病消亡。", 
            "寸灵念道，动静两俱忘。", 
            "清志如庞似许，任云水、到处为乡。", 
            "仙家好，茅斋幽阒，胜似住高堂。", 
            "无忙。", 
            "看古教，顿明至理，上运三光。", 
            "也不须昼夜，数墨寻行。", 
            "养就真铅真汞，蜕形去、天地难量。", 
            "碧霄外，大罗归去，重礼马丹阳。"
        ], 
        "title": "满庭芳", 
        "type": "词", 
        "yun": "阳"
    }, 
    {
        "author": "刘处玄", 
        "era": "元", 
        "subtype": null, 
        "text": [
            "体挂云衣，身如布素，应为莫厌清贫。", 
            "道无形象，大悟里头真。", 
            "憎爱心无有德，俱赞美、归顺良因。", 
            "洪禧至，闲看法教，松竹每为邻。", 
            "真亲。", 
            "全性命，明今达古，混世忘尘。", 
            "若依余常善，永免沉沦。", 
            "蓬岛仙乡咫尺，蜕形去、现出真神。", 
            "碧霄外大罗天上，无缺宝光新。"
        ], 
        "title": "满庭芳", 
        "type": "词", 
        "yun": "真"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "道人不在无人茶，空房惟有菖蒲花。", 
            "偶留壁上一枝箭，熟视恍惚令人嗟。", 
            "箭头年月去如电，吹向空中再相见。", 
            "亦知近事不偶然，汝亦当时负吾箭。", 
            "神仙一剑在吾手，万事空惊一搔首。", 
            "马嵬重过雨淋铃，异日临邛是君否。"
        ], 
        "title": "沙苑箭", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "月色为酒吾为壶，仰天吸尽欲更沽。", 
            "世界如入流离珠，东南大半江海湖。", 
            "微风白浪如摇须，子从我也有意无。", 
            "跳身作势与泪俱，尝试入此观何如。", 
            "惜哉畏死非吾徒，呕出还尔桑田枯。", 
            "仙人嗔我涴六铢，醉中无力能分疏。", 
            "汝自失脚如逃逋，弹指咄咄汝负吾。"
        ], 
        "title": "月下", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "里门高，里门坏，百年风雨何足怪。", 
            "但怜谁受沐猴烹，子孙不见乌江败。", 
            "人人知笑不知戒，春草茫茫雉争界。"
        ], 
        "title": "里门高", 
        "type": "古风", 
        "yun": "卦"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "独坐观柳色，一一如我须。", 
            "一日一日深，一年一年枯。", 
            "人言青胜我，安得白于吾。"
        ], 
        "title": "柳意", 
        "type": "古风", 
        "yun": "虞"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "事已矣，泣何为？", 
            "苏武节，李陵诗。", 
            "噫！"
        ], 
        "title": "苏李泣别图", 
        "type": "古风", 
        "yun": "支"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "初日入高楼，归云杂江树。", 
            "鱼游新雨清，鸟语晨光吐。", 
            "天容起复睹，烟色转轻素。", 
            "墙草丽车前，巷沟映泥路。", 
            "窗明袪宿润，础泫滑微步。", 
            "会朝有宿客，过午无来屦。", 
            "沿砌上蠙衣，虚庭竿犊裤。", 
            "人生足无事，世故非所虑。", 
            "彼语吾不闻，清风有时度。"
        ], 
        "title": "初晴", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "忍寒一百五，何开落匆匆。", 
            "华堂托孤根，弃我荆棘中。", 
            "味言随时变，茗薄酪自浓。", 
            "蛱蝶金缕衣，更为悦己容。", 
            "虽无蛾眉妒，怀抱常冲冲。"
        ], 
        "title": "和答李德臣", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "天下南北车书通，行人点点过汴宫。", 
            "空馀艮岳一拳土，黯惨如雪吹不融。", 
            "平乘楼上王夷甫，一流中外泪如雨。", 
            "西风羽扇不障尘，更是莲子随根去。", 
            "政事堂中三相公，往往退食如夔龙。", 
            "少年恸哭不见用，一语不合面发红。", 
            "八年流落无处所，合眼当朝遽如许。", 
            "忠魂不到海门潮，别殿芙蓉废为圃。", 
            "茫茫古路日平西，不信金铜不泪垂。", 
            "浮沈亲故懒相问，白发唯有春风知。", 
            "李侯髀肉堪流涕，同谷哀吟越州弟。", 
            "买丝刺绣刺未成，公子翩翩雁书至。", 
            "飘飘起望白云间，裘雪牛车度赤山。", 
            "年馀七十能几见，我且欲往穷当还。", 
            "平生高李经行处，寂寞断桥漂落絮。", 
            "不知到日似枯鱼，泪入黄河别鲂鱮。", 
            "当空殿阁密云团，曾和薰弦接羽翰。", 
            "至今尚留花石否，杜鹃再赋长恨端。", 
            "苏州正念东邻女，伤心更遇杨开府。", 
            "语言憔悴敢分明，买酒行浇茂陵土。"
        ], 
        "title": "送李鹤田入浙赵春谷招", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "雨行如漏蓬，侧身半车中。", 
            "风翻荷叶白，难可为芙蓉。", 
            "向来三重茅，仰屋叹穿空。", 
            "已经乱离苦，志念常从容。"
        ], 
        "title": "山行雨中二首 其一", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "入城过新雨，路静市人稀。", 
            "吾家林塘间，水鸭狂欲飞。", 
            "门阑稚子笑，隔树见翁归。", 
            "何人无此乐，颓暮乐知希。"
        ], 
        "title": "山行雨中二首 其二", 
        "type": "古风", 
        "yun": "微"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "常笑唐衢生，一恸可以死。", 
            "焉能流涕被面，日日别知己。", 
            "又常笑朝鲜，无泪可沾巾，悲歌两语为我吴妇人。", 
            "平生钟情重离别，一听《阳关》肠一绝。", 
            "铜驼陌上会逢君，谁料相忘如永诀。", 
            "昔携手青春，春水一笑禊吏尘。", 
            "醉能强歌醒能赋，满坐唯有孙尧文。", 
            "酒阑歌断如转烛，寒食累累新鬼哭。", 
            "丞相书桐异鸟巢，曾园仙市芳郊绿。", 
            "海棠三径无根枝，败瓦颓垣亦已锄。", 
            "旧游勿感有至此，独为吾党权区区。", 
            "我欲与君重一到，化为长瓶酹荒草。", 
            "早知世事去如风，只合黄公垆下倒。", 
            "当时一醉锸埋我，不见兴亡应更好。", 
            "且复止此休云云，我有臣子高能文。", 
            "令其讲罢日就君，就君归日诵所闻。", 
            "吾贫吾老不足念，君须君发何年□。", 
            "幼安九十愁更愁，空羡一生长乐传。", 
            "呜呼斯人斯世不相见，绿树莺啼泪如霰。"
        ], 
        "title": "寄别孙潜斋", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "鹤巢覆绝孔文举，锦衾裹葬杨德祖。", 
            "铜雀春风歌舞长，独复悽然若人女。", 
            "故人有女胜无儿，满腹兴亡身属谁。", 
            "琴烧笛折𥱧灰冷，开卷草深归鹤饥。", 
            "美人用事单于国，细马驼金为余北。", 
            "曾从过雁借书看，又向枯鱼寄声得。", 
            "胡笳日听心自哀，天遣前朝汉使来。", 
            "穹庐抱子送于野，欲去欲往真难哉。", 
            "大儿牵衣小儿乳，割乳分携泪如雨。", 
            "跂马儿啼渐不闻，肠断一如初遇虏。", 
            "画图巧画欲无声，不尽贤王子母情。", 
            "踟蹰拳局各有态，未必日暮分驰能。", 
            "天长地久何终极，事已不堪回首觅。", 
            "草无南北是青青，云有朝昏长幂幂。", 
            "琵琶恨绝妒难消，海上羝儿梦岂遥。", 
            "入见玉关天似锦，归从金马晚当朝。", 
            "容仪憔悴恩无骨，记问荒唐存又没。", 
            "卫郎去我墓何斯，魏史亲人礼难越。", 
            "当时一女赎元身，乱代流离更可闻。", 
            "天南地北有归路，四海九州无故人。"
        ], 
        "title": "文姬归汉图", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "余生行年将六十，不知何者为忧戚。", 
            "富贵不骄贫贱安，以此存心度朝夕。", 
            "往年承乏佐中书，大官羊膳供堂食。", 
            "只今赐老作编氓，衣食信天无固必。", 
            "陋巷箪瓢如素居，不管茅茨春雨湿。", 
            "门前载酒求赋诗，锦轴牙签日堆积。", 
            "在官不置负郭田，既老翻得稽古力。", 
            "毁誉都忘月旦评，姓名不上春秋笔。", 
            "朝米不烦邻僧送，暮米不烦太仓籴。", 
            "我亦一饭不忘君，文人相轻所不及。", 
            "伤哉白首杜拾遗，入蜀还秦劳辙迹。", 
            "文章盖世亦何为，妻子相看百忧集。"
        ], 
        "title": "读杜拾遗百忧集行有感（一作 张昱 诗）", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "许生精艺谁可及，材用刚柔以制笔。", 
            "水盆洗出紫兔毫，便觉文章生羽翼。", 
            "蒙恬将军为动色，为是秦王旧时物。", 
            "丞相斯曾从驾行，载此篆书封禅碣。", 
            "从秦至今几千载，兔尚存皮竹可采。", 
            "利济天下功不有，入手千人万人爱。", 
            "我昔为郎居粉署，用笔唯于许生取。", 
            "轻衫日对紫薇花，写遍江淹梦中句。"
        ], 
        "title": "赠制笔生许文瑶（一作 张昱 诗）", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "扰扰课生涯，蜂脾若似家。", 
            "看来须上蕊，餐尽眼前花。", 
            "百卉如脩贡，千门总酿葩。", 
            "露香沾掩冉，风絮入槎牙。", 
            "饮砚偷玄去，沿簪着鬓斜。", 
            "粉痕惊坠处，远趁上番衙。"
        ], 
        "title": "春景 花蕊上蜂须", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "柳外澹烟光，芊绵去路长。", 
            "风花随世界，春水漫池塘。", 
            "手种青青许，堤回曲曲香。", 
            "绿犹深旧雨，流不动斜阳。", 
            "濠上知鱼乐，桥边看燕忙。", 
            "栏干风起晚，人影皱罗裳。"
        ], 
        "title": "春景 柳塘春水漫", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "世事欢娱梦，芳心老未灰。", 
            "每常须起早，岂独为春来。", 
            "自与韶光约，长应倒载回。", 
            "久无朝马动，漫道晓鸦催。", 
            "秧事侵晨理，花期昨夜开。", 
            "误令圯上者，见谓有心哉。"
        ], 
        "title": "春景 春来常（四库本作当）早起", 
        "type": "排律", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "步出浣花溪，儿童识杖藜。", 
            "逝将随晚景，独自入春泥。", 
            "九节闲堪爱，百钱相与携。", 
            "行从竹鸡里，径到子规西。", 
            "屐弊犹须蜡，壶倾可得提。", 
            "暮归惊倒载，笑倒白铜鞮。"
        ], 
        "title": "春景 杖藜入春泥", 
        "type": "排律", 
        "yun": "齐"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "何苦怀芳草，无情绿又新。", 
            "年年生古道，步步是青春。", 
            "愁碧连分袂，飞红堕舞茵。", 
            "一筇当秀野，万里亦随人。", 
            "莽苍成芜楚，烟绵又入秦。", 
            "长安红紫陌，罗袜已生尘。"
        ], 
        "title": "春景 春草步步绿", 
        "type": "排律", 
        "yun": "真"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "绝域何堪久，悠悠日又斜。", 
            "未能辞客况，更自改春华。", 
            "故国三千里，荒春八九家。", 
            "一声幽谷鸟，满眼故园花。", 
            "渐煖回归雁，馀寒倚暮鸦。", 
            "陌头看过客，歌吹拥毡车。"
        ], 
        "title": "春景 绝域改春华 其一", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "绝域魂堪断，风烟不可遮。", 
            "至今疑梦事，举目改春华。", 
            "此处吾为客，何言国与家。", 
            "尚存他日泪，又看一年花。", 
            "谷口迁莺语，都城御柳斜。", 
            "茫茫皆汉土，无地种秦瓜。"
        ], 
        "title": "春景 绝域改春华 其二", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "寒食娱清夜，飞红已满城。", 
            "日悬春又暮，月是雨中明。", 
            "汉苑传新烛，鄜州忆故京。", 
            "柳梢眉黯黮，花上泪纵横。", 
            "人立斜河澹，晨占上冢晴。", 
            "绵田烟泣露，天老岂无情。"
        ], 
        "title": "春景 寒食月明雨", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "春去如流水，落花忙又忙。", 
            "晴泥空满眼，陈迹尚馀香。", 
            "无计留枝上，愁人香路旁。", 
            "雨馀金谷土，风动马嵬囊。", 
            "拾翠遗鸿爪，飞红入燕梁。", 
            "遥怜妆堕马，寸步断人肠。"
        ], 
        "title": "春景 落花香满泥 其一", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "花落秦虞兮，纷纷东复西。", 
            "举头无霁日，满地是香泥。", 
            "红雨愁如海，絮风飘上堤。", 
            "和成文杏垒，软衬锦鞯蹄。", 
            "妙舞惊飞燕，醉归扶竹鸡。", 
            "谁家采桑女，陌上自相携。"
        ], 
        "title": "春景 落花香满泥 其二", 
        "type": "排律", 
        "yun": "齐"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "绿沈空院雨，依约旧谁家。", 
            "已废惟芳草，尤深是落花。", 
            "阴阴迷燕垒，籍籍失蜂衙。", 
            "数点埋香玉，千枝委雪沙。", 
            "楼残金谷障，路合玉钩斜。", 
            "唤醒弓弯舞，天风即海涯。"
        ], 
        "title": "春景 空院落花深", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "花外愁如海，持觞为扫林。", 
            "犹深犹可惜，更落更难禁。", 
            "片片春将尽，三三径莫寻。", 
            "青苔才列席，红雨又沾襟。", 
            "不是乘风去，应如立雪深。", 
            "柳绵欺我老，旋拂遍能侵。"
        ], 
        "title": "春景 林花扫更落", 
        "type": "排律", 
        "yun": "侵"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "棋声何处起，满院寂无哗。", 
            "门闭鸡鸣午，庭空蝶绕花。", 
            "静中时落子，高处欲惊鸦。", 
            "枸杞篱根吠，棠梨屋角斜。", 
            "客迷柯下路，人在橘中家。", 
            "此乐商山似，休争着数差。"
        ], 
        "title": "春景 棋声花院闭", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "此处少人迹，禅房深客心。", 
            "殿廊常寂寂，花木自深深。", 
            "面壁看红影，蒲团对绿阴。", 
            "定回蜂欲逗，香在蝶难寻。", 
            "棋电惊青子，茶烟出半林。", 
            "客来参话久，隔屋听鸣禽。"
        ], 
        "title": "春景 禅房花木深", 
        "type": "排律", 
        "yun": "侵"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "风雨暗绵田，春愁百五天。", 
            "故人成故俗，新火起新烟。", 
            "自用青枫后，何如墨突前。", 
            "人间寒食改，天上蜡薪传。", 
            "当户三星出，齐州九点连。", 
            "人心思汉德，犹望死灰然。"
        ], 
        "title": "春景 新火起新烟", 
        "type": "排律", 
        "yun": "先"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "寒食谁家烛，红香蜡更鲜。", 
            "晶荧侯邸盛，日暮汉宫传。", 
            "永巷花同闭，长门柳又眠。", 
            "人间金谷火，天上蜜脾烟。", 
            "食客三千履，皇恩四百年。", 
            "回思诸葛井，流涕阵图边。"
        ], 
        "title": "春景 汉宫传蜡烛", 
        "type": "排律", 
        "yun": "先"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "寒食掩柴荆，春郊无意行。", 
            "极知三日近，并觉四邻清。", 
            "绿暗鸦衔纸，晴明笛卖饧。", 
            "朱陈前社远，王谢断烟横。", 
            "鹤表怜城冢，鲭盘冷客卿。", 
            "昭丘茅屋破，千载见人情。"
        ], 
        "title": "春景 寒食四邻清", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "风雨待晴难，人间熟食盘。", 
            "从来天色少，偏向暮春寒。", 
            "宫女斜偏冷，家人火自钻。", 
            "烟光笼綵索，云影压栏干。", 
            "村落花如纸，风流絮作团。", 
            "不能韦杜曲，见月忆长安。"
        ], 
        "title": "春景 寒食少天色", 
        "type": "排律", 
        "yun": "寒"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "寒食古来同，乡关隔万重。", 
            "天涯俱是恨，马上又相逢。", 
            "雨雪皋兰道，弓刀苜蓿峰。", 
            "满城看插柳，分路入浇松。", 
            "绣岭开门日，鄜州陷贼踪。", 
            "年年闻改火，双泪下龙钟。"
        ], 
        "title": "春景 马上逢寒食", 
        "type": "排律", 
        "yun": "冬"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "寒食应无见，携樽炙更燔。", 
            "墦间迷旧陌，陌上乞吾墦。", 
            "麟卧新华表，鸦啼古墓门。", 
            "施施东郭客，处处乐游原。", 
            "冷眼看鹅炙，传家自瓦盆。", 
            "若敖无麦饭，过者更销魂。"
        ], 
        "title": "春景 墦间", 
        "type": "排律", 
        "yun": "元"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "念旧情何及，逃虚理不还。", 
            "不因求介子，安识是何山。", 
            "公子何恩怨，羁臣自险艰。", 
            "巅崖苍莽外，烟雨有亡间。", 
            "就使身豺虎，宁当火蒯菅。", 
            "年年寒食雨，天亦为潺湲。"
        ], 
        "title": "春景 介山", 
        "type": "排律", 
        "yun": "删"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "道院无迎客，疏帘缈缈垂。", 
            "未须惊倒屣，共看弈残棋。", 
            "日透花阴午，风摇竹影漪。", 
            "呕心谁白黑，袖手见安危。", 
            "别墅尘难到，南风管已窥。", 
            "仙凡终似隔，彷佛记来时。"
        ], 
        "title": "春景 疏帘看弈棋", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言绝句", 
        "text": [
            "笔起春如海，辞穷客到家。", 
            "敲门嗔不应，只是隔梅花。"
        ], 
        "title": "谢客起早自嘲", 
        "type": "绝句", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言绝句", 
        "text": [
            "无人知坦腹，水影半帘苔。", 
            "惊谓青虫堕，垂丝忽上来。"
        ], 
        "title": "戏题", 
        "type": "绝句", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "摩诃池上龙千年，化为匹练横曳烟。", 
            "拔石数茎冲苍天，我见其面何必全。"
        ], 
        "title": "题墨竹长卷与汪遂良", 
        "type": "绝句", 
        "yun": "先"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "养就金童姹女精，松风萝月寄閒情。", 
            "广寒桂树商飙起，咫尺浮黎白玉京。"
        ], 
        "title": "许练师携手求题", 
        "type": "绝句", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "鳞鳞鸳瓦试新霜，斗帐寒轻夜漏长。", 
            "天上玉麟来瑞世，梦馀奎壁灿星光。"
        ], 
        "title": "寿王太守 其一", 
        "type": "绝句", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "韵华瑞籥应黄钟，六叶阶蓂舞舜风。", 
            "袖有西山童子药，清霜夜映玉颜红。"
        ], 
        "title": "寿王太守 其二", 
        "type": "绝句", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "龙飞天子禹汤明，收拾英才共太平。", 
            "寄语吴兴贤太守，亟将霖雨济苍生。"
        ], 
        "title": "寿王太守 其三", 
        "type": "绝句", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "八千秋与八千春，此语繇来未识真。", 
            "曾共麻姑擗麟脯，笑看沧海几扬尘。"
        ], 
        "title": "寿王太守 其四", 
        "type": "绝句", 
        "yun": "真"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "月中桂斫夜琅琅，捣就琼花绝粒方。", 
            "繇是蟾宫折云路，愿持云粉荐霞觞。"
        ], 
        "title": "寿王太守 其五", 
        "type": "绝句", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "讲馀机暇谏书空，艮岳江湖入眼中。", 
            "郭索能令天一笑，画图何必面春风。"
        ], 
        "title": "题宣和双蟹图卷", 
        "type": "绝句", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "江柳长天草色齐，新晴何物不芳菲。", 
            "无因化作千蝴蝶，西蜀东吴款款归。"
        ], 
        "title": "春晴 其一", 
        "type": "绝句", 
        "yun": "微"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "新燕池塘绿雨肥，初晴未暖日光微。", 
            "角巾犹带花梢湿，才倚阑干见絮飞。"
        ], 
        "title": "春晴 其二", 
        "type": "绝句", 
        "yun": "微"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "江天欲雪未雪时，绝江探梅驴倒骑。", 
            "空中著我方成画，乱后逢花且赋诗。"
        ], 
        "title": "探梅四绝 其一", 
        "type": "绝句", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "钧天远远月斜斜，归客迢遥未到家。", 
            "一色白云天似雪，和衣和雪宿梅花。"
        ], 
        "title": "探梅四绝 其二", 
        "type": "绝句", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "后五百年无放翁，狂歌醉舞与谁同。", 
            "渔人入得桃花洞，犹有梅花路未通。"
        ], 
        "title": "探梅四绝 其三", 
        "type": "绝句", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "冷蕊何心识老逋，芳名从此落西湖。", 
            "风霜未改幽坚操，弟立花前讳玉奴。"
        ], 
        "title": "探梅四绝 其四", 
        "type": "绝句", 
        "yun": "虞"
    }, 
    {
        "author": "刘辰翁", 
        "era": "元", 
        "subtype": "七言绝句", 
        "text": [
            "新燕池塘绿雨肥，初晴未㬉日光微。", 
            "角巾犹带花梢湿，才倚阑干见絮飞。"
        ], 
        "title": "春晴", 
        "type": "绝句", 
        "yun": "微"
    }, 
    {
        "author": "刘辰翁", 
        "era": "元", 
        "subtype": "五言律诗", 
        "text": [
            "远梦孤难到，凭高烟景微。", 
            "重留山仆怨，数别里人稀。", 
            "病用寒衣尽，书无定日归。", 
            "十年行役事，俯首辄歔欷。"
        ], 
        "title": "留京", 
        "type": "律诗", 
        "yun": "微"
    }, 
    {
        "author": "刘辰翁", 
        "era": "元", 
        "subtype": "五言律诗", 
        "text": [
            "浮邱成一梦，如此哭斯人。", 
            "宇宙真如醉，风霆若有神。", 
            "涅槃空万劫，悬解总微尘。", 
            "有子承千载，堂堂麟笔新。"
        ], 
        "title": "挽刘明国（死于寇）", 
        "type": "律诗", 
        "yun": "真"
    }, 
    {
        "author": "刘辰翁", 
        "era": "元", 
        "subtype": "五言律诗", 
        "text": [
            "胜游重过日，双鬓已如秋。", 
            "古树连云干，苍枝傍日浮。", 
            "阴垂先代影，僧似六朝幽。", 
            "翠藓横铺地，相贪竟日留。"
        ], 
        "title": "题永兴寺双罗汉树", 
        "type": "律诗", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": "五言律诗", 
        "text": [
            "此处几人行，隔波摇暮晴。", 
            "洲回江似玦，山远雪如城。", 
            "离合看双橹，荒寒又一程。", 
            "今年梅未醉，最觉别来轻。"
        ], 
        "title": "龙雾洲雪", 
        "type": "律诗", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言律诗", 
        "text": [
            "夜半起雷车，天门报晓衙。", 
            "何消如此雨，又有未开花。", 
            "绣被人中酒，茅檐客梦家。", 
            "一晴天地阔，稽首见重华。"
        ], 
        "title": "夜雨", 
        "type": "律诗", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "七言律诗", 
        "text": [
            "知津积雨坡云尔，故并涪翁快阁晴。", 
            "投赠更欣佳士识，眵昏宁待好山明。", 
            "浩然放逐缘多病，东野穷愁坐不平。", 
            "万岁千秋有何得，一杯断勿换浮名。"
        ], 
        "title": "钱秀才要社日呈汉宰诗书以予之钱以长句为谢饶秀才又用社日韵作诗见投因用韵并答二君", 
        "type": "律诗", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "七言律诗", 
        "text": [
            "江国迟归二十年，十年两系峡江船。", 
            "身如梅子半晴雨，路入柳花相后先。", 
            "堠短堠长春系马，江南江北夜闻鹃。", 
            "人生老大空无用，寄语群儿早着鞭。"
        ], 
        "title": "馀兴", 
        "type": "律诗", 
        "yun": "先"
    }, 
    {
        "author": "刘辰翁", 
        "era": "元", 
        "subtype": "七言律诗", 
        "text": [
            "风流九日胜前期，谁把茱萸压桂枝。", 
            "天地尽从骚国老，风烟何似蒋陵时。", 
            "故人四海知谁健，白发黄花总奈吹。", 
            "满座衣冠陈迹远，明年复忆去年诗。"
        ], 
        "title": "重阳", 
        "type": "律诗", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "七言律诗", 
        "text": [
            "晓立斓斑拜二亲，拥门贺客半诗人。", 
            "月三十斛菊花水，秋八千年椿树春。", 
            "每有传闻须说项，明当召入定留恂。", 
            "南来北去多陈迹，惟有声名日日新。"
        ], 
        "title": "寿段知事", 
        "type": "律诗", 
        "yun": "真"
    }, 
    {
        "author": "刘辰翁", 
        "era": "元", 
        "subtype": "七言律诗", 
        "text": [
            "留得八千唐刺史，看成百亿宰官身。", 
            "不争一月大小闰，犹是两朝耆俊人。", 
            "今岁两翻初度日，明年三十六宫春。", 
            "近来化得乡君子，为报麻姑不更尘。"
        ], 
        "title": "寿城山六十五", 
        "type": "律诗", 
        "yun": "真"
    }, 
    {
        "author": "刘辰翁", 
        "era": "元", 
        "subtype": "七言律诗", 
        "text": [
            "去日江南梅未花，归来芳草涨天涯。", 
            "驰驱斥堠八千里，梦寐青原十万家。", 
            "白叟倚门清燕寝，黄童骑马学胡笳。", 
            "八陵尽是燕京路，想为孤楸讯暮鸦。"
        ], 
        "title": "寿周耐轩府尹（时方归自燕）", 
        "type": "律诗", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "七言律诗", 
        "text": [
            "试手东南第一杯，江南知己是寒梅。", 
            "山中四老衣冠起，野外诸生俎豆开。", 
            "天运又从今日始，江空如见古翁来。", 
            "清平笑语皆文物，早起书云认鲁台。"
        ], 
        "title": "寿王按察", 
        "type": "律诗", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": "七言律诗", 
        "text": [
            "麦径萦纡缩寄蜗，传呼惊倒望前牙。", 
            "能忘特进群公表，来访寻常百姓家。", 
            "草市波喧腾骑竹，柴门路隘簇鞍花。", 
            "屏窥不信雌同甲，为倍高明两鬓萧。"
        ], 
        "title": "周耐溪见访", 
        "type": "律诗", 
        "yun": null
    }, 
    {
        "author": "刘辰翁", 
        "era": "元", 
        "subtype": "七言律诗", 
        "text": [
            "海日高高天欲斜，断桥无复听呕哑。", 
            "墓中酩酊已千载，陌上清明有几家。", 
            "已老愈疏惟酒盏，更晴相觅是梅花。", 
            "年年春怨深如昨，莫把无涯恨有涯。"
        ], 
        "title": "清明日偶成", 
        "type": "律诗", 
        "yun": "麻"
    }, 
    {
        "author": "刘埙", 
        "era": "元", 
        "subtype": null, 
        "text": [
            "酸风泠泠。", 
            "哀笳吹数声。", 
            "碎雨冥冥。", 
            "泣瑶英。", 
            "花心路，芙蓉城。", 
            "相思几回魂惊。", 
            "肠断坟草青。"
        ], 
        "title": "湘灵瑟 故妓周懿葬桥南", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "琼楼几间。瑶徽几弹。", 
            "觅花声绕回阑。悄微闻佩环。", 
            "帘栊昼闲。炉薰昼残。", 
            "午风摇曳屏山。露裙红一班。"
        ], 
        "title": "醉太平 黄南山县寄所寓", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "风卷游云，梨云梦冷人何处。", 
            "一溪烟雨。", 
            "遮断垂杨路。", 
            "恨入琴心，能写当时语。", 
            "愁无绪。", 
            "泪痕红蠹。", 
            "犹带香如故。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "已断因缘莫更寻。", 
            "寻时烦恼不如心。", 
            "从今休听世间音。", 
            "鸾梦渐随秋水远，鹤情甘伴野云深。", 
            "隔楼花月自阴阴。"
        ], 
        "title": "浣溪沙 道情", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "长亭望断来时路。楼台杳霭迷花雾。", 
            "山雨隔窗声。思君魂梦惊。", 
            "泪痕侵褥锦。闲却鸳鸯枕。", 
            "有泪不须垂。金鞍明月归。"
        ], 
        "title": "菩萨蛮 其一 题山馆", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "故园青草依然绿。故宫废址空乔木。", 
            "狐兔穴岩城。悠悠万感生。", 
            "胡笳吹汉月。北语南人说。", 
            "红紫闹东风。湖山一梦中。"
        ], 
        "title": "菩萨蛮 其二 和詹天游", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "云薄薄。人静黄梅院落。", 
            "细数花期并柳约。新愁沾一握。", 
            "梦醒从前多错。寄恨画檐灵鹊。", 
            "明月欲西天寂寞。魂销连晓角。"
        ], 
        "title": "谒金门 其一 题建昌城楼", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "花雾暖。红逗海棠开半。", 
            "毡坐谈经春四换。今朝官正满。", 
            "好上鳌坡虎观。好近御屏香案。", 
            "休笑吾侬行色缓。待君来作伴。"
        ], 
        "title": "谒金门 其二 庆彭教任满", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "铿金戛玉。", 
            "弹就神仙曲。", 
            "铁拨鹍弦清更熟。", 
            "新腔浑胜俗。", 
            "教坊尽道名师。", 
            "声华都处俱知。", 
            "指日内前宣唤，云韶独步丹墀。"
        ], 
        "title": "清平乐 赠教坊乐师", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "眉月小。红烛画楼歌绕。", 
            "唱到刘郎频笑道。古词今恰好。", 
            "深夜银屏香袅。明日雕鞍尘杳。", 
            "一饷春风容易晓。三生思不了。"
        ], 
        "title": "谒金门 其三", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "甘棠春色满南丰。", 
            "春好处、在黉宫。", 
            "宫柳映墙红。", 
            "对墙柳、常思耐翁。", 
            "文章太守，词华哲匠，人与易居东。", 
            "攀恋计无从。", 
            "判行省、重临旧封。"
        ], 
        "title": "太常引 送丁使君", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "春正媚。闲步武陵源里。", 
            "千树霞蒸红散绮。一枝高插髻。", 
            "飞过洞庭烟水。酩酊莫教花坠。", 
            "铅鼎温温神谒帝。何曾真是醉。"
        ], 
        "title": "谒金门 其四 题吕真人醉桃源像", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "青鸟西沈，彩鸾北去，月冷河桥。", 
            "梦事荒凉，垂杨暗老，几度魂销。", 
            "云边音信迢迢。", 
            "把楚些、凭谁为招。", 
            "万叠清愁，西风横笛，吹落寒潮。"
        ], 
        "title": "柳梢青 哀二歌者，邓元实同赋", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "轻风吹雾月满廊。", 
            "芙蕖香、飘入隔窗。", 
            "记旧月、闲庭院，擘碎红、蒙幂晓妆。", 
            "如今两鬓秋凄恻，负凌波、万顷凄凉。", 
            "花若惜、刘郎老，倩藕丝、牵住夕阳。"
        ], 
        "title": "恋绣衾 城南净凉亭赋", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "朔雪驱将残腊去，东风放出新晴。", 
            "绣衣瑞彩照岩城。", 
            "江天收宿霭，湖水动春声。", 
            "要净狐嗥并鳝舞，未烦鹤怨猿惊。", 
            "元龙老气正峥嵘。", 
            "毫端肤寸润，野烧绿痕生。"
        ], 
        "title": "临江仙 和陈宪使韵", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "津亭折柳，正秋光如画。", 
            "绕路黄花拥朝马。", 
            "叹市槐景淡，池藻波寒，分明是、三载春风难舍。", 
            "军峰天际碧，云隔空同，无奈相思月明夜。", 
            "薇药早催人，应占先春，休如我、醉卧水边林下。", 
            "待来岁、今时庆除书，绣锦映宫花，玉京随驾。"
        ], 
        "title": "洞仙歌 大德壬寅秋送刘春谷学正", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "江村烟雨暗萧萧。", 
            "涨寒潮。", 
            "送春桡。", 
            "目断京尘，何日听鸾箫。", 
            "金雀觚棱千里外，指天际，碧云深，魂欲飘。", 
            "薰炉炷愁烟尽销。", 
            "酒孤斟、谁与招。", 
            "满怀情思，任吟笺、赋笔难描。", 
            "惆怅山风、吹梦老秋宵。", 
            "绿漾湖心波影阔，终待到，借垂杨、月半桥。"
        ], 
        "title": "西湖明月引/江城梅花引 用白云翁韵送客游行都", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "汀柳初黄。", 
            "送流车出陌，别酒浮觞。", 
            "乱山迷去路，空阁带馀香。", 
            "人渐远，意凄凉。", 
            "更暮雨淋浪。", 
            "悔不办，窄衫细马，两两交相。", 
            "春梁语燕犹双。", 
            "叹晓窗新月，独照刘郎。", 
            "寄笺频误约，临镜想慵妆。", 
            "知几梦，恼愁肠。", 
            "任更驻何妨。", 
            "但只怜，绿阴匝匝，过了韶光。"
        ], 
        "title": "意难忘 咸淳癸酉用清真韵", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "晓来寒角，吹起愁相触。", 
            "乱云黯淡江渚，疏柳双鸦宿。", 
            "锦瑟银屏何处，花雾翻香曲。", 
            "柔红娇绿。", 
            "魂销往梦，羞向孤梅说幽独。", 
            "燕支曾印素袂，绛艳收残馥。", 
            "频问讯，道新来闷损纤腰束。", 
            "多谢芳心惓恋，罗结文鸳蹴。", 
            "前欢谁卜。", 
            "云笺封蜡，就寄相思恨盈掬。"
        ], 
        "title": "六么令 云舍赵使君同赋", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "帘卷疏棂，楼平危堞，几回笋玉凭阑。", 
            "觅花呼酒，更共理哀弹。", 
            "暖日柔风好景，行云绕、莺燕翩翻。", 
            "谁知道，冶游重到，已赋解连环。", 
            "乘云，行处去，花深隔院，应恨春闲。", 
            "但紫骝嘶度，时望重关。", 
            "长恨江楼柳老，女郎腰、又负眠三。", 
            "东城路，一回一感，愁见月儿弯。"
        ], 
        "title": "满庭芳 春日过城东旧游", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "乔木长千年，终不到霄汉。", 
            "怒涛涨千尺，终亦有畔岸。", 
            "倘非分限本截然，波吞天地枝插天。", 
            "位极三公殊未惬，粟积千仓犹道乏。", 
            "黄金满匮尚求多，华屋连云常苦狭。", 
            "人心无足时，天道有止法。"
        ], 
        "title": "止法", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "三已甘退休，十连起迟暮。", 
            "伊谁急求子，流落乃不怒。", 
            "黑云来如山，杀气震平楚。", 
            "恭惟君父命，封疆以身护。", 
            "阖门义不辱，呼卒汝善处。", 
            "飞魂随剑光，自已投火去。", 
            "天泣鬼神愁，地摇山岳仆。", 
            "吾非莒柱厉，敢以死丑主。", 
            "正自常事耳，命义逃安所。", 
            "冲远谁与俦，睢阳有张许。"
        ], 
        "title": "补史十忠诗（十首并序） 其一 知潭州湖南安抚使李公芾", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "若人作何状，立节乃殊伟。", 
            "人言此蜀珍，位卑名未起。", 
            "坐分秋浦月，摄此千里寄。", 
            "沙头风色恶，寒城凛弘峙。", 
            "吾闻开关迎，弃遁亦复耻。", 
            "兹惟城郭臣，大义吾知己。", 
            "间道走帛书，洒血别玉季。", 
            "细君绝可人，双飞同一死。", 
            "南八彼男儿，此妇乃如此。", 
            "骨朽香不废，吾诗当青史。"
        ], 
        "title": "补史十忠诗（十首并序） 其二 池州通判权州事赵公", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "时平辄弃置，事迫甘前驱。", 
            "呜呼忠义臣，匪直科目儒。", 
            "江寒朔吹急，列城同一趋。", 
            "岂不寄便安，纲常乃当扶。", 
            "移檄倡诸镇，奋袂躬援枹。", 
            "川决莫我回，万险栖海隅。", 
            "天乎复不济，道穷竟成俘。", 
            "一死事乃了，吾头任模糊。", 
            "悠悠讥好名，责人无已夫。", 
            "三衢有魁相，投老作尚书。"
        ], 
        "title": "补史十忠诗（十首并序） 其三 丞相都督信国公文公（天祥，丙辰状元）", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "天地无托足，海天同隰光。", 
            "明知复何为，不忍隳三纲。", 
            "祼荐觊少延，讴歌宁远忘。", 
            "或者莒在齐，聊且帝一方。", 
            "竭蹶竟委顿，臣谋非不臧。", 
            "运去天莫留，力尽心弥强。", 
            "终不负吾主，名义天地长。", 
            "怀玺随龙游，举室水中央。", 
            "斯人文华士，乃尔百鍊钢。", 
            "机云傥通谱，应羞朝洛阳。"
        ], 
        "title": "补史十忠诗（十首并序） 其四 参政行丞相事陆公（秀夫）", 
        "type": "古风", 
        "yun": "阳"
    }, 
    {
        "author": "刘埙", 
        "era": "元", 
        "subtype": null, 
        "text": [
            "匡庐云锦屏，鸿儒产其下。", 
            "风神俨如龙，夭矫莫可驾。", 
            "卷怀经济具，婆娑洛中社。", 
            "怪事玉床摇，清昼天忽夜。", 
            "突骑从何来，阴风飘屋瓦。", 
            "大臣义有死，欲避吾不暇。", 
            "庭前环止水，万事付一舍。", 
            "从容友灵均，朝野动悲吒。", 
            "悯章极哀荣，汗简谁记者？", 
            "倘有南熏书，季方足堪亚。"
        ], 
        "title": "补史十忠诗（十首并序） 其五 前左丞相江文忠公万里弟（万顷）", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "臣有置身义，岂计官崇卑。", 
            "偏将知死忠，不曰天下奇。", 
            "汉节既披靡，失位趋江西。", 
            "阃帐驻临汝，招来乐其归。", 
            "雪寒南浦愁，羽檄蕲济师。", 
            "一将奋风虎，鼓行亟飙驰。", 
            "踰岭疾战苦，裹疮呼健儿。", 
            "坐缚膝不屈，伏锧甘如饴。", 
            "小臣裨校耳，职也宜死绥。", 
            "庐州大将在，白首竖降旗。"
        ], 
        "title": "补史十忠诗（十首并序） 其六 江西制置司都统密公（侑）", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "淮海接风尘，胡乃似铁壁。", 
            "卧护有天人，十载藉福力。", 
            "重来人未老，愁绝事如昔。", 
            "苦战孤城危，痛哭天柱折。", 
            "梦游三山上，人伦浮海出。", 
            "突围志南征，吾欲重建极。", 
            "天弗鉴臣忠，冥冥堕丛棘。", 
            "先轸面如生，苌弘血化碧。", 
            "臣死谁复知，臣忠终不易。", 
            "一将更大事，嚼舌死骂敌。"
        ], 
        "title": "补史十忠诗（十首并序） 其七 淮东制置使知扬州李公（庭芝）", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "淳熙名宰孙，比德粹如玉。", 
            "决科魁伟英，骎骎荐冠肃。", 
            "类田烦谏疏，相嗔俄嗾逐。", 
            "补郡仍免归，黄流已漫陆。", 
            "天族日光薄，力疾支颠覆。", 
            "蹉跎南冠絷，道病死不辱。", 
            "往昔五峰堂，倾盖语跋烛。", 
            "斯人真妙人，哀哉悭厚禄。", 
            "长揖丙辰魁，各天并黄鹄。", 
            "不有二忠存，千古笑科目。"
        ], 
        "title": "补史十忠诗（十首并序） 其八 枢密闽广宣抚使陈公（文龙，戊辰状元）", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "士有守节死，岂以责武夫。", 
            "武夫尚能奇，消得银管书。", 
            "何许熊虎英，铁面美髯须。", 
            "护寒久枕戈，赴难甘捐躯。", 
            "金山定活著，志愿嗟违初。", 
            "江心集群策，炎精回一嘘。", 
            "间关障海滨，万死存赵孤。", 
            "时也可奈何，北风散樯乌。", 
            "漂漂竟何之，无乃膏鲸鱼。", 
            "渭滨多贵将，反笑斯人迂。"
        ], 
        "title": "补史十忠诗（十首并序） 其九 少傅枢密使张（世杰）公", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "坤维拓提封，形胜古天府。", 
            "血战五十秋，零落馀八柱。", 
            "江南传箭急，谁暇此回顾。", 
            "落日古渝城，杖钺乃甚武。", 
            "天东甑虽堕，吾自强支拄。", 
            "渡泸躬讨逆，归来战弥苦。", 
            "萧条下夔门，机阱伏中路。", 
            "咄咄快敌仇，谁欤掩抔土。", 
            "哀哉关西雄，国亡犹不负。", 
            "同时督军将，腰金插双虎。"
        ], 
        "title": "补史十忠诗（十首并序） 其十 四川制置使知重庆府张公（珏）", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "谁家修篁千万竿，短墙流水朱阑干。", 
            "孤芳托根得春早，一枝斜出行路看。", 
            "遥凝青林炯初霁，一点两点雪未残。", 
            "小窗月落霜角动，谁与伴此空山寒。"
        ], 
        "title": "竹外梅梢", 
        "type": "古风", 
        "yun": "寒"
    }, 
    {
        "author": "刘诜", 
        "era": "元", 
        "subtype": null, 
        "text": [
            "江南残腊冰雪消，人家垂杨如灞桥。", 
            "窥春娇眼寒未动，仿佛已学东风腰。", 
            "东家女儿重岁月，心逐时物先妖娆。", 
            "此时欲寄未可折，直待二月黄金条。"
        ], 
        "title": "水边柳影", 
        "type": "古风", 
        "yun": "萧"
    }, 
    {
        "author": "刘诜", 
        "era": "元", 
        "subtype": null, 
        "text": [
            "青峰抱田溪绕门，茅屋数十连炊烟。", 
            "水舂香秫簸白玉，糟压新酿鸣红泉。", 
            "黄鸡肥彘更饯岁，但取醉饱不作筵。", 
            "城中争学北官饭，官酿苦薄空费钱。"
        ], 
        "title": "山村腊酒", 
        "type": "古风", 
        "yun": "先"
    }, 
    {
        "author": "刘诜", 
        "era": "元", 
        "subtype": null, 
        "text": [
            "江城穷年柳芽黄，家家辛盘斗称觞。", 
            "城楼夜吹梅花引，起视天宇皆飞霜。", 
            "牛衣有人久待旦，冷锉三尺冰花长。", 
            "勿云暖律苦未转，中有万斛东风香。"
        ], 
        "title": "城角春声", 
        "type": "古风", 
        "yun": "阳"
    }, 
    {
        "author": "刘诜", 
        "era": "元", 
        "subtype": null, 
        "text": [
            "朔风殷空夜飞霰，百万玉龙交晓战。", 
            "茫茫天地如大荒，只有行波蒲一片。", 
            "推篷四望眼光眩，倒浸玉扉水中见。", 
            "却疑冯夷宴未终，舞女犹持白鸾扇。"
        ], 
        "title": "江帆雪影", 
        "type": "古风", 
        "yun": "霰"
    }, 
    {
        "author": "刘诜", 
        "era": "元", 
        "subtype": null, 
        "text": [
            "去年寒食城东桥，郭田野花春摇摇。", 
            "城中家家出上冢，久晴争试纨与绡。", 
            "松边细马拥绣鞠，柳下轻车窥翠翘。", 
            "竹篮买花分载酒，酒酣遮路行吹箫。", 
            "高冈累累临广道，败轻短篱编棘枣。", 
            "北人火葬哭望云，土人高坟岁剪草。", 
            "老翁怆咽心未平，童稚嬉游未有情。", 
            "悬知十日辨一出，焄蒿不及行春心。", 
            "男儿百年骛昏宦，慵痴未必输精悍。", 
            "黄金堆堂红颊笑，阖棺未了如云散。", 
            "夏畦埋骨绕里闾，海上田横无麦饭。", 
            "江山满眼樵牧歌，万古行人一长叹。", 
            "我时醉卧山下家，兴阑行吟西日斜。", 
            "郭门排前竞先入，却独倚树观归鸦。", 
            "今年孤村又寒食，閒笑清游无一日。", 
            "人生时序良可惊，疏雨闭门落花积。"
        ], 
        "title": "寒食行", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "闭门春色深深许，日暖紫绵生雾雨。", 
            "主人惯看不常来，过客暂游那忍去。", 
            "短梢未许隔墙知，落片暗随流水度。", 
            "古砌侵泥新蚓行，修竹满林幽鸟语。", 
            "红颜流落未须嗟，妙语发挥吾亦主。"
        ], 
        "title": "和罗昌逢吾庐亭海棠", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "梅兄不见今几时，黄尘尽涴冰玉姿。", 
            "却疑来从金仙国，已觉颜貌俱近之。", 
            "水边林下恍如昨，都非都似惊相嬉。", 
            "额黄万斛涂未了，頩怒半落宫檐枝。", 
            "缥裾下压绀裾裼，缃袖醉枕红肤脂。", 
            "天寒鹅儿冻凝酒，日明蜂户光分脾。", 
            "暗香著人欲袭骨，妙意未必和靖知。", 
            "小窗静昼胆瓶古，长廊微雪朱帘垂。", 
            "一枝几案谁所置，便觉春意生睫眉。", 
            "勿嫌吟诗苦不似，酒觞更倒黄金卮。"
        ], 
        "title": "和罗昌逢蜡梅", 
        "type": "古风", 
        "yun": "支"
    }, 
    {
        "author": "刘诜", 
        "era": "元", 
        "subtype": null, 
        "text": [
            "空江五月轻帆涨，南风飘飘卷衣浪。", 
            "故人百里肯重寻，相逢喜见平生心。", 
            "穷通惯见貌难老，谈笑生风人愈好。", 
            "新诗犹欲俎豆予，倦游久已如相如。", 
            "梦中占梦竟何据，乡人说乡念归去。", 
            "春花绕屋菘韭长，有酒不愿求西凉。"
        ], 
        "title": "和罗昌逢", 
        "type": "古风", 
        "yun": null
    }, 
    {
        "author": "刘诜", 
        "era": "元", 
        "subtype": null, 
        "text": [
            "洞庭瀰漫万水会，衡山突兀千仞外。", 
            "青天偃蹇浸其尾，白日跳丸出其背。", 
            "地维洼坼波涛高，元气淋漓雷雨䨴。", 
            "其间人物多豪英，山为襟裳湖作佩。", 
            "武君讲书河西府，貔貅动容熊虎拜。", 
            "玉京群仙迎笑谈，梦断依稀广寒界。", 
            "始知十二宫中玉李奔，马周富贵不系常将军。", 
            "武君常才有如此，秋风弹琴望天阍。", 
            "琅玕五色骑青鹓，呜呼，衡山之高，何不拔在居庸脊，洞庭之大，安得上接黑水浑，坐令武君官爵高大难比论。"
        ], 
        "title": "湖山歌送攸州武宽则再入京", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": "七言绝句", 
        "text": [
            "三百馀年历数更，东南万里看升平。", 
            "黄金台上麒麟阁，混一元勋是贾生。"
        ], 
        "title": "贾似道", 
        "type": "绝句", 
        "yun": "庚"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "将军汗漫化人城，犹得游人小队行。", 
            "海上田横从有士，山中邹湛竟无名。", 
            "东风亡国何曾战，上日空江几度晴。", 
            "社鼓枌阴耆老在，陌头过马讶升平。"
        ], 
        "title": "题萧将军庙次欧阳山立韵", 
        "type": "律诗", 
        "yun": "庚"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "棘院功名风雨过，柴门兄弟月偏多。", 
            "分诗莫作中年语，对酒何妨壮士歌。", 
            "老桂欲花先扑袂，长空无籁澹横波。", 
            "却思高馆吹箫罢，卧听萧萧雨打荷。"
        ], 
        "title": "中秋留故居兄弟对月分韵得多字", 
        "type": "律诗", 
        "yun": "歌"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "开岁雨阴连十日，雪寒兼与旧春同。", 
            "乾坤半落穷荒外，楼阁横陈澹月中。", 
            "瑟瑟松篁山屋夜，疏疏鼓角郭门风。", 
            "梅花惯与清寒敌，却喜群英未放红。"
        ], 
        "title": "春雪", 
        "type": "律诗", 
        "yun": "东"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "骤解冬棉复用棉，江城二月社寒天。", 
            "野桃漠漠一村雨，山屋冥冥半坞烟。", 
            "燕子未归风满面，马蹄不度水生川。", 
            "惜无浊酒供新兴，但把新诗答暮年。"
        ], 
        "title": "雨中出郭访友", 
        "type": "律诗", 
        "yun": "先"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "煮茶闭户看残编，风味凄凉似玉川。", 
            "春到名花偏久雨，人逢佳节恨衰年。", 
            "棠梨野馆轻寒燕，杨柳人家薄暮烟。", 
            "新水夜来生郭外，麦畦桑陇不论钱。"
        ], 
        "title": "清明和李亦愚", 
        "type": "律诗", 
        "yun": "先"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "三月江南湖水平，周郎理棹旧知津。", 
            "古来多附青云士，秋浦今看白玉人。", 
            "燕子拂波江驿晓，杨花扑面柂楼春。", 
            "老亲不管离忧苦，准拟秋风荐鹗新。"
        ], 
        "title": "送周仪道往池州谒萧经历", 
        "type": "律诗", 
        "yun": "真"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "先生无酒自颜酡，笑掷人间玉叵罗。", 
            "金谷楼台随地胜，铜人岁月入诗多。", 
            "邻翁重见三千履，春色分藏十二窝。", 
            "为问东湖消息好，青衫催染楚江荷。"
        ], 
        "title": "寿袁恭甫", 
        "type": "律诗", 
        "yun": "歌"
    }, 
    {
        "author": "刘诜", 
        "era": "元", 
        "subtype": "七言律诗", 
        "text": [
            "二妙能诗旧有声，笑人笔退似闻钲。", 
            "黄金苏子游偏远，白首扬雄宅未成。", 
            "共信他年终用世，相逢一笑岂无情。", 
            "梅花池上先春发，縠縠微风盏面生。"
        ], 
        "title": "龙文璟和余韵次谢并简汉英", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": null, 
        "text": [
            "风烟全赵如平掌，失脚山城梦犹想。", 
            "土门一缕汉时天，万古行人为谁仰？", 
            "指似劲敌谈笑中，为状羸仆忍寒强。", 
            "当年鼓角如可闻，急著清吟和林响。", 
            "远山宛欲来相迎，近山留人屹相向。", 
            "或从井底忽登天，倚伏已能先想像。", 
            "平生爱山真恶谶，今日果为山所网。", 
            "昨朝爽翠拥修眉，最恨高楼负清赏。", 
            "壮怀郁郁闷欲绝，安得凌风恣吾往。", 
            "天教石顶放一头，驶若骅骝脱羁鞅。", 
            "山灵努力出奇供，只恐先生驾虚枉。", 
            "万壑霜松动悲啸，极目云烟埋莽苍。", 
            "北门形势护中原，办与奸雄增技痒。", 
            "太行横绝半九州，留在平原几尘坱。", 
            "何人为我起六丁，嵯峨尽堕天宇朗。", 
            "千年再挽神禹功，恍若鸿流开四象。"
        ], 
        "title": "乙亥十月往平定早发土门宿故关书所见", 
        "type": "古风", 
        "yun": "养"
    }, 
    {
        "author": "刘因", 
        "era": "元", 
        "subtype": null, 
        "text": [
            "静华墨君天下奇，陵川仙人为赋之。", 
            "遗山野史誇慧女，万古春风蝴蝶词。", 
            "岂知此巧复绝代，夜月静拂天孙丝。", 
            "梦云丝雨有形外，郢斤庖刃无心时。", 
            "蔡公凛凛袖鄂姿，诸郎画戟清香诗。", 
            "香奁秀发亦馀事，诗人饥眼省见稀。", 
            "敲门青灯烂红碧，布衾惊走恶睡儿。", 
            "破屋犹疑翠鲸怒，短褐谁怜紫凤移。", 
            "东家健妇把锄犁，西家处女负薪归。", 
            "哀哀正念诛求苦，对此无言空泪垂。"
        ], 
        "title": "仲诚家藏张蔡公石女剪制香奁绝巧持以求予诗", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "近山豪士少羁检，酒浇不下胸崔嵬。", 
            "远山静女亦閒雅，尚恨少有伤春怀。", 
            "乱山米聚争拱揖，武卒侍婢皆凡材。", 
            "天知老眼不受尘，路转忽睹双峰开。", 
            "双峰何年耸双耳？叱之不动烦风雷。", 
            "今朝向我效神骏，翠色欲逐神鞭来。", 
            "浮世浮名酒一杯，我欲驾此观蓬莱。", 
            "只愁日暮三山上，黄尘回首令人哀。"
        ], 
        "title": "山行见马耳峰", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "吾家雪翠天下白，银河无声月无色。", 
            "天关不闭寒峥嵘，箕尾晶英冻将拆。", 
            "帝遣六丁下取将，敕赐名轩换金碧。", 
            "初如紫雾蟠青云，飞下人间作坚壁。", 
            "渐如扶桑六龙出，万缕丹霞吹海立。", 
            "何人办此女娲氏？补天重鍊苍苍石。", 
            "阳能兼阴今可知，祝融若并玄冥国。", 
            "正教芜秽洗欲空，谁为千年栋梁惜？", 
            "杀机如火出至微，焰焰宁知有今夕。", 
            "轩中高卧刘更生，愿借馀光照方册。", 
            "方册有道出黄虞，今古煌煌天与极。", 
            "火耕明日千万斛，酒瓮已闻春雨滴。", 
            "不妨一饮尽群山，醉晕春生半天赤。"
        ], 
        "title": "雪翠轩观大宁", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "明河澹澹纵复横，行云悠悠度疏星。", 
            "凤媒不来乌夜惊，琼枝玉佩迟所托，画中隐隐闻机声。", 
            "秋来秋去今犹古，此恨不随天宇青。", 
            "昆崙西头风浪平，办我一舟莲叶轻。", 
            "浩歌中流击明月，九原唤起严君平，人间此水何时清？"
        ], 
        "title": "明河秋夕图", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "梦回齿颊风萧骚，幽姿不许霜松高。", 
            "南来苍玉不盈束，已觉饮兴翻云涛。", 
            "诗家胸次自宜此，尚嫌烟火须烹炰。", 
            "想像南风吹万竹，箨龙正恐称冤号。", 
            "石盆养鱼心自苦，仰羡鸲鸲云间巢。", 
            "眼中岁旱土不膏，长镵后虑山无毛。", 
            "退食归来北窗梦，山巅朱凤声嗷嗷。"
        ], 
        "title": "食笋", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "君家瓠落无所容，江湖谁辨平生胸。", 
            "海南佳气久郁塞，滟滪似喜今相逢。", 
            "前年对酒面发红，今年对酒气如虹。", 
            "江山万古骚人国，跬步便与华胥通。", 
            "河间古儒病我枸，闻我一饮喜气浓。", 
            "平生得意南湖张，此意颇与河间同。", 
            "太古洼尊老无底，一朝倾倒何由供。", 
            "醉乡千年有此客，鸟歌蝶舞春濛濛。", 
            "醉翁之意不在酒，宛如琴意非丝桐。", 
            "太和风境无酩酊，洛阳楼阁高玲珑。", 
            "泠然仙驭一杯水，眼中渺渺无极翁。", 
            "西家伯伦瞽且聋，东家醉死王无功。", 
            "酒中醒境渠未识，冰壶秋月昆崙峰。", 
            "举杯唤月来胸中，人间白日浮云空。", 
            "五岭山高云几重，朱崖灭没南飞鸿。", 
            "玄鹤翩翩渺何许？操瓢径访眉山公。"
        ], 
        "title": "饮仲诚㭨瓢", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "龙山古壮哉，郁郁盘烟岚。", 
            "一读元子诗，泠然玉泉甘。", 
            "江山胜景要佳客，而我不到怀应惭。", 
            "雷家髯翁虎眈眈，刘氏遗爱存河南。", 
            "百年乔木动秋色，篮舆谁与供奇探。", 
            "昆山出美玉，楚国多楩楠。", 
            "孙郎复贵种，良璞须深函。", 
            "勾萌慎培养，云霄看岩岩。", 
            "野夫老矣一何拙？平生只有归休堪。", 
            "传经访道可无愧，为我早办龙山庵。"
        ], 
        "title": "示孙谐", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "佳木交清阴，欣然动人意。", 
            "况闻翁之风，能不有生气。", 
            "此翁少有兄，干戈乡县异。", 
            "哀鸣念羁孤，相思劳梦寐。", 
            "自誓毕此生，复尔欢聚遂。", 
            "千里三往还，竟扶篮舆至。", 
            "夜雨一方床，春风满天地。", 
            "家无十岁僮，百役一身寄。", 
            "效儿浣厕牏，代妇理中馈。", 
            "生忘茕独忧，死免道路弃。", 
            "关河隔故丘，走送徇归志。", 
            "大义今已全，初心始无愧。", 
            "翁本不识书，所知惟艺事。", 
            "作诗美翁贤，亦以警士类。"
        ], 
        "title": "郭翁诗（并序。以下拾遗）", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "苍黄淡野色，草树含清晖。", 
            "林居隐葱茜，晴岚散霏微。", 
            "归云有真意，鸣禽发天机。", 
            "胜处必深会，轻觞岂虚挥。", 
            "山泉来何从，北望空依依。"
        ], 
        "title": "重游北溪分韵得晖字", 
        "type": "古风", 
        "yun": "微"
    }, 
    {
        "author": "刘因", 
        "era": "元", 
        "subtype": null, 
        "text": [
            "燕垂赵际间，人物荧圭璋。", 
            "诸侯旧宾客，一郡宗贤良。", 
            "士穷叫知己，人渴思义浆。", 
            "诸公且勿嗔，贱子伸馀狂。", 
            "骃幼有大志，早游翰墨场。", 
            "八龄书草字，观者如堵墙。", 
            "九龄与太玄，十二能文章。", 
            "遨游坟索圃，期登颜孔堂。", 
            "远攀鲍谢驾，径入曹刘乡。", 
            "诗探苏李髓，赋薰班马香。", 
            "衙官宾屈宋，伯仲齿卢王。", 
            "斯文元李徒，我当拜其旁。", 
            "呼我刘昌谷，许我参翱翔。", 
            "眼高四海士，儿子空奔忙。", 
            "俗物付脱略，壮节持坚刚。", 
            "前年脱颖士，峨峨势方飏。", 
            "欲求伸汩没，今反堕渺茫。", 
            "少小婴忧患，痛切摧肝肠。", 
            "零丁叹孤苦，片影吊仓皇。", 
            "溺身朱墨窟，人事如冰霜。", 
            "高才日陵替，壮志时悲伤。", 
            "驽骀欺赤骥，鸱枭笑凤凰。", 
            "妾妇妒逸才，浪觜谗舌长。", 
            "纷然生谤议，锋岂不可当。", 
            "不忍六尺躯，缩项俄深藏。", 
            "诸公富高义，刮垢摩我光。", 
            "去留从所适，爽气生西廊。"
        ], 
        "title": "呈保定诸公", 
        "type": "古风", 
        "yun": "阳"
    }, 
    {
        "author": "刘因", 
        "era": "元", 
        "subtype": null, 
        "text": [
            "湓江泔寒风露凉，安得置我濂溪堂。", 
            "香尘缥缈芙蓉裳，百年得此南湖张。", 
            "举杯人胜境亦胜，有莲以来无此香。", 
            "莲香随酒来诗肠，得句惊起幽禽翔。", 
            "幽禽随人作殢态，意欲和我风雩狂。", 
            "人间一味清到骨，两足暂付吾沧浪。", 
            "螟蛉蜾蠃卿且去，醉眼太华云间苍。"
        ], 
        "title": "同仲实南湖赏莲醉中走笔", 
        "type": "古风", 
        "yun": "阳"
    }, 
    {
        "author": "刘因", 
        "era": "元", 
        "subtype": null, 
        "text": [
            "天风吹云送星槎，苍鳞道前牵紫霞。", 
            "凤凰呈舞月妃和，飘飘来自金母家。", 
            "金母临行有奇赠，玉箫璚管声清佳。", 
            "嘱我醒时无泄露，恐世知子生諠哗。", 
            "明朝梦觉莫惊怪，异香冉冉浮窗纱。"
        ], 
        "title": "记梦", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "苍月瘦，黑风酸，枯梢老窍号空山。", 
            "东方未动天发黑，迷途客子回征鞍。", 
            "冰髯压唇帽檐侧，耳轮霜醉鼻尖寒。", 
            "中原年少燕南道，功名未了黄尘老。", 
            "黄尘老，马上神州依旧好。"
        ], 
        "title": "早发高黑口号", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "人生岂不劳，终古谓之然。", 
            "孰是都不营，早起暮归眠。", 
            "过足非所钦，躬耕非所叹！", 
            "但使愿无违，甘以辞华轩。", 
            "正尔不可得，在己何怨天。", 
            "自古有黔娄，被服常不完。", 
            "荣叟老带索，饥寒况当年。", 
            "何以称我情，赖古多此贤。"
        ], 
        "title": "杂著集陶句二首 其一", 
        "type": "古风", 
        "yun": null
    }, 
    {
        "author": "刘因", 
        "era": "元", 
        "subtype": null, 
        "text": [
            "善恶苟不应，鬼神昧茫然。", 
            "是非苟相形，行止千万端。", 
            "世路廓悠悠，聊且凭化迁。", 
            "居常待其尽，任真无所先。", 
            "诗书塞座外，弱子戏我前。", 
            "亲戚共一处，馀粮宿中田。", 
            "促席延故老，斗酒散襟颜。", 
            "聊以永今朝，百世谁当传？"
        ], 
        "title": "杂著集陶句二首 其二", 
        "type": "古风", 
        "yun": null
    }, 
    {
        "author": "刘埙", 
        "era": "元", 
        "subtype": "七言律诗", 
        "text": [
            "玉垒云浮五十秋，关西虓将勇无俦。", 
            "三吴甑堕犹坚守，八柱唇亡不耐愁。", 
            "泸水捷收劳騕袅，夔门机伏失兜鍪。", 
            "吾君不负吾宁死，遗恨谁怜快敌雠。"
        ], 
        "title": "挽蜀帅张公珏（一作刘麟瑞诗）", 
        "type": "律诗", 
        "yun": "尤"
    }, 
    {
        "author": "刘埙", 
        "era": "元", 
        "subtype": "七言律诗", 
        "text": [
            "绵汉风酸动杀机，北来铁骑遍驱驰。", 
            "几千里地弓刀运，百万人家骨肉糜。", 
            "鬼哭神号无限恨，蝇蛄蚋嘬有馀悲。", 
            "平生食禄何从避，留取香名百世垂。"
        ], 
        "title": "挽绵汉简诸公（一作刘麟瑞诗）", 
        "type": "律诗", 
        "yun": "支"
    }, 
    {
        "author": "刘埙", 
        "era": "元", 
        "subtype": "七言律诗", 
        "text": [
            "狼烟又起锦城边，帅阃谋疏亦可怜。", 
            "先轸元归应有恨，苌宏血化岂无冤。", 
            "百身莫赎谁三酹，一死真成盖万愆。", 
            "遗事如今人不记，纲常犹幸立西川。"
        ], 
        "title": "挽四川制帅陈公（隆之）", 
        "type": "律诗", 
        "yun": null
    }, 
    {
        "author": "刘埙", 
        "era": "元", 
        "subtype": "七言律诗", 
        "text": [
            "眼中尘中政昏昏，华盖风高翠入云。", 
            "一代风流超晋宋，百年礼乐寄河汾。", 
            "波宽好看鱼龙化，天远空怜雁鹜群。", 
            "亦有平生观海意，出门万里独惭君。"
        ], 
        "title": "送黄脩永之武夷杜清碧学", 
        "type": "律诗", 
        "yun": "文"
    }, 
    {
        "author": "刘埙", 
        "era": "元", 
        "subtype": "七言律诗", 
        "text": [
            "延颈池边照影池，花明柳净思依依。", 
            "年深色重丹砂顶，日暖光浮白雪衣。", 
            "晴月梦回三岛去，看云思上九霄飞。", 
            "玉箫声断秋宵冷，应有仙人忆未归。"
        ], 
        "title": "鹤", 
        "type": "律诗", 
        "yun": "微"
    }, 
    {
        "author": "刘埙", 
        "era": "元", 
        "subtype": "七言律诗", 
        "text": [
            "万里来从海外村，定巢时听语频频。", 
            "帘风半卷重门晓，社雨初晴二月春。", 
            "尾上系诗成往事，掌中学舞是前身。", 
            "华堂茅屋依然坐，几处相逢旧主人。"
        ], 
        "title": "燕", 
        "type": "律诗", 
        "yun": "真"
    }, 
    {
        "author": "刘埙", 
        "era": "元", 
        "subtype": "七言律诗", 
        "text": [
            "神器宁容小智窥，黄河河上集王师。", 
            "六龙南面皇威壮，万里西征凯奏驰。", 
            "穹壤有灵扶宝祚，风霜无地著金枝。", 
            "太平有象天颜喜，大霈看看下玉墀。"
        ], 
        "title": "西捷", 
        "type": "律诗", 
        "yun": "支"
    }, 
    {
        "author": "刘埙", 
        "era": "元", 
        "subtype": "七言律诗", 
        "text": [
            "崖挟飞泉响佩环，云涵空翠锁幽关。", 
            "斜阳影恋残碑外，遗像尘昏古寺间。", 
            "汉苑梦回流水在，越陵风急此山閒。", 
            "悲怀岂但元丰老，望断天南月一弯。"
        ], 
        "title": "拜南丰先生墓", 
        "type": "律诗", 
        "yun": "删"
    }, 
    {
        "author": "刘埙", 
        "era": "元", 
        "subtype": "七言律诗", 
        "text": [
            "星斗文章焕九天，萧萧松槚暗荒阡。", 
            "久无世冑崇祠像，赖有山僧守墓田。", 
            "俎豆春回修废典，佩衿云合礼前贤。", 
            "此行莫作嬉游看，回首元丰重怆然。"
        ], 
        "title": "率诸友祭南丰先生墓", 
        "type": "律诗", 
        "yun": "先"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "渡孟升陑未岁馀，访箕问虺即求书。", 
            "从来文武相经纬，正在朝廷妙卷舒。"
        ], 
        "title": "见率斋王廉使 其一", 
        "type": "绝句", 
        "yun": "鱼"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "樽俎折冲贤甲胄，衣裳定伯胜兵车。", 
            "先生学谱河汾嫡，礼乐须还贞观初。"
        ], 
        "title": "见率斋王廉使 其二", 
        "type": "绝句", 
        "yun": "鱼"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "人物东南又一初，甲田气运恰相符。", 
            "王通今日经重续，关朗当年筮不诬。"
        ], 
        "title": "见率斋王廉使 其三", 
        "type": "绝句", 
        "yun": "虞"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "千载河汾两夫子，一家洙泗几生徒。", 
            "升堂房社俱先达，还许程元后至无。"
        ], 
        "title": "见率斋王廉使 其四", 
        "type": "绝句", 
        "yun": "虞"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "使星来照鹭边沙，王郎皇皇远有华。", 
            "尽起绮园山个里，更招温石水之涯。"
        ], 
        "title": "见率斋王廉使 其五", 
        "type": "绝句", 
        "yun": "麻"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "汉唐礼乐成三代，南北车书又一家。", 
            "鸣鹿歌诗将意厚，臣忠端出自宾嘉。"
        ], 
        "title": "见率斋王廉使 其六", 
        "type": "绝句", 
        "yun": "麻"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "平生怪怪复奇奇，一字何曾乐得饥。", 
            "太白枉承金殿召，浩然空负玉堂知。"
        ], 
        "title": "见率斋王廉使 其七", 
        "type": "绝句", 
        "yun": "支"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "田园仅了都人役，事业全抛进士诗。", 
            "白发见公曾感慨，深衣重有道行时。"
        ], 
        "title": "见率斋王廉使 其八", 
        "type": "绝句", 
        "yun": "支"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "一冬晴暖春相似，欲叩吟关未有诗。", 
            "折得梅花装担了，起程还是雪飞时。"
        ], 
        "title": "谒萧小山 其一", 
        "type": "绝句", 
        "yun": "支"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "一水凝寒棹不开，几人于此欲船回。", 
            "思君却有扁舟兴，半夜直冲风雪来。"
        ], 
        "title": "谒萧小山 其二", 
        "type": "绝句", 
        "yun": "灰"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "世事从来满则亏，十分何似八分时。", 
            "青山作计常千古，只露岩前月半规。"
        ], 
        "title": "月岩", 
        "type": "绝句", 
        "yun": "支"
    }, 
    {
        "author": "刘鉴", 
        "era": "元", 
        "subtype": "七言绝句", 
        "text": [
            "玉楼夜费烛荧荧，祗得眼前歌舞明。", 
            "照破三千年外事，书生元不用长檠。"
        ], 
        "title": "书灯 其二", 
        "type": "绝句", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "出门人事厌纷纷，春色三分已二分。", 
            "十步离山九回顾，一杯到手百无闻。", 
            "苍茫天地有如此，磊落古今何独君。", 
            "欲向荒台问遗迹，水明沙浦只行云。"
        ], 
        "title": "饮闻鸡台", 
        "type": "律诗", 
        "yun": "文"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "乱山如拥欲争先，惟许孤峰入马鞭。", 
            "旧见剑光曾犯斗，谁教箭筈亦通天。", 
            "只应绝顶千年石，中有齐州九点烟。", 
            "安得凌风乘此去，东游沧海看桑田。"
        ], 
        "title": "玉乳峰", 
        "type": "律诗", 
        "yun": "先"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "断碑藩镇记当时，杯酒谈兵少牧之。", 
            "山色何曾间今昔，人才初不限华夷。", 
            "水波风起心犹壮，木杪秋生鬓已知。", 
            "莫更候云台上望，武阳禾黍亦离离。"
        ], 
        "title": "唐张忠孝山亭故基", 
        "type": "律诗", 
        "yun": "支"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "相逢相饮莫相违，往事纷纷何足悲。", 
            "别后几经沧海浅，归来岂止昔人非。", 
            "此山变灭终如我，后会登临知与谁？", 
            "今古区区等如此，不须辛苦叹斜晖。"
        ], 
        "title": "会饮北山", 
        "type": "律诗", 
        "yun": null
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "行过青林径欲还，谁家茅屋在林间？", 
            "云初涌出半含雨，风渐吹开微露山。", 
            "世味尝来知懒贵，物华老尽觉秋闲。", 
            "天开胜境为诗敌，未许幽人稳闭关。"
        ], 
        "title": "秋郊", 
        "type": "律诗", 
        "yun": "删"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "迂疏不办一身谋，鬓发空添四海忧。", 
            "画本流民今复见，诗家逃屋为谁留？", 
            "黄茅安得千间厦，白布空歌万里裘。", 
            "政有南风曲中意，可能独醉菊花秋？"
        ], 
        "title": "对菊", 
        "type": "律诗", 
        "yun": "尤"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "雨入江楼势欲吞，雷轰何止语难闻。", 
            "未忧彼岸将为壑，只恐吾山尽化云。", 
            "风伯为谁能却敌，物华依旧叹如焚。", 
            "百年人事今如此，猛拍阑干怨夕曛。"
        ], 
        "title": "城楼待雨", 
        "type": "律诗", 
        "yun": "文"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "万象何为入杳冥，悬知物外自高明。", 
            "前年忧旱有今岁，半月闭门如一生。", 
            "捧日谩劳中夜梦，补天谁识寸心诚。", 
            "阴云政使高千丈，坐爱鱼头恐未平。"
        ], 
        "title": "积雨", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "越鸟群飞朔漠滨，气机千古见真纯。", 
            "纥干风景今如此，故国园林亦暮春。", 
            "精卫有情衔太华，杜鹃无血到天津。", 
            "声声解堕金铜泪，未信吴儿是木人。"
        ], 
        "title": "海南鸟", 
        "type": "律诗", 
        "yun": "真"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "扶馀玉爪旧曾闻，青鸟犹沾海气昏。", 
            "掌上风标有如此，眼中神骏更怜君。", 
            "平芜未洒头鹅血，春水谁开猎骑门？", 
            "过雁昏鸦莫回首，霜拳高兴在空云。"
        ], 
        "title": "白海青（一名玉爪骏）", 
        "type": "律诗", 
        "yun": null
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "偃蹇高松雪漫飞，最怜憔悴绿杨枝。", 
            "青丝曾识莺声软，黄叶俄惊马足迟。", 
            "有分只偷春色早，无心要结岁寒知。", 
            "不应再得东风力，更与行人管别离。"
        ], 
        "title": "反垂柳短吟", 
        "type": "律诗", 
        "yun": "支"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "青刍白饭思悠然，灯火山亭暮雨前。", 
            "不意相思浑百里，直教一别动经年。", 
            "久甘分席樵夫下，敢望过门长者先。", 
            "自是烟霞爱招客，可无佳句助清妍。"
        ], 
        "title": "寄彦通", 
        "type": "律诗", 
        "yun": "先"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "十亩荒田不自耕，半空楼观几时成？", 
            "人因遇困方言命，我为求奇反丧名。", 
            "此去要知灯是火，向来空指雁为羹。", 
            "新诗铭在山童口，百过高歌告乃兄。"
        ], 
        "title": "付阿山诵", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "江海十年几战酣，劫灰飞尽到耕蚕。", 
            "乱翻文物想犹在，彫弊徵科恐未堪。", 
            "眼底兴亡即今古，胸中形胜欠东南。", 
            "因君渐有扁舟兴，伫待清风洗瘴岚。"
        ], 
        "title": "送人官浙西", 
        "type": "律诗", 
        "yun": "覃"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "蓟门霜落水天愁，匹马冲寒渡白沟。", 
            "燕赵山河分上镇，辽金风物异中州。", 
            "黄云古戍孤城晚，落日西风一雁秋。", 
            "四海知名半彫落，天涯孤剑独谁投？"
        ], 
        "title": "渡白沟", 
        "type": "律诗", 
        "yun": "尤"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "铁城秋色接西垣，远客还乡易断魂。", 
            "霸业可怜燕太子，战楼谁吊汉公孙。", 
            "冷烟衰草千家冢，流水斜阳一点村。", 
            "慰眼西风犹有物，太行依旧压中原。"
        ], 
        "title": "遂城道中", 
        "type": "律诗", 
        "yun": "元"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "风露撩人尽力清，也应知我到禅扃。", 
            "秋声满谷有生气，山意带烟成远形。", 
            "皎月欲升天失色，白云初出树留青。", 
            "他年若访经行处，合有先生避暑亭。"
        ], 
        "title": "避暑玉溪山", 
        "type": "律诗", 
        "yun": "青"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "灵风缥缈竹花飞，怪石参差树影齐。", 
            "壶里有天藏日月，杯中无海饮虹蜺。", 
            "松生太古鹤应识，路入白云山尽低。", 
            "万里黄尘一回首，微茫烟水意悽迷。"
        ], 
        "title": "留题山房", 
        "type": "律诗", 
        "yun": "齐"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "巧稳林亭无四邻，背山向水得天真。", 
            "风光正及二三月，童子同来六七人。", 
            "十日得閒须小醉，一年最好是深春。", 
            "鸟声似向花枝说，曾见无怀有此民。"
        ], 
        "title": "春游", 
        "type": "律诗", 
        "yun": "真"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "几叶疏桐万斛秋，四山清露一窗幽。", 
            "高情千古谢安石，壮志平生马少游。", 
            "有错真成六州铁，欲还空说大刀头。", 
            "悠悠且付天公在，未必苍生待尔忧。"
        ], 
        "title": "夜坐有怀寄故人", 
        "type": "律诗", 
        "yun": "尤"
    }, 
    {
        "author": "刘鉴", 
        "era": "元", 
        "subtype": "五言律诗", 
        "text": [
            "万石家居最，清修却似贫。", 
            "赋中前进士，诗里谪仙人。", 
            "连疏西湖上，扁舟颍水滨。", 
            "一从书乙亥，岁岁两眉颦。"
        ], 
        "title": "挽罗榷院子远二章 其一", 
        "type": "律诗", 
        "yun": "真"
    }, 
    {
        "author": "刘鉴", 
        "era": "元", 
        "subtype": "五言律诗", 
        "text": [
            "不谓悬弧旦，翻成属纩期。", 
            "死同生一视，吊与贺相随。", 
            "灵运先成佛，刘叉懒说诗。", 
            "西风吹独树，谁谱凤鸣枝。"
        ], 
        "title": "挽罗榷院子远二章 其二", 
        "type": "律诗", 
        "yun": "支"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "今人标致古心胸，吉士依归有涧松。", 
            "白发半头身欲鹤，苍髯千丈气如龙。", 
            "三年博士留韩愈，十载中郎老蔡邕。", 
            "根脚青原培植久，蓬莱行上最高峰。"
        ], 
        "title": "见提举蔡涧松", 
        "type": "律诗", 
        "yun": "冬"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "试手东风第一杯，士如侯栗与侯梅。", 
            "润之春雨根方茂，悴以秋霜花肯开。", 
            "昔有两生增鲁重，今闻四皓为刘来。", 
            "圣朝礼乐须三代，接武行看上曲台。"
        ], 
        "title": "和率斋王廉使三首 其一", 
        "type": "律诗", 
        "yun": "灰"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "试手东风第一杯，南冠久挂市门梅。", 
            "贤遣在野时曾闭，道大如天运复开。", 
            "江左人传茂弘相，河汾士喜仲淹来。", 
            "深衣增重逾貂暖，立到天花雨满台。"
        ], 
        "title": "和率斋王廉使三首 其二", 
        "type": "律诗", 
        "yun": "灰"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "试手东风第一杯，一番人物萃欧梅。", 
            "曳裙昔惮王门峻，振铎今逢孔席开。", 
            "送酒马军江上去，持书驿使陇头来。", 
            "斯文未坠重增气，燕饭犹胜愧有台。"
        ], 
        "title": "和率斋王廉使三首 其三", 
        "type": "律诗", 
        "yun": "灰"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "阿统遥知是乃宗，作诗工似选诗工。", 
            "写成判语皆吟笔，翻得离骚再国风。", 
            "共喜横渠传有弟，久誇坡老学如翁。", 
            "世间师友多零落，今在庭闱诺唯中。"
        ], 
        "title": "谒萧大山", 
        "type": "律诗", 
        "yun": "东"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "先生名姓重金台，一路春风手挽回。", 
            "黄阁自应调鼎去，青原犹为算舟来。", 
            "雪晴和风千家满，云放天光万里开。", 
            "毕竟济川须用楫，鞯车行看虎符催。"
        ], 
        "title": "上尚郎中 其一", 
        "type": "律诗", 
        "yun": "灰"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "六合阴沉一样云，行人白昼亦黄昏。", 
            "贪财吏似方山犬，逃命民如入峡猿。", 
            "典到琴书犹小事，卖抛田产更销魂。", 
            "先生明共霜台月，照彻茅檐几泪痕。"
        ], 
        "title": "上尚郎中 其二", 
        "type": "律诗", 
        "yun": "元"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "衰年何用响铮铮，一错元来铸不成。", 
            "为役谁怜烛之武，浮言枉累铁元城。", 
            "铄金有口难从众，轑釜无羹枉怨兄。", 
            "一点红炉属君手，放教跃冶要分明。"
        ], 
        "title": "上尚郎中 其三", 
        "type": "律诗", 
        "yun": "庚"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "岁晚江空烟水寒，枫林叶落楚天宽。", 
            "苦无雁足书难寄，作尽鸢声吟未安。", 
            "晋帖临成思入石，《离骚》读罢拟栽兰。", 
            "老来绝被梅花恼，后会君应笑我孱。"
        ], 
        "title": "寄朱约山", 
        "type": "律诗", 
        "yun": null
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "径深寂寂锁苔茵，此地不生车马尘。", 
            "梦断瑶台惟有竹，棋声花院似无人。", 
            "蛛因门闭牢穿网，鹊悟枝乾自采薪。", 
            "祇道乾坤大如许，不知天地又新春。"
        ], 
        "title": "题静轩", 
        "type": "律诗", 
        "yun": "真"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "就第开藩自古难，旌门累世况团圞。", 
            "肯邀父老为邻舍，更约交游说岁寒。", 
            "千里春风棠蔽芾，一窗秋月竹平安。", 
            "乡人乡饮推乡贵，祗作平时样子看。"
        ], 
        "title": "贺周总管耐轩迁居回任 其一", 
        "type": "律诗", 
        "yun": "寒"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "袖诗两度出山扉，到得城来与愿违。", 
            "南浦绿波凝望久，东山零雨喜公归。", 
            "疏梅斗雪增新洁，乔木参天长旧围。", 
            "重对门墙帘定卷，春风贺厦燕栖依。"
        ], 
        "title": "贺周总管耐轩迁居回任 其二", 
        "type": "律诗", 
        "yun": "微"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "休说逋仙两句工，冰瓯涤笔别形容。", 
            "清标骚客风前立，素面仙姝月下逢。", 
            "山店霜寒香扑马，溪桥水浅影如龙。", 
            "一□尽是寒凝结，金鼎无盐味更浓。"
        ], 
        "title": "梅四首 其一", 
        "type": "律诗", 
        "yun": "冬"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "破荒玉雪粲烟村，倚竹无言独断魂。", 
            "三弄直须琴对越，一寒安用酒温存。", 
            "家风巢许堪同社，心事夷齐可共论。", 
            "应出缤纷几红紫，一枝开处自乾坤。"
        ], 
        "title": "梅四首 其二", 
        "type": "律诗", 
        "yun": "元"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "除香除影赋梅花，方许诗中擅作家。", 
            "怕俗似嫌羔作酒，高人颇称雪煎茶。", 
            "参横屋角霜初下，人倚阑干月欲斜。", 
            "夜冷玉肌愁入骨，金壶移入伴窗纱。"
        ], 
        "title": "梅四首 其三", 
        "type": "律诗", 
        "yun": "麻"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "天花夜半落溪傍，傍有狞然为取将。", 
            "擎爪仰空呈洁白，掀髯倒地觅昏黄。", 
            "修鳞月下霜同色，败甲风前雪有香。", 
            "欲起补之图影看，生愁飞入水中藏。"
        ], 
        "title": "梅四首 其四", 
        "type": "律诗", 
        "yun": "阳"
    }, 
    {
        "author": "刘鉴", 
        "era": "元", 
        "subtype": "七言律诗", 
        "text": [
            "一点兰膏数寸心，小窗伴我夜沈沈。", 
            "煖分青燄藜烟细，喜动红光花意深。", 
            "洞见苦心归典策，照残幽梦入寒衾。", 
            "他时富贵不相弃，移上长檠伴醉吟。"
        ], 
        "title": "书灯 其一", 
        "type": "律诗", 
        "yun": "侵"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "小阁横窗，倩谁画得梅梢远。", 
            "那回半面。", 
            "曾向屏间见。", 
            "风雪空山，怀抱无荀倩。", 
            "春堪恋。", 
            "自羞片片。", 
            "更逐东风转。"
        ], 
        "title": "点绛唇 其一 瓶梅", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "一雪蹉跎，蹇驴不载吟鞭去。", 
            "夜听春雨。", 
            "踏雪差无苦。", 
            "待得花晴，总是游人处。", 
            "梅应许。", 
            "小桥延伫。", 
            "蜂蝶先成路。"
        ], 
        "title": "点绛唇 其二 和访梅", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "醉里瞢腾，昨宵不记归时候。", 
            "自疑中酒。", 
            "耿耿还依旧。", 
            "恨不能言，只是天相负。", 
            "天知否。", 
            "卷中人瘦。", 
            "一似章台柳。"
        ], 
        "title": "点绛唇 其三 寄情", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "韝指春寒，陇禽一片飞来雪。", 
            "无言可说。", 
            "暗啄相思结。", 
            "只影年深，也作关山别。", 
            "翻成拙。", 
            "落花时节。", 
            "倩子规声绝。"
        ], 
        "title": "点绛唇 其五 题画", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "虹玉横箫，纤纤指按新声作。", 
            "参差重约。", 
            "昨夜梁伊错。", 
            "几许闲愁，品字都忘却。", 
            "沉吟觉。", 
            "一声哀角。", 
            "满院残花落。"
        ], 
        "title": "点绛唇 其六", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "高卧何须说打乖。", 
            "小篱过雨翠长街。", 
            "缃桃定有踏青鞋。", 
            "晴日又思花处所，东风绝似柳情怀。", 
            "人间安得酒如淮。"
        ], 
        "title": "浣溪沙 其一 三月三日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "身是去年人尚健。", 
            "心知十日事如常。", 
            "眼前杯酒是重阳。", 
            "破帽簪萸携素手，长歌藉草慰寒香。", 
            "儿童怪我老来狂。"
        ], 
        "title": "浣溪沙 其二 壬午九日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "春日春风掠鬓须。", 
            "乱山相对拥寒炉。", 
            "彩鞭金胜一时无。", 
            "自缕青丝成细柳，更堆残雪当凝酥。", 
            "儿童且莫唱皇都。"
        ], 
        "title": "浣溪沙 其三 虎溪春日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "身是高人欲寝冰。", 
            "引年可待进豨苓。", 
            "无忧无患也身轻。", 
            "雪里放囚天亦喜，平安骑鹤到家庭。", 
            "今年春早为长生。"
        ], 
        "title": "浣溪沙 其四 寿陈敬之推官", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "十日千机可复谐。", 
            "郭郎感运岂仙才。", 
            "人间自是少行媒。", 
            "直上扶摇须九万，满前星斗共昭回。", 
            "又传贾客向曾来。"
        ], 
        "title": "浣溪沙 其五", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "暮暮相望夕甫谐。", 
            "针楼巧巧似身材。", 
            "下头无数老人媒。", 
            "昨夜竹林那得见，朝来乾鹊是空回。", 
            "人间五日后能来。"
        ], 
        "title": "浣溪沙 其六", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "醉里微寒著面醒。", 
            "天风不展帽敧倾。", 
            "行过溪深松雪下，夜三更。", 
            "白白野田铺似月，瑽瑽沙路踏如冰。", 
            "不见剡溪三百曲，一舟横。"
        ], 
        "title": "摊破浣溪沙 其一 潭上夜归", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "澹澹胭脂浅著梅。", 
            "温柔不上避风台。", 
            "若比杏桃真未识，夺银胎。", 
            "汗面拭来慵傅粉，酒香浓后暗潮腮。", 
            "娇嫩不应醒似醉，倩谁猜。"
        ], 
        "title": "摊破浣溪沙/山花子 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "柳梢欲雪。", 
            "十里烟明灭。", 
            "曲曲阑干转影，教人忆、夜来月。", 
            "家人相对说。", 
            "灯花还又结。", 
            "冻雨村村□鼓，终不似、上元节。"
        ], 
        "title": "霜天晓角 其一 初春即事", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "乌云汗漫。", 
            "浊浪翻河汉。", 
            "过尽千重魔障，堂堂地、一轮满。", 
            "秋光还又半。", 
            "檐声初漏断。", 
            "不管满身花露，已办著、二更看。"
        ], 
        "title": "霜天晓角 其二 中秋对月", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "骑台千骑。", 
            "有菊知何世。", 
            "想见登高无处，淮以北、是平地。", 
            "老来无复味。", 
            "老来无复泪。", 
            "多谢白衣迢递，吾病矣、不能醉。"
        ], 
        "title": "霜天晓角 其三 和中斋九日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "经年寂寞。", 
            "已负花前约。", 
            "忽向红梅侧畔，开点雪、有人觉。", 
            "不开何似莫。", 
            "百梢才一萼。", 
            "却问寿阳宫额，两三蕊、怎能著。"
        ], 
        "title": "霜天晓角 其四", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "臞然如竹。", 
            "自是天仙福。", 
            "小小画堂锦样，听人唱、鹤飞曲。", 
            "橙橘黄又绿。", 
            "蟹到新篘熟。", 
            "便做月三十斛，饮不尽、菊潭菊。"
        ], 
        "title": "霜天晓角 其五 寿吴蒙庵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "朝来微雪。", 
            "又近长生节。", 
            "造就一枝清绝，梅与雪、怎分别。", 
            "两年心似月。", 
            "除是天知得。", 
            "手种春风千树，一颗颗、待儿摘。"
        ], 
        "title": "霜天晓角 其六 寿陈敬之", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "明年七十。", 
            "歌彩桥仙夕。", 
            "见说严君平道，年年是、月初一。", 
            "同时同里密。", 
            "后今今又昔。", 
            "便做伏生年纪，也未到、蹇吃吃。"
        ], 
        "title": "霜天晓角 其七 寿张古岩", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "良宵七七。", 
            "又近中元日。", 
            "桥上老人有约，后五日、重来觅。", 
            "婵娟银海出。", 
            "木犀新雨湿。", 
            "惟有延平剑气，箕斗外、广寒逼。"
        ], 
        "title": "霜天晓角 其八 寿贾教", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "三十年间，几番宠辱，细思往事慵言。", 
            "也曾牒发，曾受帝王宣。", 
            "今日山村且住，他时去、高卧云烟。", 
            "洞天隐，松峰之畔，保命是修仙。", 
            "无愆。", 
            "全道德，自然达理，炼汞烹铅。", 
            "未功圆行足，闲对林泉。", 
            "真乐琴书为伴，忘尘世、趖了熬煎。", 
            "逍遥好，蜕形真去，升入大罗天。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "释氏禅宗，老君道祖，吕钟海蟾明天。", 
            "重阳立教，东海阐良缘。", 
            "唯度丘刘谭马，分异□、王郝先传。", 
            "将来去，十洲仙会，霞友性团圆。", 
            "成仙。", 
            "非难易，行修八百，功了三千。", 
            "待天书紫诏，性命完全。", 
            "要出阳阴之壳，常无染、万物无愆。", 
            "真了了，龟蛇蟠绕，阴尽去朝元。"
        ], 
        "title": "满庭芳 赞道释寄助缘庐公武德", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "寸明，真灵通慧，无挂碍清凉。", 
            "华混世，人笑似风狂。", 
            "祖丘刘谭马，消灭、万虑俱忘。", 
            "猿住，通道德，岂肯外昭彰。", 
            "分清静妙，婴男姹，云路休忙。", 
            "虚无造化，汞结铅光。", 
            "兀腾腾飘逸，贩骨、趖了无常。", 
            "袍侣，公甘镇，诗挈满庭芳。"
        ], 
        "title": "满庭芳 藏头拆字", 
        "type": "词", 
        "yun": "阳"
    }, 
    {
        "author": "刘处玄", 
        "era": "元", 
        "subtype": null, 
        "text": [
            "冯疃，仙住，铅汞成形。", 
            "罪尽，神气自然灵。", 
            "天明万象，地渊、涌泉平。", 
            "静恍惚，无缺，命须停。", 
            "诚了了，蓬隐，胜似华荣。", 
            "若出户，眼界宽青。", 
            "林间松桧，洞深处、看经。", 
            "觑分，正尘断，碧霄行。"
        ], 
        "title": "满庭芳 攒三拆字", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "霜林飘赤叶，遍地涌黄金。", 
            "宾鸿离塞北，足声音。", 
            "渊明归去，独酌乐、清吟醁酊。", 
            "真堪笑、重卧云山，忘尘世，伪难侵。", 
            "顿然觉，应物无心。", 
            "道妙自然深。", 
            "壶中仙景，遇外休寻。", 
            "四时花放，论古更明今。", 
            "要到乘风去，三岛十洲，蓬莱虽有高岑。"
        ], 
        "title": "满路花", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "人间华丽，恰似风前烛。", 
            "万事转头空，世外隐、仙家清福。", 
            "灵峰霞洞，四序不知秋，松为伴，竹为邻，闲唱无生曲。", 
            "琴书乐性，道用调金木。", 
            "炼出九霄身，六铢挂、朝元去速。", 
            "永无生老，升入大罗天，任世海，变桑田，真与神仙逐。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "王徐道友，今日重相别。", 
            "甚日再相逢，到来岁、新秋重歇。", 
            "一年一到，百载几番来，且暂坐，意休忙，乌兔生还灭。", 
            "人间宠辱，辱似圆光缺。", 
            "少喜虑多忧，想憎爱、是非慵说。", 
            "天元将尽，奉劝速修真，游洞府，隐松峰，无事看庄列。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "七旬相近，正好忘尘世。", 
            "世梦几时休，道德修、胜争薄利。", 
            "恩山爱海，火院镇烧身，闻身健，觅清凉，一任迷人毁。", 
            "闲看三教，造化明周易。", 
            "达理妙通天，四相泯、无忧无喜。", 
            "洞天高卧，自在炼真丹，他年去，上青霄，始现无为异。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "玉峰顶上，知有田三段。", 
            "壬润长黄芽，便万斛、珠酬弗换。", 
            "一麻一麦，服了自然安，修性命，休延年，别近云霞伴。", 
            "阴阳之外，天地难拘管。", 
            "得道免轮回，厌世隐、神堂古观。", 
            "无为功行，真了去朝元，六铢挂，现真形，三岛十洲玩。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "红莲池畔，不让游山景。", 
            "闹里却无心，身似藕出泥花静。", 
            "壶天妙趣，别有四时春，真应物，宝光明，今古谁人省。", 
            "真行道德，显化邪归正。", 
            "口应更声随，只是要、寸灵无病。", 
            "贪争意尽，道眼自然开，来世外，混京华，积行常平等。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "人间万事，识破真归笑。", 
            "恩爱与尘情，譬无常、般般是了。", 
            "浮沤幻体，生灭几时休，忘世梦，去贪争，达道真明晓。", 
            "微光觉照，应变通深妙。", 
            "命住性通天，有自然、无穷降耀。", 
            "阳纯阴尽，蜕壳免沉沦，游阆苑，玩瑶池，玉帝金书诏。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "陇西余虑，到潍阳秦台，空来空去。", 
            "贵府推官同太守，相访临归叮嘱。", 
            "壬戌新正，欲邀到府，未见先生许。", 
            "处玄重答，这里元宵亦做。", 
            "四序孰悟三元，天官赐福，下救阴灵苦。", 
            "生在中华崇道德，世赞名传千古。", 
            "大醮洪禧，青词奏圣，感应应难遇。", 
            "文山作醮，白龟莲衬王祖。"
        ], 
        "title": "酹江月", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "厌居人世，似孤云飘逸，鹤升霄汉。", 
            "自在无拘空外去，撒手直超彼岸。", 
            "到处为家，琴书为伴，信笔闲吟叹。", 
            "洞天高卧，任他人笑懒慢。", 
            "夏近百尺森松，水帘响亮，飞入龙泉涧。", 
            "渴饮霞浆仙会处，童稚唇歌舌诞。", 
            "趖了轮回，完全性命，迷者应难赶。", 
            "忘名绝利，一任人非人赞。"
        ], 
        "title": "酹江月", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "寿过彭祖，更官高一品，石崇贵富。", 
            "古往今来人世事，觉了不堪重虑。", 
            "归去渊明，乘舟范蠡，先已超升去。", 
            "真通道德，趖却死沉阴路。", 
            "云步阆苑蓬山，仙乡不夜，各有逍遥所。", 
            "过了天元无上道，千载难逢难遇。", 
            "石火光阴，浮沤生灭，飞走乌随兔。", 
            "速修性命，暗有贤圣提汝。"
        ], 
        "title": "酹江月", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "古今贩骨，想生来死去，荣枯多少。", 
            "百载光阴四序逼，不觉形容衰老。", 
            "世伪浮华，转头如梦，到底成虚娇。", 
            "无生一念，念道真明达了。", 
            "最好福地清居，依山临水，自在携筇到。", 
            "占得真欢霞洞隐，无事闲看圣教。", 
            "功行周圆，完全性命，胜似重修醮。", 
            "炼成道体，别有金书来诏。"
        ], 
        "title": "酹江月", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "碧轩阒坐，顿忘言、闲了诗书千卷。", 
            "松径携筇真念道，妙奥天机深远。", 
            "物外人间，京华云洞，慧眼开时见。", 
            "有无俱泯，吟笑浮生不辩。", 
            "拔宅庞许飞升，大罗归去，贩骨死生免。", 
            "不夜仙乡无苦恼，阆苑瑶池清宴。", 
            "海变松枯，亘容弗老，世伪真无羡。", 
            "六铢衣挂，复去朝元重现。"
        ], 
        "title": "酹江月", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "子母相逢，自然明道。", 
            "出离物彀无生老。", 
            "茅斋公竹每为邻，清居幽阒仙家好。", 
            "敬信高明，真欢无恼。", 
            "各人性命修宜早。", 
            "功成行满免轮回，蜕形跨鹤归蓬岛。"
        ], 
        "title": "踏云行", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "到处为家，鹑居无恋。", 
            "要行便去云游转。", 
            "阴阳之外物难拘，长安咫尺真非远。", 
            "道乐希夷，死生永免。", 
            "亘初一点光如电。", 
            "自然照耀晃虚无，命清无缺成修炼。"
        ], 
        "title": "踏云行", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "遥望东南，彩光分朗。", 
            "忽然见了滨州往。", 
            "醮缘感应仗高真，昔年曾有刘高尚。", 
            "德遍十方，度人无量。", 
            "万清万善理明广。", 
            "他时归去到蓬莱，无为道妙无虚妄。"
        ], 
        "title": "踏云行", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "一别三年，重游此地。", 
            "云庵寂阒忘心意。", 
            "有时忻则看仙经，自然理达真明异。", 
            "真乐希夷，道尊德贵。", 
            "俱损无有忘忧喜。", 
            "洞天清隐混嚣尘，要登云路先超彼。"
        ], 
        "title": "踏云行", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "山色洗逾碧，昏明水墨成。", 
            "相看如许湿，政似不曾晴。", 
            "翠拂双蛾起，青如老眼横。", 
            "岭云才敛态，峡雨复多情。", 
            "瀑溅香炉紫，烟销石镜明。", 
            "乾坤翻覆顷，萝月吐深更。"
        ], 
        "title": "春景 碧山晴又湿", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "春与公何厚，公尝惜盛时。", 
            "忍于临别日，不作送行诗。", 
            "自觉同迟暮，何堪赋别离。", 
            "衰兰行客道，芳草断肠词。", 
            "明日成愁蝶，残阳又子规。", 
            "少年谁不省，问我独何悲。"
        ], 
        "title": "春景 公作送春诗", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "假日故应稀，逢春喜可知。", 
            "有怀长似海，不饮亦从时。", 
            "孺子新年喜，公家弛告嬉。", 
            "悠悠聊复尔，每每一中之。", 
            "对客无辞罚，看花少待迟。", 
            "何因似山简，暮暮习家池。"
        ], 
        "title": "春景 假日从时饮", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "何用雨声粗，分明润物酥。", 
            "岂惟听不得，政自细如无。", 
            "九陌尘难起，千林泽遍敷。", 
            "怪如沾草露，滴不到蓬壶。", 
            "但觉花沈醉，谁知柳索扶。", 
            "老龙空辟历，辛苦救焚枯。"
        ], 
        "title": "春景 润物细无声", 
        "type": "排律", 
        "yun": "虞"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "道是春来也，春犹似未来。", 
            "亦知为日久，祇是欠花开。", 
            "残雪依然在，东风几许回。", 
            "空令一杯酒，更忆去年梅。", 
            "万里寒如信，千林巧莫催。", 
            "诗成天一笑，红绿半争魁。"
        ], 
        "title": "春景 春来祇欠花", 
        "type": "排律", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "何处寻春色，园林已断肠。", 
            "居然怜野草，惟此换年芳。", 
            "残烧回春久，香泥去路长。", 
            "能令南浦碧，未觉五陵芳。", 
            "拾翠迷寒食，飞红卧夕阳。", 
            "遥知青冢恨，南北两茫茫。"
        ], 
        "title": "春景 芳草换野色", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "故是春晴好，冬乾已隔年。", 
            "一番经过雨，百道涨新泉。", 
            "破屋移偏湿，荒陂断复连。", 
            "浮山通寺驿，眢井出潮田。", 
            "地脉天能续，檐声石亦穿。", 
            "仇池九十九，蜡屐去无缘。"
        ], 
        "title": "春景 一雨百泉涨", 
        "type": "排律", 
        "yun": "先"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "风雨欺人后，枝头已自疏。", 
            "鸟啼因散去，花落是惊馀。", 
            "冲雨知何许，流声已瞥如。", 
            "不应红颤雨，犹似暗沾裾。", 
            "青子疑弹雀，红桃借网鱼。", 
            "开元宫更远，王母寄谁书。"
        ], 
        "title": "春景 鸟散馀花落", 
        "type": "排律", 
        "yun": "鱼"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "花下同游迹，令人念旧惊。", 
            "如何春草碧，尽向客愁生。", 
            "南浦随人色，芳洲拾翠情。", 
            "凌波尘渺渺，满地绿菁菁。", 
            "冢上何堪没，人间总未平。", 
            "池塘新梦破，时复下阶行。"
        ], 
        "title": "春景 碧草生旧迹", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "春似谢娘浓，晴酣困未松。", 
            "莺从何处啭，人比向来慵。", 
            "啼得娇成曲，听馀恨满胸。", 
            "闲看风柳絮，更问绣花茸。", 
            "隔屋渠三折，倚屏山万重。", 
            "棋声惊过鸟，敌手不曾逢。"
        ], 
        "title": "春景 莺啭谢娘慵", 
        "type": "排律", 
        "yun": "冬"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "红落胭脂井，香埋绛缕纱。", 
            "诗人工掞藻，吾命属渠花。", 
            "心呕犹堪思，山颓尚念赊。", 
            "吟残锦官里，醉倒玉皇家。", 
            "愈愿偿春酒，郊迷择婿车。", 
            "江头颠欲死，已办鬓生华。"
        ], 
        "title": "春景 诗人命属花", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "御宿长杨馆，南山沁水园。", 
            "风尘犹日日，花柳自村村。", 
            "王谢人家远，朱陈里姓存。", 
            "飘零香涧水，摇飏绿柴门。", 
            "杜曲风和雨，秦人子又孙。", 
            "细腰桃露脸，脉脉竟无言。"
        ], 
        "title": "春景 村村自花柳 其一", 
        "type": "排律", 
        "yun": "元"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "乱后新烟少，村村自物华。", 
            "周遭溪上柳，烂熳路傍花。", 
            "独独人沽酒，行行客卖瓜。", 
            "絮迷三户曲，香满四娘家。", 
            "清汴龙舟远，玄都燕麦斜。", 
            "琵琶鞍路悄，应念浣溪纱。"
        ], 
        "title": "春景 村村自花柳 其二", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "春色终然别，开帆岂有期。", 
            "飘飘从此去，往往与之随。", 
            "渐可孤蓬小，能令绝岸移。", 
            "殢人愁碧远，到海落红痴。", 
            "风自无回理，潮犹有上时。", 
            "离魂难可得，飞絮满天涯。"
        ], 
        "title": "春景 去帆春色随", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "飞絮新烟外，东风托信遥。", 
            "春犹有寒否，寒尽怕春销。", 
            "画阁围红兽，行鞭裹黑貂。", 
            "便无三月雨，也不再花朝。", 
            "倚翠还轻扇，飞红共落潮。", 
            "少年宜秉烛，莫负可怜宵。"
        ], 
        "title": "春景 寒尽怕春销", 
        "type": "排律", 
        "yun": "萧"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "万古山如此，青青岁岁新。", 
            "自怜看到老，未有不归春。", 
            "云树曾经别，莺花不弃贫。", 
            "自迎东太乙，重作葛天民。", 
            "一烧迷千仞，三开见几秦。", 
            "八公花下饮，仍是少年人。"
        ], 
        "title": "春景 山归万古春", 
        "type": "排律", 
        "yun": "真"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "满眼成新趣，池塘午梦惊。", 
            "青春何日到，芳草满前生。", 
            "縠縠东风起，波波两剪横。", 
            "翠钿如可拾，仙药不知名。", 
            "转步玉钩合，几时珠履行。", 
            "平陂青似海，无处认昆明。"
        ], 
        "title": "春景 池塘生春草", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "高下花成谷，烟绵草际空。", 
            "以香为世界，布馥是春风。", 
            "骀荡蛛丝外，颠狂蝶梦中。", 
            "汀洲仙药市，天地锦薰笼。", 
            "澧浦遗余绿，昌州绝世红。", 
            "馀芳犹可藉，应恨耿匆匆。"
        ], 
        "title": "春景 春风花草香", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "花院苔空积，游丝若有情。", 
            "断无珠履迹，闲见绿阴生。", 
            "缥缈朱帘悄，丁东玉漏鸣。", 
            "隔窗梅子落，绕屋笋竿成。", 
            "几日落红雨，数声深处莺。", 
            "午鸡人睡起，绕水看鱼行。"
        ], 
        "title": "春景 闲院绿阴生", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "阊阖祥光起，班行好语催。", 
            "青郊随候应，黄道似初开。", 
            "梦绕天门去，风从震地回。", 
            "东西行白日，南北验清台。", 
            "晓殿分龙角，春城转斗魁。", 
            "中天符四七，人物万方来。"
        ], 
        "title": "春景 阊阖开黄道", 
        "type": "排律", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "万古衣冠旧，三朝历数新。", 
            "青皇来远道，紫袖拜严宸。", 
            "花日明簪冕，槐云舞佩绅。", 
            "昭容当槛晓，宰相贺班春。", 
            "索令分同列，传呼掖老臣。", 
            "汉仪当日事，江汉四朝人。"
        ], 
        "title": "春景 衣冠拜紫宸", 
        "type": "排律", 
        "yun": "真"
    }, 
    {
        "author": "刘埙", 
        "era": "元", 
        "subtype": null, 
        "text": [
            "雨秀风明，烟柔雾滑，魏家初试娇紫。", 
            "翠羽低云，檀心晕粉，独冠洛京新谱。", 
            "沈香醉墨，曾赋与、昭阳仙侣。", 
            "尘世几经朝暮，花神岂知今古。", 
            "愁听流莺自语，叹唐宫、草青如许。", 
            "空有天边皓月，见霓裳舞。", 
            "更后百年人换，又谁记、今番看花处。", 
            "流水夕阳，断魂钟鼓。"
        ], 
        "title": "天香 韵赋牡丹", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "院落黄昏，残霞收尽廉纤雨。", 
            "天香富贵洛阳城，巧费春工作。", 
            "自笑平生吟苦。", 
            "写不尽、此花风度。", 
            "玉堂银烛，翠幄画阑，万红争妒。", 
            "那更深宵，寒光幻出清都府。", 
            "嫦娥跨影下人间，来按红鸾舞。", 
            "连夜杯行休驻。", 
            "生怕化、彩云飞去。", 
            "酒阑人静，月淡尘清，晓风轻露。"
        ], 
        "title": "烛影摇红 月下牡丹", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "雾隔平林，风欺败褐，十分秋满黄华。", 
            "荒庭人静，声惨寒蛩，惊回羁思如麻。", 
            "庾信多愁，有中宵清梦，迢递还家。", 
            "楚水绕天涯。", 
            "黯销魂、几度栖鸦。", 
            "对绿橘黄橙，故园在念，怅望归路犹赊。", 
            "此情吟不尽，被西风、吹入胡笳。", 
            "目极黄云，飞渡处、临流自嗟。", 
            "又斜阳，征鸿影断，夜来空信灯花。"
        ], 
        "title": "长相思慢 客中景定壬戌秋", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "暝霭迷红，水天笼晓，帆去野潮声急。", 
            "离鸾独倚，巧燕双飞，忍向东风飘拆。", 
            "尘销紫曲阑干，筝雁成声，顿成孤臆。", 
            "叹舟回人远，钿花芗泽，悄无痕迹。", 
            "憔悴损，俊赏杜郎，多情荀令，欲写别愁无力。", 
            "闽星南转，江月西沈，空拟梦来今夕。", 
            "古驿荒村，谁怜腻粉风侵，松蝉云湿。", 
            "但断魂烟浪，痴看桥西落日。"
        ], 
        "title": "选冠子 送歌者入闽，用月巢韵", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "玉勒丝鞭，彩旗红索，总向愁中休了。", 
            "偏怜景媚，为甚愁浓，都为雨多晴少。", 
            "桃杏开到梨花，红印香印，绿平幽沼。", 
            "也无饶、红药殿春，更作薄寒清峭。", 
            "尘梦里、暗换年华，东风能几，又把一番春老。", 
            "莺花过眼，蚕麦当头，朝日浓阴笼晓。", 
            "休恨烟林杜鹃，只恨啼鸠，呼云声杳。", 
            "到如今，暖霭烘晴，满地绿阴芳草。"
        ], 
        "title": "惜馀春慢/选冠子 春雨", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "暮云沈、凄凄花陌，荒苔青润鸳甃。", 
            "娇红一捻不胜春，苦雨酸雨僝僽。", 
            "从别后。", 
            "但暗忆娉婷，几把垂杨蹂。", 
            "香销韩袖。", 
            "念莺燕悲吟，凤鸾仙去，空负摘花手。", 
            "铜铺掩，窥见文窗依旧。", 
            "筝琶尘暗弦绉。", 
            "欲圆春梦今犹未，怪得西飞太骤。", 
            "凝伫久。", 
            "拟待倩、鸿都羽客寻仙偶。", 
            "青衫湿透。", 
            "叹玉骨沈埋，芳魂缥缈，何处酹尊酒。"
        ], 
        "title": "买陂塘/摸鱼儿 其一 与沈润宇、邓元实同赋", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "倚楼西、西风惊鬓，吹回尘思萧瑟。", 
            "碧桃花下骖鸾梦，十载雨沈云隔。", 
            "空自忆。", 
            "漫红蜡香笺，难写旧凄恻。", 
            "烟村水国。", 
            "欲闲却琴心，蠹残箧面，老尽看花客。", 
            "河桥侧。", 
            "曾试雕鞍玉勒。", 
            "如今已忘南北。", 
            "人间纵有垂杨在，欲挽一丝无力。", 
            "君莫拍。", 
            "浑不似、年时爱听酒边笛。", 
            "湘帘巷陌。", 
            "但斜照断烟，淡萤衰草，零落旧春色。"
        ], 
        "title": "买陂塘/摸鱼儿 其二 兵后过旧游", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "办著春游费。", 
            "奈狂风吹寒，禁定满城花事。", 
            "天暝云深时度雨。", 
            "院落秦筝未试。", 
            "倩谁趱、杏娇桃媚。", 
            "韶色三停今过一，只淡黄杨柳装愁思。", 
            "芳径滑，绣窗闭。", 
            "玉炉闷炷香温被。", 
            "忆去年、匆匆胜赏，梦沈烟水。", 
            "遥望秋千新彩索，难把旧痕重系。", 
            "待暖入、香红十里。", 
            "别拥双鸾迎素月，教明年、不恨今憔悴。", 
            "莺共燕，汝知未。"
        ], 
        "title": "贺新郎 其一 催花呈赵云舍", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "莫笑刘郎老。", 
            "老刘郎平生，不是山林怀抱。", 
            "梦里风云翻海岳，觉后狂歌坠帽。", 
            "叹几度、荒鸡误晓。", 
            "天际晴云开五色，纵今年、意气犹年少。", 
            "机事远，有时到。", 
            "凯歌檄笔凭谁道。", 
            "对村中、一溪流水，半林斜照。", 
            "赖有可人堪话旧，时共掀髯绝倒。", 
            "也来问、衮衣茸帽。", 
            "聊且问天占百岁，看乾坤、此事如何了。", 
            "肠断处，春城草。"
        ], 
        "title": "贺新郎 其二 答赵清远见寄韵", 
        "type": "词", 
        "yun": null
    }, 
    {
        "author": "刘埙", 
        "era": "元", 
        "subtype": null, 
        "text": [
            "醉里江南路。", 
            "问梅花、经年冷落，几番烟雨。", 
            "玉骨冰肌终是别，犹带孤山瑞露。", 
            "想蕴藉、和羹风度。", 
            "万紫千红羡妒早，羡仙标、岂比人间侣。", 
            "聊玩弄，六花舞。", 
            "云寒木落山城暮。", 
            "忽飘来、暗香万斛，春浮江浦。", 
            "茅舍竹篱词客老，拟傍东风千树。", 
            "看好月、亭亭当午。", 
            "流水村中清浅处，称横斜疏影相容与。", 
            "时索笑，想应许。"
        ], 
        "title": "贺新郎 其三", 
        "type": "词", 
        "yun": null
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "陇鸟回头意若何，刳肠欲我鉴红螺。", 
            "微茫山意诗痕在，滟滪江声饮兴多。", 
            "圣处已分糟与蟹，醉来唯见酒成波。", 
            "千年醒杀江鱼腹，应恨生身在汨罗。"
        ], 
        "title": "赋孙仲诚席上四杯（仲诚命题，彦通举韵）螺", 
        "type": "律诗", 
        "yun": "歌"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "碧筒和露卷晴霞，锦浪随鲸落晚沙。", 
            "风趁歌声来弄叶，酒知人意要浮花。", 
            "胸中壁立三峰玉，醉里神游太一家。", 
            "明日清霜看红翠，人生容易鬓成华。"
        ], 
        "title": "荷", 
        "type": "律诗", 
        "yun": "麻"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "希夷尊俎永相望，混沌凿开见此觞。", 
            "金橘有天容逸老，青田无地避馀香。", 
            "云中招隐留仙掌，物外寻真得醉乡。", 
            "试向峨眉问啼鸟，人间红雨几斜阳。"
        ], 
        "title": "桃", 
        "type": "律诗", 
        "yun": "阳"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "潇湘千树暮林平，风露诗肠快一倾。", 
            "蜜恋金丝仍可意，香分绿蚁最关情。", 
            "洞庭春色元无恙，南国幽姿谩浊清。", 
            "惟办酒船千万斛，棹歌和月卷江声。"
        ], 
        "title": "橙", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "青蛙昨夜圣来鸣，斗水那容掉尾鲸。", 
            "白发惊鱼应百我，扁舟捉月记三生。", 
            "荷风拂面秋先觉，苔露生波晚更清。", 
            "我欲江东鉴湖老，天河早为洗南兵。"
        ], 
        "title": "盆池", 
        "type": "律诗", 
        "yun": "庚"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "仙酪谁誇有太玄，汉家挏马亦空传。", 
            "香来乳面人如醉，力尽皮囊味始全。", 
            "千尺银驼开晓宴，一杯璚露洒秋天。", 
            "山中唤起陶弘景，轰饮高歌敕勒川。"
        ], 
        "title": "黑马酒", 
        "type": "律诗", 
        "yun": "先"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "何物能支笔万钧，案头依约远山痕。", 
            "灯横烟影隐犹见，秋入霜毫势欲吞。", 
            "掌上三峰看太华，人间一发是中原。", 
            "中书未免从高阁，不向林泉怨少恩。"
        ], 
        "title": "即席以韵课诸生东斋诸物（录五） 其一 远山笔架（痕字）", 
        "type": "律诗", 
        "yun": "元"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "铁石心肠冰玉姿，掌中潜得岁寒枝。", 
            "天教一握藏春密，风觅馀香就手吹。", 
            "雪月冷怀随步履，溪山高兴入支颐。", 
            "玉堂若要扶持用，说与东君也不知。"
        ], 
        "title": "即席以韵课诸生东斋诸物（录五） 其二 梅杖（枝字）", 
        "type": "律诗", 
        "yun": "支"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "白雪春香洗未残，玄霜谁遣冻成团。", 
            "涞封圆颗盘增滑，蜜和浓浆齿避寒。", 
            "绿蚁从今忘病渴，金花无地著馀酸。", 
            "快人风味依然在，莫作寻常软熟看。"
        ], 
        "title": "即席以韵课诸生东斋诸物（录五） 其三 醉梨（寒字）", 
        "type": "律诗", 
        "yun": "寒"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "花中冰雪避秋阳，月底阴阴锁暗香。", 
            "玉瘦每忧和露滴，心清惟恨有丝长。", 
            "且留宛转围沈水，莫遣联翩入粉囊。", 
            "只许幽人太相似，苍苔疏雨北窗凉。"
        ], 
        "title": "即席以韵课诸生东斋诸物（录五） 其四 玉簪（香字）", 
        "type": "律诗", 
        "yun": "阳"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "瘦影亭亭不自容，淡香杳杳欲谁通。", 
            "不堪翠减红销际，更在江清月冷中。", 
            "拟欲青房全晚节，岂知白露已秋风。", 
            "盛衰老眼依然在，莫放扁舟酒易空。"
        ], 
        "title": "即席以韵课诸生东斋诸物（录五） 其五 秋莲（空字）", 
        "type": "律诗", 
        "yun": "东"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "出门纷扰互相寻，常使幽人懒病深。", 
            "前月借书来水北，去年采药到城阴。", 
            "黄精已倩徐生斸，苍朮新教石老寻。", 
            "只有烟霞肯赊借，无人曾送买山金。"
        ], 
        "title": "次韵答河閒赵君玉见寄", 
        "type": "律诗", 
        "yun": "侵"
    }, 
    {
        "author": "刘因", 
        "era": "元", 
        "subtype": "七言律诗", 
        "text": [
            "一檄期分两国忧，长缨不到越王头。", 
            "玉虹醉吸金陵月，玄鹤孤游赤壁秋。", 
            "漠北苏卿重回首，天南王粲几登楼。", 
            "飞书寄与平南将，早放楼船下益州。"
        ], 
        "title": "忆郝伯常", 
        "type": "律诗", 
        "yun": "尤"
    }, 
    {
        "author": "刘边", 
        "era": "元", 
        "subtype": null, 
        "text": [
            "耕锄晓雨有馀地，应接东风无暇时。"
        ], 
        "title": "句", 
        "type": "句", 
        "yun": "支"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "归来把菊。", 
            "春瓮今朝熟。", 
            "苦苦留君不得，携孺子、到汾曲。", 
            "庐山真面目。", 
            "冰清还映玉。", 
            "长笑欧公老懒，君且住，饮螺绿。"
        ], 
        "title": "霜天晓角 其九 寿萧静安，时归永新", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "问春来未。", 
            "也似辛壬癸。", 
            "如此男儿五十，又过却、孔融二。", 
            "画堂孙子子。", 
            "新桃如故垒。", 
            "不管明朝后日，春满眼、是千岁。"
        ], 
        "title": "霜天晓角 其一 寿康臞山", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "不是重看灯，重见河边女。", 
            "长是蛾儿作队行，路转风吹去。", 
            "十载庆元宵，满耳番腔鼓。", 
            "欲识尊前太守谁，起向尊前舞。"
        ], 
        "title": "卜算子 其一 元宵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "芭蕉叶上三更雨。人生只合随他去。", 
            "便不到天涯。天涯也是家。", 
            "屏山三五叠。处处飞胡蝶。", 
            "正是菊堪看。东篱独自寒。"
        ], 
        "title": "菩萨蛮 其一 秋兴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "黄鸡喔喔催人起。困不成眠窗似水。", 
            "清露不曾寒。朝来起自难。", 
            "家人当睡美。又忆归程几。", 
            "不管湿阑干。芙蓉花自看。"
        ], 
        "title": "菩萨蛮 其二 湖南道中", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "画梁语透帘栊晓。坼桐风送杨花老。", 
            "细雨绿阴寒。罗襟只似单。", 
            "青门三里道。个个游芳草。", 
            "比似嫁来看。踏青难更难。"
        ], 
        "title": "菩萨蛮 其三 春晓", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "江波何似西湖曲。村烟相对峰南北。", 
            "何处不青青。青青是汉茔。", 
            "长亭芳草路。寒食谁家墓。", 
            "旧日厌残红。人行九里松。"
        ], 
        "title": "菩萨蛮 其四 春日山行", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "□后百年闲，元度自伤来暮。", 
            "打破虚空无碍，共乘龙飞去。", 
            "更参末后句如何，此事未能付。", 
            "前遇小桥风雪，是君诗成处。"
        ], 
        "title": "好事近 中齐惠念，赐词俾寿，不胜岁寒兄弟之意", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "殷勤欲送春归去。白首题将断肠句。", 
            "春去自依依。欲归无处归。", 
            "天涯同是寓。握手留春住。", 
            "小住碧桃枝。桃根不属谁。"
        ], 
        "title": "菩萨蛮 其五 丁丑送春", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "八仙名姓当时少。污尊牛饮同倾倒。", 
            "惟有我公荣。旁人笑独醒。", 
            "多年村落走。泥饮无升斗。", 
            "入了玉门关。人生一醉难。"
        ], 
        "title": "菩萨蛮 其六 题醉道人图", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "娇点点。困倚春光欲软。", 
            "滴尽守宫难可染。浓欺红烛艳。", 
            "寂寂露珠啼脸。翠袖不禁风飐。", 
            "芳径相逢惊笑靥。日长初睡转。"
        ], 
        "title": "谒金门 其一 风乍起，约巽吾同赋海棠", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "上元晴。", 
            "上元晴。", 
            "待得晴时坐触屏。", 
            "山禽三两声。", 
            "欲归城，未归城。", 
            "见说城中处处灯。", 
            "明年处处行。"
        ], 
        "title": "长相思 喜晴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "花露湿。红泪裛成珠粒。", 
            "比似昭阳恩未得。睡来添醉色。", 
            "一笑娇波滴滴。再顾羞潮拂拂。", 
            "恨血千年明的皪。千年人共忆。"
        ], 
        "title": "谒金门 其二 和巽吾重赋海棠", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "游赏竞。看取落红阵阵。", 
            "花睡不成娇似病。春寒空受尽。", 
            "旧日不知繁盛。欲饮如今无兴。", 
            "恨满东风无绿鬓。东风还自恨。"
        ], 
        "title": "谒金门 其三 和巽吾海棠韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "烧灯节。", 
            "朝京道上风和雪。", 
            "风和雪。", 
            "江山如旧，朝京人绝。", 
            "百年短短兴亡别。", 
            "与君犹对当时月。", 
            "当时月。", 
            "照人烛泪，照人梅发。"
        ], 
        "title": "忆秦娥 其一 中斋上元客散感旧，赋忆秦娥见属，一读凄然，随韵寄情，不觉悲甚", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "惊雷节。", 
            "梅花冉冉销成雪。", 
            "销成雪。", 
            "一年一度，为君肠绝。", 
            "古人长恨中年别。", 
            "馀年又过新正月。", 
            "新正月。", 
            "不堪临镜，不堪垂发。"
        ], 
        "title": "忆秦娥 其二 昨和次，又作收灯节，未遣，早见古岩四叠，又得中斋别梅，遂并写寄", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "梅花节。", 
            "白头卧起餐毡雪。", 
            "餐毡雪。", 
            "上林雁断，上林书绝。", 
            "伤心最是河梁别。", 
            "无人共拜天边月。", 
            "天边月。", 
            "一尊对影，一编残发。"
        ], 
        "title": "忆秦娥 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "收灯节。", 
            "霖铃又似龟山雪。", 
            "龟山雪。", 
            "今宵清绝，今宵愁绝。", 
            "老人似少终然别。", 
            "痴痴更望春三月。", 
            "春三月。", 
            "花如人面，自羞余发。"
        ], 
        "title": "忆秦娥 其四", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "春如昨。", 
            "晓风吹透胭脂阁。", 
            "胭脂阁。", 
            "满园茅草，冷烟城郭。", 
            "青衫泪尽楼头角。", 
            "佳人梦断花间约。", 
            "花间约。", 
            "黄昏细雨，一枝零落。"
        ], 
        "title": "忆秦娥 其五 为曹氏胭脂阁叹", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "天上低昂似旧，人间儿女成狂。", 
            "夜来处处试新妆。", 
            "却是人间天上。", 
            "不觉新凉似水，相思两鬓如霜。", 
            "梦从海底跨枯桑。", 
            "阅尽银河风浪。"
        ], 
        "title": "西江月 其一 新秋写兴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "曾与回翁把手，自宜老子如龙。", 
            "怀胎不敢问春冬。", 
            "等待鞭鸾笞凤。", 
            "昨夜又迟黄石，今朝重叩鸿濛。", 
            "碧桃花下醉相逢。", 
            "说尽鹏游蝶梦。"
        ], 
        "title": "西江月 其二 忆仙", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "圣道难逢，真修易遇。", 
            "自然之理明今古。", 
            "死生贩骨几千遭，这番了了无来去。", 
            "蓬岛仙乡，亘灵无苦。", 
            "朝元路上高真许。", 
            "松枯海变永常存，他年万祖离阴府。"
        ], 
        "title": "踏云行", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "去岁周亭，今年重到。", 
            "光阴似箭催人老。", 
            "世空识破好休心，修行下手志宜早。", 
            "不肯忘情，将来悔懊。", 
            "松峰乐道随缘饱。", 
            "无中炼就汞和铅，携云跨鹤归蓬岛。"
        ], 
        "title": "踏云行", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "七十年光，五千二万。", 
            "堤防不测无常限。", 
            "假躯抛下落黄泉，平生应变时间赞。", 
            "顿觉灵峰，真超彼岸。", 
            "蜕形归去升云汉。", 
            "天元过了去无来，踏莎行者人难赶。"
        ], 
        "title": "踏云行", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "乱性糟浆，颐神玉液。", 
            "莫迷有有无中觅。", 
            "重楼十二望蓬莱，慧眸明处光无极。", 
            "真乐陶陶，洞天游历。", 
            "道灵今古几人识。", 
            "携云信步入丹霄，大罗归去无为职。"
        ], 
        "title": "踏云行", 
        "type": "词", 
        "yun": null
    }, 
    {
        "author": "刘处玄", 
        "era": "元", 
        "subtype": null, 
        "text": [
            "儿女金枷，爱情玉杻。", 
            "火坑牢狱身如囚。", 
            "迷迷到了似春蚕，疾些出离无中守。", 
            "昼夜茫茫，乌飞兔走。", 
            "浮沤生灭形难久。", 
            "速修性命免轮回，完全功行蓬瀛友。"
        ], 
        "title": "踏云行", 
        "type": "词", 
        "yun": null
    }, 
    {
        "author": "郑洪", 
        "era": "元", 
        "subtype": null, 
        "text": [
            "西陵渡口山日出，芦芽青青柳枝碧。", 
            "龛山赭山潮东来，黄郎刺船水如席。", 
            "劝君劝君迟渡江，柳条贯鱼赪尾双。", 
            "治鱼沽酒待明月，人生莫作轻离别。"
        ], 
        "title": "题春江送别图", 
        "type": "古风", 
        "yun": null
    }, 
    {
        "author": "郑洪", 
        "era": "元", 
        "subtype": null, 
        "text": [
            "杨花梦觉春阴阴，凤钗绾髻双黄金。", 
            "守宫血冷臂如削，豆蔻茧红愁正深。", 
            "罗衣熨帖沉烟缕，恨身不作双飞羽。", 
            "芭蕉心折郎未归，蔍葱花开泪如雨。"
        ], 
        "title": "题冯叔才芭蕉仕女", 
        "type": "古风", 
        "yun": null
    }, 
    {
        "author": "郑洪", 
        "era": "元", 
        "subtype": null, 
        "text": [
            "墨池帽脱管城子，璧府罄折徂徕公。", 
            "玉关金锁掣玄豹，铜台瑶柱蟠苍龙。", 
            "星霜鬓眉遽如许，铁石肝胆将谁同。", 
            "丈夫受命当伛偻，天子法驾行东封。"
        ], 
        "title": "题梅花道人偃松", 
        "type": "古风", 
        "yun": null
    }, 
    {
        "author": "郑洪", 
        "era": "元", 
        "subtype": null, 
        "text": [
            "绣帘压地花阴阴，凤钗绾髻双黄金。", 
            "飞丝千尺不堕地，绝似江南游子心。", 
            "宝奁百刻烟如缕，暗掷金钱卜神女。", 
            "樱桃子熟人未归，蔍葱花开泪如雨。"
        ], 
        "title": "题张士厚四时仕女四首 其一", 
        "type": "古风", 
        "yun": null
    }, 
    {
        "author": "郑洪", 
        "era": "元", 
        "subtype": null, 
        "text": [
            "金盆沐晓蟠双鸦，绿红粉汗沾蝉纱。", 
            "金刀取玉薄于纸，渴心欲死东陵瓜。", 
            "木兰艇子沙棠楫，采莲得花弃荷叶。", 
            "荷叶轻如薄倖儿，莲花酷似多情妾。"
        ], 
        "title": "题张士厚四时仕女四首 其二", 
        "type": "古风", 
        "yun": null
    }, 
    {
        "author": "郑洪", 
        "era": "元", 
        "subtype": null, 
        "text": [
            "梧桐月小蟾蜍蛰，芙蓉露冷铜山泣。", 
            "金粟香悬十二阑，袜罗尘沁莓苔涵。", 
            "画屏绛烛烟未销，夜深恨杀双鸾箫。", 
            "唤回金屋鸳鸯梦，不到银河乌鹊桥。"
        ], 
        "title": "题张士厚四时仕女四首 其三", 
        "type": "古风", 
        "yun": null
    }, 
    {
        "author": "郑洪", 
        "era": "元", 
        "subtype": null, 
        "text": [
            "霜蟾弄影窥金屋，么凤吹香绚银烛。", 
            "绣罗小袜蹙双莲，翠袖垂肩倚孤竹。", 
            "红锦冻折水如车，寒衣递到长风沙。", 
            "莫遣朝云妒桃叶，寄将春信与梅花。"
        ], 
        "title": "题张士厚四时仕女四首 其四", 
        "type": "古风", 
        "yun": null
    }, 
    {
        "author": "郑洪", 
        "era": "元", 
        "subtype": null, 
        "text": [
            "大姑嫁将军，小姑未有夫。", 
            "小姑两脚泥，大姑满头珠。", 
            "前月小姑去，嫁作庄家妇。", 
            "钗削爨下荆，衣裁机上布。", 
            "大姑嗔小姑，生憎儿女痴。", 
            "多少马上郎，偏爱牧羊儿。", 
            "八月点军卒，将军五门出。", 
            "大姑诧夫婿，上马快如鹘。", 
            "昨日边报归，大姑泪如挥。", 
            "郎君马上死，无处寄征衣。", 
            "连理与枯枝，双飞成戢翅。", 
            "都无百夜恩，浪作千岁计。", 
            "小姑庄上来，瓦盆双鲤鲐。", 
            "上堂拜父母，夫妇恣欢谐。", 
            "大姑见小姑，珠翠无颜色。", 
            "低头怨怅天，仰天呼不得。", 
            "人生百年良所无，白头相送真良图。", 
            "东家女郎欲嫁夫，切莫猖狂学大姑。"
        ], 
        "title": "大姑谣", 
        "type": "古风", 
        "yun": null
    }, 
    {
        "author": "郑洪", 
        "era": "元", 
        "subtype": null, 
        "text": [
            "城上乌，飞毕逋，雄飞哑哑雌者呼。", 
            "下饮九曲之清池，上集百尺之高梧。", 
            "乌乌一巢生九雏，去年筑城兴万夫。", 
            "家家力役到妻孥，使君勖我我力痡。", 
            "蒸豚满筐酒满壶，作劳耳热歌呜呜。", 
            "今年城坚如铁石，弩台侵弓土花碧。", 
            "白云为藩树为戟，朱旗星流落日赤。", 
            "马鸣萧萧人寂寂，六门虎贲晨晏食。", 
            "城头高高如屋极，乌朝出飞暮来息，雌雄哺雏乳而翼。", 
            "城上乌，毕逋尾。", 
            "九雏羽翼成，飞去青云里。", 
            "江南无好树，处处烽烟起。", 
            "危枝绕遍不堪栖，昨日归来旧巢底。", 
            "使君青骢马，系在垂杨下。", 
            "手中金仆姑，不惊城上乌。", 
            "恩情双飞鸟，遗爱在中吴。", 
            "使君去，几时回？", 
            "新城高百雉，仰德并崔嵬。"
        ], 
        "title": "城上乌为李佥宪赋", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "乱向残年定，东风息战尘。", 
            "太平如可待，相见贺从新。", 
            "自笑屠苏我。", 
            "几人天宝旧，重赏后元春。", 
            "卖钏犹堪醉，簪花不恨贫。", 
            "渊明今甲子，犹是晋时人。"
        ], 
        "title": "春景 新年贺太平 其一", 
        "type": "排律", 
        "yun": "真"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "相过贺新元，干戈且息肩。", 
            "不图垂老日，还见太平年。", 
            "灰向昆明尽，春从待漏传。", 
            "衣冠禾黍地，箫鼓杏花天。", 
            "灯市嬉遗老，旗亭卧醉仙。", 
            "山林闻好语，天下米三钱。"
        ], 
        "title": "春景 新年贺太平 其二", 
        "type": "排律", 
        "yun": "先"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "人影光相乱，月明灯市开。", 
            "依依随马去，故故逐人来。", 
            "胜赏春三五，流光酒一杯。", 
            "为君分绮席，同我上瑶台。", 
            "扶路倾相就，分襟逝却回。", 
            "玉山人醉矣，健到莫惊猜。"
        ], 
        "title": "春景 明月逐人来", 
        "type": "排律", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "故是春风起，香尘暖未曾。", 
            "暮寒惊翠袖，春影乱华灯。", 
            "泠浸朱门月，吹成碧海冰。", 
            "沙河三五夜，火树几千层。", 
            "金炬开莲岛，银花飐玉绳。", 
            "一声清跸远，冷落内前棚。"
        ], 
        "title": "春景 风起春灯乱", 
        "type": "排律", 
        "yun": "蒸"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "云万壑衰。", 
            "自从回煖景，依旧是春姿。", 
            "晴日云千叠，东风雨一池。", 
            "还他新岁好，似我少年时。", 
            "锦水桃千障，巫山柳十眉。", 
            "时同天一笑，不敢恨衰迟。"
        ], 
        "title": "春景 溪壑回春姿", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "日出习池游，晴檐水不收。", 
            "几回经草暗，一径带花流。", 
            "汩汩何从至，青青自欲浮。", 
            "但疑红雨涨，不似御沟愁。", 
            "静听鸣金谷，行迷失玉钩。", 
            "凌波罗袜润，大是断桥头。"
        ], 
        "title": "春景 暗水流花径", 
        "type": "排律", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "过雨山泉润，悠悠小水同。", 
            "未嫌来脉细，更与曲池通。", 
            "花径频违湿，苔沟暗入丛。", 
            "却看萍破碧，未觉叶流红。", 
            "涧壑千枝曲，乾坤一镜中。", 
            "所嗟瓜地远，不得灌连筒。"
        ], 
        "title": "春景 小水细通池 其一", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "小小回堤水，花阴寸步随。", 
            "细难为灌圃，长是曲通池。", 
            "乳窦仍从出，云根触处滋。", 
            "又添晴滴沥，欲涨碧涟漪。", 
            "新绿常如雨，流红未见诗。", 
            "昆明鲸背浅，尽日絮沟迟。"
        ], 
        "title": "春景 小水细通池 其二", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "采采香无据，游蜂与絮兼。", 
            "轻吹无影落，仰抱有时粘。", 
            "攲蕊栖难稳，垂跗采未嫌。", 
            "花须纷更辨，柳雪误相沾。", 
            "未碍餐能饱，贪看咽欲甜。", 
            "吟安时失笑，往往似吾髯。"
        ], 
        "title": "春景 仰蜂粘落絮", 
        "type": "排律", 
        "yun": "盐"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "深院停春雨，庭空鸟不鸣。", 
            "自然清昼寂，尽是绿阴生。", 
            "满眼成青幄，无人惜绛英。", 
            "轻风低鼎篆，迟日上帘旌。", 
            "远水明鸂鶒，平栏绕杜蘅。", 
            "小窗临晋帖，误落剪刀声。"
        ], 
        "title": "春景 绿阴生昼寂", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "燕子来何晚，城春换物华。", 
            "逢人能语语，随意入家家。", 
            "故宇何堪恋，朱帘可得遮。", 
            "王门深巷悄，谢墅夕阳斜。", 
            "是处随芳草，无情似柳花。", 
            "兴亡真阅遍，尽是主人差。"
        ], 
        "title": "春景 燕子家家入", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "燕子故依人，重来迹已陈。", 
            "主楼空舞地，林木自巢春。", 
            "无复郊迎乙，惟应语诉辛。", 
            "乾坤一枝土，风雨画梁身。", 
            "荒草歌尘远，颓松社屋新。", 
            "寻常空巷里，忆着旧家贫。"
        ], 
        "title": "春景 春燕巢林", 
        "type": "排律", 
        "yun": "真"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "游子江南老，美人浙水阴。", 
            "风光何冉冉，花木自深深。", 
            "蘋渚藏妃怨，兰皋寄屈吟。", 
            "飘香迷去路，种子约青林。", 
            "远浦归帆兴，芳洲来暮心。", 
            "天去鸿沈。"
        ], 
        "title": "春景 浙江花木深", 
        "type": "排律", 
        "yun": "侵"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "天地孤舟客，东风是处家。", 
            "偶然乘兴远，不拟乱春华。", 
            "牢落无茶具，飘零自钓槎。", 
            "误将青箬笠，撑入碧桃花。", 
            "路断云相觅，溪深柳又斜。", 
            "忽闻鸡犬近，随处有桑麻。"
        ], 
        "title": "春景 孤舟乱春华 其一", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "罨画来兼往，孤舟自若耶。", 
            "悠悠信溪路，籍籍乱春华。", 
            "今古三高客，乾坤一叶家。", 
            "泛桃冲雨过，穿柳带烟斜。", 
            "下水随飞燕，移梢为惜花。", 
            "日斜归兴急，恐或见胡麻。"
        ], 
        "title": "春景 孤舟乱春华 其二", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "晴日孤舟好，溪流带岸斜。", 
            "浮游忘世虑，烂熳乱春华。", 
            "朝共渔穿港，暮随鸥宿沙。", 
            "却知桃有路，惟见柳无涯。", 
            "蓑舞村村酒，罾歌处处花。", 
            "群仙惊再见，留宿武陵家。"
        ], 
        "title": "春景 孤舟乱春华 其三", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "有客孤舟里，风平日又嘉。", 
            "未须怜岁晚，从此乱春华。", 
            "自扣舷三版，相将水一涯。", 
            "前村随柳色，昨夜宿桃花。", 
            "鸥浴波翻锦，渔歌影入霞。", 
            "江头稠杏暗，子美四娘家。"
        ], 
        "title": "春景 孤舟乱春华 其四", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "静似长门里，初晴未暑时。", 
            "悠悠销白日，冉冉上游丝。", 
            "白发因风起，青虫映户垂。", 
            "墙阴双蝶远，花影一帘迟。", 
            "新垒乾泥絮，晴衙散蜜脾。", 
            "鸟惊梅子落，深院客争棋。"
        ], 
        "title": "春景 游丝白日静", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "辇路垂垂柳，昆明寂寂流。", 
            "近天高翠叶，映日暗金沟。", 
            "眠起当前殿，萎蕤拂御舟。", 
            "锁成三阁暮，流出六宫愁。", 
            "桐影题难立，杨花宕不收。", 
            "至今寒食雨，堕泪曲江头。"
        ], 
        "title": "春景 柳叶暗金沟", 
        "type": "排律", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "老子情如海，花无醉后新。", 
            "飞来如许雪，减却不多春。", 
            "轻薄随流水，颠狂落近邻。", 
            "犹寒犹未晚，半雨半成尘。", 
            "拾翠危无路，残红老得人。", 
            "清晨添酒量，日日是芳辰。"
        ], 
        "title": "春景 花飞减却春", 
        "type": "排律", 
        "yun": "真"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "春又不知暮，城荒独至今。", 
            "楼台花下远，草木雨中深。", 
            "寒食无烟绿，颓垣有月侵。", 
            "荒苔随意古，落子又成阴。", 
            "邻笛残兵泪，胡琴故国心。", 
            "废兴天不语，钟鼓遍园林。"
        ], 
        "title": "春景 城春草木深", 
        "type": "排律", 
        "yun": "侵"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "春色阑珊去，朱门懒梦华。", 
            "悠悠看蝶翅，往往在邻家。", 
            "暖日明金谷，光风媚浣沙。", 
            "似闻携手笑，疑有隔墙花。", 
            "望眼穿银汉，香尘透绿纱。", 
            "是谁窥宋玉，憔悴一枝斜。"
        ], 
        "title": "春景 春色在邻家", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "寒曾欺我倒，今日是和风。", 
            "吹面浓春酒，开怀受化工。", 
            "未知来暖律，政似识癯翁。", 
            "大袖犹堪满，衰颜欲更红。", 
            "鬓如新柳动，鼻与暗香通。", 
            "天上知何信，千花一笑中。"
        ], 
        "title": "春景 吹面（原作笛，据四库本改）受和风", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "星炬乱林鸦，火城标赤霞。", 
            "端门开璧月，散树合银花。", 
            "光燄摇千尺，扶疏转九华。", 
            "昭回三阁近，凿落万枝斜。", 
            "玉李迷天象，金莲出内家。", 
            "龙光如海蜃，犹有误连车。"
        ], 
        "title": "春景 火树银花合", 
        "type": "排律", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "当年唐殿阁，何似道人庵。", 
            "闲日长如此，薰风来自南。", 
            "清香吹不断，大暑故如惔。", 
            "静见花阴午，凉添竹径三。", 
            "客遮前席坐，人卧北窗酣。", 
            "别墅棋边急，闲将赤壁谈。"
        ], 
        "title": "夏景 薰风自南来", 
        "type": "排律", 
        "yun": "覃"
    }, 
    {
        "author": "郑彝", 
        "era": "元", 
        "subtype": null, 
        "text": [
            "夙驾税幽麓，泛醴循流澜。", 
            "芳蕤被岩濑，葩萼耀林端。", 
            "靡靡时运近，期焉抚岏巑。", 
            "主欣远宾集，陶然有馀欢。"
        ], 
        "title": "续兰亭会补山阴令虞国诗", 
        "type": "古风", 
        "yun": "寒"
    }, 
    {
        "author": "郑黻", 
        "era": "元", 
        "subtype": null, 
        "text": [
            "秋半红桥路。", 
            "是曾孙、几尘夙幸，此生奇遇。", 
            "天上人间同宴集，仙乐风飘处处。", 
            "遍纷郁、非烟非雾。", 
            "光近玉皇颜咫尺，共欢呼、鳌抃霞觞举。", 
            "高会散，碧云暮。", 
            "至今瑞鹤犹能舞。", 
            "几千年、同亭祠下，赛神箫鼓。", 
            "再拜乞灵三奠酒，小驻霓旌容与。", 
            "半隐约、如传好语。", 
            "为送维鱼来入梦，向龙潭、时洒纷纷雨。", 
            "齐和曲，踏歌去。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "郑洪", 
        "era": "元", 
        "subtype": "七言绝句", 
        "text": [
            "记得天台雁宕归，满山松露湿人衣。", 
            "十年眼底无林壑，今日画图看翠微。"
        ], 
        "title": "题盛叔章画", 
        "type": "绝句", 
        "yun": "微"
    }, 
    {
        "author": "郑洪", 
        "era": "元", 
        "subtype": "七言绝句", 
        "text": [
            "花落晴窗燕拂檐，蕙牙兰叶翠纤纤。", 
            "幽谷与云通小径，清波四月映疏帘。"
        ], 
        "title": "幽致轩", 
        "type": "绝句", 
        "yun": "盐"
    }, 
    {
        "author": "郑禧", 
        "era": "元", 
        "subtype": null, 
        "text": [
            "任东风老去，吹不断，泪盈盈。", 
            "记春浅春深，春寒春暖，春雨春晴。", 
            "都来杀诗人兴，更落花、无定挽春情。", 
            "芳草犹迷舞蝶，绿杨空语流莺。", 
            "玄霜着意捣初成。", 
            "回首失云英。", 
            "但如醉如痴，如狂如舞，如梦如惊。", 
            "香魂只今迷恋，问真仙、消息最分明。", 
            "后夜相逢何处，清风明月蓬瀛。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "郑禧", 
        "era": "元", 
        "subtype": null, 
        "text": [
            "恃平生豪气，冲星斗，渺云烟。", 
            "记楚水湘山，吴云越月，频入诗篇。", 
            "皎洁剑光零乱，算几番、沉醉乐花前。", 
            "□种仙人瑶草，故家五色云边。", 
            "芙蓉金阙正需贤。", 
            "诏下九重天。", 
            "念满腹琅玕，盈襟书传，人正韶年。", 
            "蟾宫近传芳信，□姮娥、娇艳待诗仙。", 
            "领取天香第一，纵横礼乐三千。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "郑禧", 
        "era": "元", 
        "subtype": null, 
        "text": [
            "望斜杨袅翠帘，试卷小红楼。", 
            "想鸾佩敲琼，鸾妆沁粉，越样风流。", 
            "吟怀自怜豪健，洒云笺、醉里度春愁。", 
            "有唱还应有和，纤纤玉映银钩。", 
            "犀心一点暗相投。", 
            "好事莫悠悠。", 
            "便有约寻芳，蜂媒才到，蝶使重游。", 
            "梅花故园憔悴，揖东风、让与杏梢头。", 
            "况是梅花无语，杏花好好相留。"
        ], 
        "title": "木兰花慢", 
        "type": "词", 
        "yun": "尤"
    }, 
    {
        "author": "郑婉娥鬼", 
        "era": "元", 
        "subtype": "七言律诗", 
        "text": [
            "凤舰龙舟事已空，银屏金屋梦魂中。", 
            "黄芦晚日空残垒，碧草寒烟锁故宫。", 
            "隧道鱼灯油欲烬，妆台鸾镜匣长封。", 
            "凭君莫话兴亡事，泪湿胭脂损旧容。"
        ], 
        "title": "口占", 
        "type": "律诗", 
        "yun": null
    }, 
    {
        "author": "郑贺", 
        "era": "元", 
        "subtype": null, 
        "text": [
            "北高峰头侬望夫，望见西子下姑苏。", 
            "脂塘水腥吴作沼，莫将西子比西湖。"
        ], 
        "title": "和西湖竹枝词", 
        "type": "词", 
        "yun": "虞"
    }, 
    {
        "author": "郑奎妻", 
        "era": "元", 
        "subtype": null, 
        "text": [
            "芭蕉叶展青鸾尾，萱草花含金凤嘴。", 
            "一双乳燕出雕梁，数点新荷浮绿水。", 
            "困人天气日长时，针线慵拈午漏迟。", 
            "起向石榴阴畔立，戏将梅子打莺儿。"
        ], 
        "title": "夏月词", 
        "type": "古风", 
        "yun": null
    }, 
    {
        "author": "郑奎妻", 
        "era": "元", 
        "subtype": null, 
        "text": [
            "山茶未开梅先吐，风动帘旌雪花舞。", 
            "金盘冒冷塑狻猊，绣幕围春护鹦鹉。", 
            "倩人呵笔画双眉，脂水凝寒上脸迟。", 
            "妆罢扶头重照镜，凤钗斜压瑞香枝。"
        ], 
        "title": "冬月词", 
        "type": "古风", 
        "yun": null
    }, 
    {
        "author": "郑采", 
        "era": "元", 
        "subtype": null, 
        "text": [
            "出门膏吾车，欲登昆崙丘。", 
            "昆崙在西极，我家东海头。", 
            "十步若九辍，邻巷亦阻修。", 
            "况兹几万里，而乃复悠悠。", 
            "但当努其力，岁晏非所忧。", 
            "闻道夕可死，圣谟实吾舟。"
        ], 
        "title": "出门膏吾车", 
        "type": "古风", 
        "yun": "尤"
    }, 
    {
        "author": "郑采", 
        "era": "元", 
        "subtype": null, 
        "text": [
            "敝衣尚可浣，古镜尚可磨。", 
            "郎心一昏蔽，反覆将奈何！", 
            "缅怀初嫁时，同心指江河。", 
            "江河固上流，郎恩中道休。", 
            "娟娟芙蓉花，托根在芳洲。", 
            "驱妾出门去，妾身将焉求。", 
            "安得明月珠，置之郎心头。"
        ], 
        "title": "去妇词", 
        "type": "古风", 
        "yun": null
    }, 
    {
        "author": "郑采", 
        "era": "元", 
        "subtype": null, 
        "text": [
            "天𡚌𡚌兮月朗朗，山■■兮水㵘㵘。", 
            "木森森兮竹𥴒𥴒，势𡬜𡬜兮墨鲜鲜。"
        ], 
        "title": "题复古秋山对月图", 
        "type": "古风", 
        "yun": null
    }, 
    {
        "author": "郑守仁", 
        "era": "元", 
        "subtype": "七言绝句", 
        "text": [
            "两冬为客住龙沙，长忆西湖处士家。", 
            "昨夜不知身万里，短窗明月梦梅花。"
        ], 
        "title": "上京怀张外史", 
        "type": "绝句", 
        "yun": "麻"
    }, 
    {
        "author": "郑守仁", 
        "era": "元", 
        "subtype": "七言绝句", 
        "text": [
            "海国风高失蓟云，声声哀怨不堪闻。", 
            "自怜片影荒城月，肯为饥寒向别群。"
        ], 
        "title": "和沈自诚孤雁韵", 
        "type": "绝句", 
        "yun": "文"
    }, 
    {
        "author": "郑守仁", 
        "era": "元", 
        "subtype": "七言绝句", 
        "text": [
            "花神泣向胭脂国，泪浥紫绵红沁肉。", 
            "沈香亭北锦屏寒，太真政在华清浴。"
        ], 
        "title": "雨中海棠分韵得肉字", 
        "type": "绝句", 
        "yun": null
    }, 
    {
        "author": "郑守仁", 
        "era": "元", 
        "subtype": "七言绝句", 
        "text": [
            "野韭青青黄鼠肥，地椒细细白翎飞。", 
            "郎君怯薛今朝出，请得官钱买酒归。"
        ], 
        "title": "和贡泰父待制上京即事二首 其一", 
        "type": "绝句", 
        "yun": "微"
    }, 
    {
        "author": "郑守仁", 
        "era": "元", 
        "subtype": "七言绝句", 
        "text": [
            "金鞍宝马女郎骑，笑拥香车出内时。", 
            "齐到五云新月下，举鞭相向始分离。"
        ], 
        "title": "和贡泰父待制上京即事二首 其二", 
        "type": "绝句", 
        "yun": "支"
    }, 
    {
        "author": "郑光祖", 
        "era": "元", 
        "subtype": null, 
        "text": [
            "门前五柳侵江路，庄儿紧靠着白萍渡。", 
            "除彭泽县令无心做，渊明老子达时务。", 
            "频将浊酒沽，识破兴亡数。", 
            "醉时节笑捻着黄花去。"
        ], 
        "title": "正宫·塞鸿秋 门前五柳侵江路", 
        "type": "曲", 
        "yun": null
    }, 
    {
        "author": "郑光祖", 
        "era": "元", 
        "subtype": null, 
        "text": [
            "敝裘尘土压征鞍，鞭倦袅芦花。", 
            "弓箭萧萧，一径入烟霞。", 
            "动羁怀，西风禾黍，秋水蒹葭。", 
            "千点万点，老树寒鸦。", 
            "三行两行，写长空历历，雁落平沙。", 
            "曲岸西边，近水湾鱼网纶竿钓，断桥东壁，傍溪山竹篱茅舍人家。", 
            "见满山满谷，红叶黄花。", 
            "正是凄凉时候，离人又在天涯。"
        ], 
        "title": "蟾宫曲  梦中作", 
        "type": "词", 
        "yun": "麻"
    }, 
    {
        "author": "郑玉", 
        "era": "元", 
        "subtype": null, 
        "text": [
            "山人爱舟屋亦舟，山中便作沧海游。", 
            "何须风帆冒险远，东西南北穷遐陬。", 
            "向来此是荆棘地，今日遂作江湖秋。", 
            "门前岚雾霭苍翠，浑疑江上烟波浮。", 
            "云旋日动屋移影，舟行岸转曲江头。", 
            "主人自是济川手，坐令涉险如安流。", 
            "复有佳客天下士，作记写出清绝幽。", 
            "王先生诗继二雅，五字万里争追求。", 
            "徐公翰墨妙当世，夜深光彩射斗牛。", 
            "世间尤物自足贵，安用航海珠玉谋。", 
            "谁当共此乐朝夕，窗外忘机两白鸥。"
        ], 
        "title": "题洪氏舫轩", 
        "type": "古风", 
        "yun": "尤"
    }, 
    {
        "author": "郑玉", 
        "era": "元", 
        "subtype": "七言绝句", 
        "text": [
            "眠云石下屋三间，瀑布当檐坐卧看。", 
            "怪底岩前龙忽起，夜来风雨不胜寒。"
        ], 
        "title": "游覆船山宿草堂", 
        "type": "绝句", 
        "yun": "寒"
    }, 
    {
        "author": "郑玉", 
        "era": "元", 
        "subtype": "七言绝句", 
        "text": [
            "城上钟声度远溪，扶桑破曙海云低。", 
            "披衣欲起还敧枕，山下晨鸡四面啼。"
        ], 
        "title": "登师山诸生有书二首 其一", 
        "type": "绝句", 
        "yun": "齐"
    }, 
    {
        "author": "郑玉", 
        "era": "元", 
        "subtype": "七言绝句", 
        "text": [
            "山前村落乱高低，云意模糊远近迷。", 
            "万叠峰峦如画展，黄山正在小楼西。"
        ], 
        "title": "登师山诸生有书二首 其二", 
        "type": "绝句", 
        "yun": "齐"
    }, 
    {
        "author": "郑玉", 
        "era": "元", 
        "subtype": "七言绝句", 
        "text": [
            "路入黄茅剑断蛇，疏篱石磡野人家。", 
            "山深地冷春难老，五月岩前见落花。"
        ], 
        "title": "覆船山樵歌（录三） 其一 家童磡", 
        "type": "绝句", 
        "yun": "麻"
    }, 
    {
        "author": "郑玉", 
        "era": "元", 
        "subtype": "七言绝句", 
        "text": [
            "历尽崎岖上碧岑，高山流水似鸣琴。", 
            "何须水乐寻幽洞，自有岩前太古音。"
        ], 
        "title": "覆船山樵歌（录三） 其二 响泉", 
        "type": "绝句", 
        "yun": "侵"
    }, 
    {
        "author": "郑玉", 
        "era": "元", 
        "subtype": "七言绝句", 
        "text": [
            "常忆当年武肃王，金婆店里月华光。", 
            "山中十月桃应熟，未荐仙人不敢尝。"
        ], 
        "title": "覆船山樵歌（录三） 其三 金婆店", 
        "type": "绝句", 
        "yun": "阳"
    }, 
    {
        "author": "郑玉", 
        "era": "元", 
        "subtype": "七言绝句", 
        "text": [
            "对簇鳌山十万人，皇都今夕几分春。", 
            "六街三市浑如昼，寄语金吾莫夜巡。"
        ], 
        "title": "元宵诗用仲安韵五首 其一", 
        "type": "绝句", 
        "yun": "真"
    }, 
    {
        "author": "郑玉", 
        "era": "元", 
        "subtype": "七言绝句", 
        "text": [
            "神前儿女舞妖娆，社下游人弄管箫。", 
            "到处人家说元夕，不知元夕是今宵。"
        ], 
        "title": "元宵诗用仲安韵五首 其二", 
        "type": "绝句", 
        "yun": "萧"
    }, 
    {
        "author": "郑玉", 
        "era": "元", 
        "subtype": "七言绝句", 
        "text": [
            "赏罢花灯步月归，自将拄杖扣柴扉。", 
            "回头形影惊相吊，但觉从前百事非。"
        ], 
        "title": "元宵诗用仲安韵五首 其三", 
        "type": "绝句", 
        "yun": "微"
    }, 
    {
        "author": "郑玉", 
        "era": "元", 
        "subtype": "七言绝句", 
        "text": [
            "天下承平近百年，歌姬舞女出朝鲜。", 
            "燕山两度逢元夕，不见都人事管弦。"
        ], 
        "title": "元宵诗用仲安韵五首 其四", 
        "type": "绝句", 
        "yun": "先"
    }, 
    {
        "author": "郑玉", 
        "era": "元", 
        "subtype": "七言绝句", 
        "text": [
            "市上灯张玉井莲，门前箫鼓更喧天。", 
            "先生懒向儿童语，闭户高居但欲眠。"
        ], 
        "title": "元宵诗用仲安韵五首 其五", 
        "type": "绝句", 
        "yun": "先"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "玉帐传心如镜，青龙绕指成轮。", 
            "尘中多少白头人。", 
            "乾里寻壬难认。", 
            "世事说来都了，鬼神见也须瞋。", 
            "迷槎问我是何津。", 
            "向道先生昼困。"
        ], 
        "title": "西江月 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "初雨歇。照水绿腰裙带熟。", 
            "杨花不做人情雪。风流欲过前村蝶。", 
            "羞成别。回头却恨春三月。"
        ], 
        "title": "归国遥 暮春遣兴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "深红半面。", 
            "一似墙头见。", 
            "草树池塘青一片。", 
            "独倚阑干几遍。", 
            "更谁绛袖朱唇。", 
            "火云相对英英。", 
            "笑杀牡丹正午，离披不任看承。"
        ], 
        "title": "清平乐 其一 石榴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "月出东山之上。长忆御街人唱。", 
            "恨我不能琴。有琴心。", 
            "徙倚秋波平莹。渐久玉肌清冷。", 
            "待更下阑干。起来看。"
        ], 
        "title": "昭君怨 玩月", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "君词为寿。", 
            "绝妙孙辛妇。", 
            "但恨杯无露添酒。", 
            "空等待梅花久。", 
            "喜君白首还玄。", 
            "人间合信天缘。", 
            "如此相从至老，我亦何倦馀年。"
        ], 
        "title": "清平乐 其二 寿某翁", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "远远游蜂不记家。", 
            "数行新柳自啼鸦。", 
            "寻思旧事即天涯。", 
            "睡起有情和画卷，燕归无语傍人斜。", 
            "晚风吹落小瓶花。"
        ], 
        "title": "浣溪沙 其一 春日即事", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "点点疏林欲雪天。", 
            "竹篱斜闭自清妍。", 
            "为伊憔悴得人怜。", 
            "欲与那人携素手，粉香和泪落君前。", 
            "相逢恨恨总无言。"
        ], 
        "title": "浣溪沙 其二 感别", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "何须剪纸。依旧一团圆照水。", 
            "莫倚空寒。柳下池边也只般。", 
            "君何忽忽。宇宙人生都是客。", 
            "月在云端。人自愁人不解看。"
        ], 
        "title": "减字木兰花 其一 玩月答蒙庵和词", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "旧游山路。落在秋阴最深处。", 
            "风雨重阳。无蝶无花更断肠。", 
            "天知老矣。莫累门生与儿子。", 
            "不用登高。高处风吹帽不牢。"
        ], 
        "title": "减字木兰花 其二 甲午九日午山作", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "东风似客。醉里落花南又北。", 
            "客似东风。携手斜阳一笑中。", 
            "佳人怨我。不寄江南春一朵。", 
            "我怨佳人。憔悴江南不似春。"
        ], 
        "title": "减字木兰花 其三 有感", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "腊销三五。月向雪山云外吐。", 
            "烟水黄昏。梅柳依稀笛断魂。", 
            "今宵豫赏。便作香尘随步想。", 
            "莫待元宵。灯火零星雨寂寥。"
        ], 
        "title": "减字木兰花 其四 腊望初晴，月佳甚，有上元花柳意，不能忘情", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "无灯可看。雨水从教正月半。", 
            "探茧推盘。探得千秋字字看。", 
            "铜驼故老。说著宣和似天宝。", 
            "五百年前。曾向杭州看上元。"
        ], 
        "title": "减字木兰花 其五 乙亥上元", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "送春待晓。春是五更先去了。", 
            "我醉方知。春正怜伊怕别伊。", 
            "留君不可。归到海边方忆我。", 
            "做尽花归。欲赠君时少一枝。"
        ], 
        "title": "减字木兰花 其六 庚辰送春", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "相州锦好。待到相州人已老。", 
            "颍水归田。白鹭惊猜已十年。", 
            "太师尚父。晚遇明时方用武。", 
            "大笑相逢。把酒家乡是客中。"
        ], 
        "title": "减字木兰花 其七 尚学林己丑寿旦，适归庐陵。其先世相州人，居永和，今家临川", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "不能管得。欲雨能教天地黑。", 
            "待得开晴。不用吾言也自行。", 
            "一杯亦醉。万事无能吾欲睡。", 
            "旧亦能诗。说旧时诗问是谁。"
        ], 
        "title": "减字木兰花 其八 自述", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "清欢昨日。十事不如人六七。", 
            "试数从前。素素相从得几年。", 
            "子兮子兮。再拣一枝何处起。", 
            "翠釜峰驼。客好其如良夜何。"
        ], 
        "title": "减字木兰花 其九 再用韵戏古岩出妾", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "脾神喜乐。寿酒一杯胜服药。", 
            "过却明朝。顶上新霜也合销。", 
            "小春三日。便觉春暄梅影出。", 
            "醉把梅看。比似茱萸更耐寒。"
        ], 
        "title": "减字木兰花 其一 寿词", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "铁马蒙毡，银花洒泪，春入愁城。", 
            "笛里番腔，街头戏鼓，不是歌声。", 
            "那堪独坐青灯，想故国，高台月明。", 
            "辇下风光，山中岁月，海上心情。"
        ], 
        "title": "柳梢青 春感", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "东风解手即天涯。", 
            "曲曲青山不可遮。", 
            "如此苍茫君莫怪，是归家。", 
            "阊阖相迎悲最苦，英雄知道鬓先华。", 
            "更欲徘徊春尚肯，已无花。"
        ], 
        "title": "山花子 其一 春暮", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "炼花为露玉为瓶。", 
            "佳客为频倾。", 
            "耐得风霜满鬓，此身合是金茎。", 
            "墙头竹外，洞房初就，画阁新成。", 
            "嚼得梅花透骨，何愁不会长生。"
        ], 
        "title": "朝中措 劝酒", 
        "type": "词", 
        "yun": null
    }, 
    {
        "author": "郑玉", 
        "era": "元", 
        "subtype": "五言律诗", 
        "text": [
            "苦热已无计，那堪与病俱。", 
            "过从无好客，遣兴有新书。", 
            "世事炎凉态，人生骨肉躯。", 
            "何当寄伯仲，相与问何如？"
        ], 
        "title": "病中寄兄弟", 
        "type": "律诗", 
        "yun": null
    }, 
    {
        "author": "郑玉", 
        "era": "元", 
        "subtype": "五言律诗", 
        "text": [
            "擢笔题高柱，披襟挹好风。", 
            "剖瓜苏渴客，采药识仙翁。", 
            "飞鸟连云白，幽花点水红。", 
            "相从问归路，疑误入崆峒。"
        ], 
        "title": "黟坑桥亭次以文韵二首 其一", 
        "type": "律诗", 
        "yun": "东"
    }, 
    {
        "author": "郑玉", 
        "era": "元", 
        "subtype": "五言律诗", 
        "text": [
            "结屋依山麓，衣冠尚古风。", 
            "醉人千日酒，扶杖百年翁。", 
            "云起山松绿，风回野烧红。", 
            "谁云避世者，犹自在崆峒。"
        ], 
        "title": "黟坑桥亭次以文韵二首 其二", 
        "type": "律诗", 
        "yun": "东"
    }, 
    {
        "author": "郑玉", 
        "era": "元", 
        "subtype": "七言律诗", 
        "text": [
            "势压东南万象低，溟濛空翠望中迷。", 
            "龙飞凤舞川原秀，地下天高日月齐。", 
            "武肃百年钟霸气，文忠千古欠留题。", 
            "客来欲问青云路，凿破崚嶒便作梯。"
        ], 
        "title": "题天目山", 
        "type": "律诗", 
        "yun": "齐"
    }, 
    {
        "author": "郑玉", 
        "era": "元", 
        "subtype": "七言律诗", 
        "text": [
            "楼外青山列翠屏，矮窗放入眼增明。", 
            "丹青花草春描画，水墨林泉秋写成。", 
            "变化四时无俗韵，登临千古有馀清。", 
            "高人对此不容语，独倚阑干看晚晴。"
        ], 
        "title": "婺源胡氏屏山楼", 
        "type": "律诗", 
        "yun": "庚"
    }, 
    {
        "author": "郑玉", 
        "era": "元", 
        "subtype": "七言律诗", 
        "text": [
            "名冠江南第一山，乾坤故设石门关。", 
            "重重烟树微茫里，簇簇峰峦缥缈间。", 
            "五夜松声惊鹤梦，半龛灯影伴人閒。", 
            "忽闻环佩珊珊度，知是神仙月下还。"
        ], 
        "title": "白岳", 
        "type": "律诗", 
        "yun": "删"
    }, 
    {
        "author": "郑玉", 
        "era": "元", 
        "subtype": "七言律诗", 
        "text": [
            "居山日夕见山容，环堵萧然一亩宫。", 
            "我喜烟云来几上，人看楼阁出空中。", 
            "夜深月色偏明朗，晓起岚光更郁葱。", 
            "若比羊裘轩上景，临江惟欠一丝风。"
        ], 
        "title": "师山书楼成唐长孺先生赋诗见寄次韵", 
        "type": "律诗", 
        "yun": "东"
    }, 
    {
        "author": "郑玉", 
        "era": "元", 
        "subtype": "七言律诗", 
        "text": [
            "家住江南黄叶村，绳枢瓮牖席为门。", 
            "自罹盗贼人传死，重见交游我幸存。", 
            "焦土更无遗简策，供厨惟有旧匏尊。", 
            "黄巾迎拜何为者，自愧疏庸不足论。"
        ], 
        "title": "次韵述怀", 
        "type": "律诗", 
        "yun": "元"
    }, 
    {
        "author": "郑玉", 
        "era": "元", 
        "subtype": "七言律诗", 
        "text": [
            "夜深云散碧天开，月影沈沈入酒杯。", 
            "风露半天成颢气，干戈满目起尘埃。", 
            "分明沧海浮双岛，隐约严滩见两台。", 
            "今日有怀须尽兴，明朝无雨约重来。"
        ], 
        "title": "八月十四夜玩月岑山次鲍伯原韵", 
        "type": "律诗", 
        "yun": "灰"
    }, 
    {
        "author": "郑守仁", 
        "era": "元", 
        "subtype": "五言律诗", 
        "text": [
            "晓发桑乾岭，行行路入云。", 
            "众山皆在下，惟我独超群。", 
            "驿骑天边出，杨花树杪分。", 
            "老僧邀茗供，坐石共论文。"
        ], 
        "title": "登桑乾岭迎达礼部", 
        "type": "律诗", 
        "yun": "文"
    }, 
    {
        "author": "郑守仁", 
        "era": "元", 
        "subtype": "五言律诗", 
        "text": [
            "明月照寒水，清霜积厚冰。", 
            "知君多念我，为客独依僧。", 
            "湖海十年梦，诗书半夜灯。", 
            "忽闻江国雁，写寄剡溪藤。"
        ], 
        "title": "和句曲张外史韵寄上清薛外史", 
        "type": "律诗", 
        "yun": "蒸"
    }, 
    {
        "author": "郑守仁", 
        "era": "元", 
        "subtype": "七言律诗", 
        "text": [
            "华盖山前爽气浮，瑞钟人品最清修。", 
            "汗青笔力齐班马，太白神光焕斗牛。", 
            "绛阙早朝香满袖，玉堂夜直月如钩。", 
            "春风道上看红药，政是斯文独步秋。"
        ], 
        "title": "危太朴应奉寿", 
        "type": "律诗", 
        "yun": "尤"
    }, 
    {
        "author": "郑守仁", 
        "era": "元", 
        "subtype": "七言律诗", 
        "text": [
            "龟溪溪上开玄馆，玉灵仙人别洞天。", 
            "金碧楼台深翠里，画图城郭淡烟边。", 
            "桃花春昼霞千树，暖日东风锦一川。", 
            "人在归根亭上燕，香飘外国羃林泉。"
        ], 
        "title": "和刘遵道佥宪韵题开玄道院呈王真人", 
        "type": "律诗", 
        "yun": "先"
    }, 
    {
        "author": "郑守仁", 
        "era": "元", 
        "subtype": "七言律诗", 
        "text": [
            "夜深烽火东城鼓，步绝金莲春笋泥。", 
            "千载王风天转北，六朝文物日沈西。", 
            "江浮汉地淮山小，鸟没吴云宫树低。", 
            "独足不回鳷鹊去，云台今此让乌栖。"
        ], 
        "title": "凤凰台和李御史韵", 
        "type": "律诗", 
        "yun": "齐"
    }, 
    {
        "author": "郑守仁", 
        "era": "元", 
        "subtype": "七言律诗", 
        "text": [
            "深秋黄道翠华开，辇路清光被草莱。", 
            "一地行宫成玉陛，九天明月照金台。", 
            "班趋文武红云合，乐奏箫韶彩凤来。", 
            "至正明仁希历代，词臣乐颂太平回。"
        ], 
        "title": "和吴大宗师九日迎驾龙虎台韵", 
        "type": "律诗", 
        "yun": "灰"
    }, 
    {
        "author": "郑守仁", 
        "era": "元", 
        "subtype": "七言律诗", 
        "text": [
            "尔翁与我同兄弟，乃父论交亦友生。", 
            "愧我江湖空老大，喜君头角又峥嵘。", 
            "早看器识如刘晏，还拟文章似祢衡。", 
            "春雪一篷波万顷，柳条青眼总离情。"
        ], 
        "title": "送任生之松江从学", 
        "type": "律诗", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "入夏可曾晴，阴阴众绿成。", 
            "但惊春尽去，谁信雨中生。", 
            "一月须梅润，千林但叶声。", 
            "荷边蒲猗傩，桑外笋峥嵘。", 
            "芳草非无恨，新条各向荣。", 
            "秧田禾似浪，满眼几时平。"
        ], 
        "title": "夏景 夏雨生众绿 其一", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "无人嫌夏雨，众木共欣荣。", 
            "已办黄梅熟，还将绿叶生。", 
            "送春无物色，尽日是檐声。", 
            "处处桑麻长，阴阴桃李成。", 
            "风翻蒲水白，烟共草天平。", 
            "山色沈冥久，朝来两黛横。"
        ], 
        "title": "夏景 夏雨生众绿 其二", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "雨过残春远，晴天半入梅。", 
            "草根馀落照，花润只深苔。", 
            "山共朱帘捲，庭无蜡屐来。", 
            "翠钱流地满，珠靥照人开。", 
            "寂寂承残霤，青青绕废台。", 
            "唾茸宫壁在，残月照馀哀。"
        ], 
        "title": "夏景 雨过苔花润", 
        "type": "排律", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "既雨失阴霾，天怜万灶蛙。", 
            "是虽犹暑润，亦自觉晴佳。", 
            "早见瓢翻海，今无漏透阶。", 
            "但能开晚景，粗足慰人怀。", 
            "山翠光浮玉，涂泥软衬鞋。", 
            "一帘花露影，醉眼为渠揩。"
        ], 
        "title": "夏景 既雨晴亦佳", 
        "type": "排律", 
        "yun": "佳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "树晚晴犹湿，好风如故长。", 
            "翛然林下意，进似雨时凉。", 
            "坐觉茅容徙，来看吕政忙。", 
            "飘萧初似暑，淅沥转成霜。", 
            "倚袖岚添翠，题秋叶欲黄。", 
            "不知兼露下，河汉芰荷香。"
        ], 
        "title": "夏景 树湿风凉进", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "松影夏天云，凉开一院新。", 
            "若无如此暑，可以健于人。", 
            "风外潮声起，林间客欠伸。", 
            "自怜三伏日，重得百年身。", 
            "鹤唳如轻举，儿扶更怒嗔。", 
            "下山逢急雨，为洗覆车尘。"
        ], 
        "title": "夏景 松凉夏健人 其一", 
        "type": "排律", 
        "yun": "真"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "天地若为容，凉阴何处逢。", 
            "困人惟夏日，健我是云松。", 
            "雨立三千丈，风生一万重。", 
            "如餐华峰藕，不藉葛陂龙。", 
            "脱帽苍虬笑，披衣病鹤松。", 
            "月明天似水，归路踏芙蓉。"
        ], 
        "title": "夏景 松凉夏健人 其二", 
        "type": "排律", 
        "yun": "冬"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "野处阙过逢，投巾仰露空。", 
            "萧萧松下老，洒洒顶门风。", 
            "暑不容章甫，天犹念秃翁。", 
            "昂霄潮汹汹，落雪鬓蓬蓬。", 
            "搔首平生事，忘形半醉中。", 
            "蓬莱归去路，潦倒笑臣同。"
        ], 
        "title": "夏景 露顶洒松风", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "狭世清风少，清风不受催。", 
            "惟应松下有，肯向坐间来。", 
            "襟袖元如水，山林自少埃。", 
            "遂惊弘景宅，不是楚王台。", 
            "柳巷无人扫，柴门尽日开。", 
            "是谁前喝道，空遣鹤飞回。"
        ], 
        "title": "夏景 清风松下来", 
        "type": "排律", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "不可居无竹，清风动满林。", 
            "长无如夏日，凉不绝予襟。", 
            "安得秋如许，能令午正阴。", 
            "两间何舋舋，三径自深深。", 
            "簟玉翻如水，檐冰语至今。", 
            "故人千万里，明月两知心。"
        ], 
        "title": "夏景 林风凉不绝", 
        "type": "排律", 
        "yun": "侵"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "何可无乔木，多年雨露成。", 
            "是间凉意别，长夏绿阴生。", 
            "日度云旗影，风含涧水声。", 
            "能令霜六月，不待月三更。", 
            "翠幄宜琴枕，枯棋就石枰。", 
            "五楸朝又暮，故国可胜情。"
        ], 
        "title": "夏景 乔木生夏凉", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "一室兰香满，阴阴夏木成。", 
            "炎光虽自酷，霜意自含清。", 
            "佩玉传风马，钩帘下水精。", 
            "燕台无六月，楚户忽三更。", 
            "冷袖藏冰藕，凉蟾满露茎。", 
            "江湖无雁信，诗鬓自先惊。"
        ], 
        "title": "夏景 清室夏含霜", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "八尺横斜簟，寒光凝不流。", 
            "引教凉到我，坐觉意先秋。", 
            "溽暑收梅雨，清风度竹楼。", 
            "湘纹殊似水，班扇未应愁。", 
            "冷逼金茎润，温便玉臂柔。", 
            "颇哀城市悄，斗米换衾裯。"
        ], 
        "title": "夏景 凉引簟先秋", 
        "type": "排律", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "日在天无二，明明夏盛时。", 
            "到今虽可爱，非火孰能为。", 
            "谩把薰弦语，难禁坐甑炊。", 
            "未应一杯水，能沃九华枝。", 
            "王屋飞犹在，昆冈事可知。", 
            "未须频梦灶，倏忽看崦嵫。"
        ], 
        "title": "夏景 盛夏火为日", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "莲欲成房去，三三两两空。", 
            "摘来中有子，坠处粉尤红。", 
            "已镂冰为藕，谁将翠作蓬。", 
            "半妆摇越棹，一水腻秦宫。", 
            "濯濯含秋露，亭亭立晓风。", 
            "么荷因见忆，憔悴感青铜。"
        ], 
        "title": "夏景 莲房坠粉红", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "竹可淋漓画，难将竹影临。", 
            "寂寥谁布地，琐碎总如金。", 
            "密处开为径，疏时舞又阴。", 
            "汗青销作字，翡翠屑成林。", 
            "弄月平分破，临风凿落斟。", 
            "锵然声入耳，忽认是徽琴。"
        ], 
        "title": "夏景 竹影金琐碎", 
        "type": "排律", 
        "yun": "侵"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "暑绤衣能几，长流汗似痁。", 
            "惶惶何慄慄，赫赫复炎炎。", 
            "安得三庚度，犹如十日兼。", 
            "坐惊惭背浃，不是泪襟沾。", 
            "汤饼何堪试，煎茶可更添。", 
            "可人娇熨玉，频起立风檐。"
        ], 
        "title": "夏景 炎赫衣流汗", 
        "type": "排律", 
        "yun": "盐"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "万叶胜花开，莲香雨送来。", 
            "欲知凉可爱，政是梦初回。", 
            "未拟华胥转，谁将绣户推。", 
            "棹歌摇别浦，裙影湿阳台。", 
            "天上霓裳断，人间羯鼓催。", 
            "酒醒茎露渴，狂引碧筒杯。"
        ], 
        "title": "夏景 梦回莲叶雨", 
        "type": "排律", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "老厌人间热，单衣就冷泉。", 
            "不知清到骨，故欲转装绵。", 
            "萝月满襟雪，松风半臂仙。", 
            "顿疏桃竹莹，拟就柳花眠。", 
            "倚倦思燕玉，全生愿蜀毡。", 
            "温汤无去路，搔首听潺湲。"
        ], 
        "title": "夏景 衣冷欲装绵 其一", 
        "type": "排律", 
        "yun": "先"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "石洞元无暑，泉声洒面凉。", 
            "衣疑中夜冷，绵欲此时装。", 
            "洒洒惊荷雨，披披变葛霜。", 
            "拟将洴澼絖，换却薄罗裳。", 
            "中道怜班女，温言忆楚王。", 
            "骊山在何许，我更念温汤。"
        ], 
        "title": "夏景 衣冷欲装绵 其二", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "俗子高门走，那知物意嫌。", 
            "婆娑中避暑，褦襶早趋炎。", 
            "楚楚朝衣格，峨峨古帽檐。", 
            "夤缘三伏谒，瞻仰上官严。", 
            "尚说毛寒慄，宁辞背汗沾。", 
            "寄言乡里者，贷我北窗眠。"
        ], 
        "title": "夏景 褦襶子", 
        "type": "排律", 
        "yun": null
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "是事不堪闻，清泉独可亲。", 
            "翛然携鬓影，聊以洁尘襟。", 
            "帘泻千年雨，蓝拖百尺绅。", 
            "能令肝肺雪，更遣芰荷新。", 
            "京洛昏沈梦，江湖淡荡身。", 
            "一瓢明月燕，并洗脱靴嗔。"
        ], 
        "title": "夏景 清泉洁尘襟", 
        "type": "排律", 
        "yun": null
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "梦破芙蓉雨，蛾眉琐绿窗。", 
            "悠悠思远道，采采涉长江。", 
            "北渚浮湘水，西兴渡越邦。", 
            "波穿红锦乱，影转画桡双。", 
            "花路迷相问，菱歌远失腔。", 
            "扣舷惊水鸟，晼晚笑吴憃。"
        ], 
        "title": "夏景 涉江采芙蓉", 
        "type": "排律", 
        "yun": "江"
    }, 
    {
        "author": "郑采", 
        "era": "元", 
        "subtype": "七言律诗", 
        "text": [
            "南纪四明雄浙左，孤城百雉接风涛。", 
            "越裳客去得犀角，日本船来看宝刀。", 
            "元帅旌旗开外阃，掾郎才略服诸曹。", 
            "帐中羽檄何须草，政爱夔州诗法高。"
        ], 
        "title": "送姚子章之浙东帅掾", 
        "type": "律诗", 
        "yun": "豪"
    }, 
    {
        "author": "郑采", 
        "era": "元", 
        "subtype": "七言律诗", 
        "text": [
            "雪消山色涨东州，最好天台雁荡游。", 
            "背负青天缘鸟道，面承□雨看龙湫。", 
            "深春林麓多金刹，落日江湖自白头。", 
            "石上玉芝应拾得，念吾无物可销愁。"
        ], 
        "title": "送果上人游雁山", 
        "type": "律诗", 
        "yun": "尤"
    }, 
    {
        "author": "郑禧", 
        "era": "元", 
        "subtype": "七言绝句", 
        "text": [
            "特写青笺几往来，佳人何自苦怜才。", 
            "伤心春与花俱尽，啼杀流莺唤不回。"
        ], 
        "title": "悼亡吟二首 其一", 
        "type": "绝句", 
        "yun": "灰"
    }, 
    {
        "author": "郑禧", 
        "era": "元", 
        "subtype": "五言律诗", 
        "text": [
            "相见愁无奈，相思自有缘。", 
            "死生俱梦幻，来往只诗篇。", 
            "玉佩惊沈水，瑶琴怆断弦。", 
            "伤心数行泪，尽日落花前。"
        ], 
        "title": "悼亡吟二首 其二", 
        "type": "律诗", 
        "yun": "先"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "新筑书斋壁未乾，盟言谁信未曾寒。", 
            "春风不到梅花帐，晓日常悬苜蓿盘。", 
            "乡里总知新部曲，朝廷不改旧衣冠。", 
            "分明寄谢嵇中散，莫把寻常冷眼看。"
        ], 
        "title": "寄林仲实主簿", 
        "type": "律诗", 
        "yun": "寒"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "一柱楼台从地涌，八窗图画自天开。", 
            "雨中日脚青红晕，雾里山容紫翠堆。", 
            "析木高寒天似盖，蓬莱清浅海如杯。", 
            "洞箫一曲吹黄鹤，肯信愁肠日九回。"
        ], 
        "title": "题碧云楼", 
        "type": "律诗", 
        "yun": "灰"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "祇陀树园立孤凤，舍卫国城悬五云。", 
            "衡山秀削芙蕖朵，铁史书题星斗文。", 
            "日日中天宝花落，时时空谷履声闻。", 
            "芸窗琢得巢云句，茧纸乌丝写八分。"
        ], 
        "title": "和杨廉夫赠海东云韵", 
        "type": "律诗", 
        "yun": "文"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "龙门绝顶松风冷，空翠湿衣山更深。", 
            "六月地炉长拥火，半窗云影便成阴。", 
            "悬厓果熟猿争树，白昼人惊鬼出林。", 
            "一个老僧飞锡去，不知消息到如今。"
        ], 
        "title": "龙门避暑", 
        "type": "律诗", 
        "yun": "侵"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "一春夜客傍江村，日日伤春只断魂。", 
            "又见海棠飞燕子，不堪芳草怨王孙。", 
            "清閒幕府无公案，落魄形骸付酒樽。", 
            "依旧虎丘山上月，多情照我白纷纷。"
        ], 
        "title": "述怀", 
        "type": "律诗", 
        "yun": null
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "树绕河堤水绕门，人烟鸡犬自成村。", 
            "清时自保无兵甲，白屋相传有子孙。", 
            "仿佛巴仙藏橘圃，依稀晋士入桃源。", 
            "柏台小吏吾知己，日日相逢具酒樽。"
        ], 
        "title": "过茜溪隐居会项从理", 
        "type": "律诗", 
        "yun": "元"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "□羊十万拥孤城，黄钺将军久控兵。", 
            "海上晚风春播荡，天边北斗夜分明。", 
            "忧愁自拟周婺妇，出处深惭鲁两生。", 
            "望断白云心欲折，篝灯含泪读陈情。"
        ], 
        "title": "近咏二首 其一", 
        "type": "律诗", 
        "yun": "庚"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "总戎羽檄似流星，将校麾旄驻野亭。", 
            "江水总流儿女泪，湟池空染□羊腥。", 
            "长洲二月花无主，茂苑千年草自青。", 
            "读罢阴符无一事，如何闭户草《玄经》。"
        ], 
        "title": "近咏二首 其二", 
        "type": "律诗", 
        "yun": "青"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "柳叶参差杏叶团，桃花零落荠花圆。", 
            "那知人事有今日，却忆风光似去年。", 
            "客路青春谁作伴，庭闱白发梦相牵。", 
            "浓愁深似三江水，都在沧洲白马边。"
        ], 
        "title": "遣闷", 
        "type": "律诗", 
        "yun": "先"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "半勺沧浪歌濯缨，一瓢天乳酌灵星。", 
            "绀云满涨蒲萄瓮，青雨长悬玛瑙瓶。", 
            "不向苏耽寻橘酒，却从陆羽校《茶经》。", 
            "西江吸尽无穷味，浊世浮沈几醉醒。"
        ], 
        "title": "秀上人饮绿轩", 
        "type": "律诗", 
        "yun": "青"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "木兰舟子小如梭，溪口停桡系薜萝。", 
            "自拟仙人识刘阮，浪传诗句似阴何。", 
            "眼中白发王臣少，梦里青山越上多。", 
            "漠漠太湖三万顷，可怜无地著渔蓑。"
        ], 
        "title": "次王苍雪韵五首 其一", 
        "type": "律诗", 
        "yun": "歌"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "茜溪春日净晖晖，胡蝶双双上客知。", 
            "流水桃花聊避世，沧江鸥鸟自忘机。", 
            "迢迢魏阙江湖远，渺渺吴云日夜飞。", 
            "官事有程归未得，南风吹老北山薇。"
        ], 
        "title": "次王苍雪韵五首 其二", 
        "type": "律诗", 
        "yun": null
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "驱驰不觉青春过，离别只应白发生。", 
            "且就东山携月色，不禁南国动秋声。", 
            "天瞻析木低双阙，星拱勾陈转二更。", 
            "庾信平生好词赋，年来哀怨不胜情。"
        ], 
        "title": "次王苍雪韵五首 其三", 
        "type": "律诗", 
        "yun": "庚"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "百年王业在《豳风》，九鼎犹存涧水东。", 
            "共喜干戈指淮甸，兼闻仗节下崆峒。", 
            "青袍白马飘零外，羽扇纶巾指顾中。", 
            "昨夜天公洗兵甲，一江雷雨似飞洪。"
        ], 
        "title": "次王苍雪韵五首 其四", 
        "type": "律诗", 
        "yun": "东"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "东阁诸郎总好文，南州多士望龙门。", 
            "共传江左风流远，且喜河汾礼乐存。", 
            "白咏青丝归赋咏，黄花翠竹共匏樽。", 
            "刘蕡一卷匡时策，更待青灯细讨论。"
        ], 
        "title": "次王苍雪韵五首 其五", 
        "type": "律诗", 
        "yun": "元"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "潇洒东阑一树春，雪肤冰骨月精神。", 
            "朝云著处迷诗梦，暮雨来时想玉人。", 
            "华屋洗妆歌小小，银瓶推枕唤真真。", 
            "紫微阁下繁华处，芍药荼蘼总后尘。"
        ], 
        "title": "赏梨花命妓行酒歌词为赋此", 
        "type": "律诗", 
        "yun": "真"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "扁舟落日过沙湖，十月清霜野水枯。", 
            "稚子刺船争打鸭，小娃倚市夜当垆。", 
            "红红枸杞珊瑚出，白白芦花组练铺。", 
            "有约草堂陈孺子，夜篘浑酒煮江鲈。"
        ], 
        "title": "过仪亭", 
        "type": "律诗", 
        "yun": "虞"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "二十年前识大痴，棕鞋桐帽薜萝衣。", 
            "星霜老发三千丈，梁栋遗材四十围。", 
            "图画浑如诗句好，丹砂终与道心违。", 
            "筲箕永上青松树，犹覆当年白版扉。"
        ], 
        "title": "题黄子久画", 
        "type": "律诗", 
        "yun": "微"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "百亩青山二顷田，金溪南畔竹庵前。", 
            "绀园薝葡花香澹，宝地桫椤树影圆。", 
            "日日钓丝牵葑雨，年年禅榻对茶烟。", 
            "郎星昨夜明如月，偏照君家书画船。"
        ], 
        "title": "题宋元凯都市寺为中正堂画溪山晚钓图", 
        "type": "律诗", 
        "yun": "先"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "淀山湖头鸥鸟飞，谢家泖口鳜鱼肥。", 
            "菱花正熟胡儿米，荷叶新裁楚客衣。", 
            "鹤立瑶阶毛羽整，雁来沧海简书稀。", 
            "诗囊织得天孙锦，应寄南城白版扉。"
        ], 
        "title": "寄宁子坚", 
        "type": "律诗", 
        "yun": "微"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "南湖水长没蒹葭，西浦横桥对白沙。", 
            "鸿雁来时菰有米，凤凰飞处竹无花。", 
            "石田赋写张平子，云阁书通蔡少霞。", 
            "零落江陵千树橘，青门犹恋故侯瓜。"
        ], 
        "title": "寄毛府判", 
        "type": "律诗", 
        "yun": "麻"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "江山襟带尚依然，王气销沉已百年。", 
            "八叶龙孙东渡海，六宫虎士北归燕。", 
            "铜驼荆棘荒山里，石马莓苔落照边。", 
            "玉柙游魂飞劫火，五陵无树不啼鹃。"
        ], 
        "title": "吴山白塔寺", 
        "type": "律诗", 
        "yun": "先"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "当时此地肃朝班，阊阖深沉虎豹关。", 
            "大将偃旗奔鲁壁，降王衔璧下吴山。", 
            "空中万马浮金碧，梦里千官拥佩环。", 
            "极目长江如练带，百年谁似白鸥閒。"
        ], 
        "title": "凤凰山报国寺", 
        "type": "律诗", 
        "yun": "删"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "虎豹重关锡命来，麒麟高阁画图开。", 
            "七书总是平时略，三策应非济世才。", 
            "玉树无花江令老，青袍似草庾郎哀。", 
            "风尘满地江湖迥，都把心情付酒杯。"
        ], 
        "title": "寄宋国瑞二首 其一", 
        "type": "律诗", 
        "yun": "灰"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "析木天清泰运开，五陵佳气郁崔嵬。", 
            "楼船尽向东溟去，天马新从西极来。", 
            "一统王春行四岳，六符星象正三台。", 
            "会同馆客多如雨，说道黄金又筑台。"
        ], 
        "title": "寄宋国瑞二首 其二", 
        "type": "律诗", 
        "yun": "灰"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "十二城楼面面开，登高送远兴悠哉。", 
            "玉虹万丈横银海，白雁千行下弩台。", 
            "漂泊自怜能赋客，艰难谁识济川才。", 
            "长江不作东南限，拱北楼头画角哀。"
        ], 
        "title": "和谢雪坡太守咏新城", 
        "type": "律诗", 
        "yun": "灰"
    }, 
    {
        "author": "刘边", 
        "era": "元", 
        "subtype": null, 
        "text": [
            "仙舟等奡荡，万仞架云表。", 
            "木石浑莫分，风雨能不朽。", 
            "恐因尧年水，舣棹寄岩窦。", 
            "犹胜夜壑藏，有力莫负走。", 
            "奈何苦海深，忍袖慈航手。", 
            "我欲溯灵源，乘槎问牛斗。"
        ], 
        "title": "仙船岩", 
        "type": "古风", 
        "yun": null
    }, 
    {
        "author": "刘边", 
        "era": "元", 
        "subtype": null, 
        "text": [
            "尝闻昔天孙，谪落人世间。", 
            "云霞入组织，机杼空留山。", 
            "朅来巧相逢，遗我锦绣端。", 
            "欲报乏绮语，再拜重捲还。", 
            "我有大布衣，可以禦岁寒。"
        ], 
        "title": "仙机岩", 
        "type": "古风", 
        "yun": null
    }, 
    {
        "author": "刘边", 
        "era": "元", 
        "subtype": null, 
        "text": [
            "青山解随人，远近互相对。", 
            "寒潭入陵谷，龙去知何处。", 
            "历历沙上石，群仙昔来会。", 
            "日暮一童归，横吹卧牛背。"
        ], 
        "title": "会仙岩", 
        "type": "古风", 
        "yun": null
    }, 
    {
        "author": "刘边", 
        "era": "元", 
        "subtype": null, 
        "text": [
            "仙人足戏剧，盘石留涡房。", 
            "紫阳此来游，与客煮茗尝。", 
            "青烟久消歇，白云时飞扬。", 
            "至今潭中水，犹作笑语香。", 
            "蒙茸履迹在，欲步不敢翔。", 
            "三吸此清泠，回首入空苍。"
        ], 
        "title": "茶灶", 
        "type": "古风", 
        "yun": "阳"
    }, 
    {
        "author": "刘边", 
        "era": "元", 
        "subtype": "七言绝句", 
        "text": [
            "不作巫阳云雨羞，风鬟雾鬓乱萧飕。", 
            "行人莫问当年事，独立寒潭空几秋。"
        ], 
        "title": "玉女峰", 
        "type": "绝句", 
        "yun": "尤"
    }, 
    {
        "author": "刘边", 
        "era": "元", 
        "subtype": "七言绝句", 
        "text": [
            "九曲溪边玉女峰，年年独倚落花风。", 
            "何因不驾青鸾去，伫立空山皓月中。"
        ], 
        "title": "答彦修", 
        "type": "绝句", 
        "yun": "东"
    }, 
    {
        "author": "刘边", 
        "era": "元", 
        "subtype": "七言绝句", 
        "text": [
            "铜盘捧露几何年，渭水秋风泪泫然。", 
            "已向山中閒袖手，为谁半壁更擎天。"
        ], 
        "title": "仙掌峰", 
        "type": "绝句", 
        "yun": "先"
    }, 
    {
        "author": "刘边", 
        "era": "元", 
        "subtype": "七言绝句", 
        "text": [
            "百尺台矶瞰碧流，紫阳仙子几经秋。", 
            "游鱼何事偏深逝，不道人间有直钩。"
        ], 
        "title": "钓矶石", 
        "type": "绝句", 
        "yun": "尤"
    }, 
    {
        "author": "刘边", 
        "era": "元", 
        "subtype": "五言律诗", 
        "text": [
            "采芳仍漱洁，散策到来迟。", 
            "客坐自相语，僧禅了不知。", 
            "疏风潜入户，暗水细鸣池。", 
            "小作石床梦，梦中还觅诗。"
        ], 
        "title": "林泉寺", 
        "type": "律诗", 
        "yun": "支"
    }, 
    {
        "author": "刘边", 
        "era": "元", 
        "subtype": "七言律诗", 
        "text": [
            "紫翠飞来石蕊间，何年幻出小瀛寰。", 
            "崖悬瘦瀑一千尺，峡束寒流八九湾。", 
            "苍壁向人如有待，白云何事未知还。", 
            "歌酣更挹浮丘伯，坐对中台话半閒。"
        ], 
        "title": "天游峰", 
        "type": "律诗", 
        "yun": "删"
    }, 
    {
        "author": "刘边", 
        "era": "元", 
        "subtype": "七言律诗", 
        "text": [
            "已是吴门变姓名，后来谁更识先生。", 
            "一抔汉土丹墟在，万古闽山剑气横。", 
            "步入白云秋石瘦，坐分黄叶午风清。", 
            "逃奴不返松门静，隔水寒烟起暮城。"
        ], 
        "title": "梅仙山", 
        "type": "律诗", 
        "yun": "庚"
    }, 
    {
        "author": "刘边", 
        "era": "元", 
        "subtype": "七言律诗", 
        "text": [
            "一水之玄去复归，众峰向背俨相持。", 
            "天荒地老无从问，鬼刻神劖未解奇。", 
            "丹嶂漫留仙幻迹，白云仍似太初时。", 
            "欲穷画底羲皇意，一束灵蓍万古知。"
        ], 
        "title": "伏羲洞", 
        "type": "律诗", 
        "yun": "支"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "此处情怀欲问天。", 
            "相期相就复何年。", 
            "行过章江三十里，泪依然。", 
            "早宿半程芳草路，犹寒欲雨暮春天。", 
            "小小桃花三两处，得人怜。"
        ], 
        "title": "山花子 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "搔困麻仙爪，含暄忍客衣。", 
            "夜长窗月露成帏。", 
            "不说明朝风雨、自当归。"
        ], 
        "title": "南歌子 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "篘熟双投美，香飘一缕丝。", 
            "霜前雁到蟹螯持。", 
            "自试小窗醉墨、作新诗。"
        ], 
        "title": "南歌子 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "便晴也是不曾晴。", 
            "不怕金吾禁行。", 
            "风雨动乡情。", 
            "梦灯火、扬州化城。", 
            "少年跌宕，谁家娇小，绕带到天明。", 
            "昨夜月还生。", 
            "但惊破、霓裳数声。"
        ], 
        "title": "太常引 其一 和香岩上元韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "此公去暑似新秋。", 
            "吏毒一句句。", 
            "行县胜监州。", 
            "觉甘雨、随车应求。", 
            "鹭清为酒，螺清为寿，起舞祝君侯。", 
            "急召也须留。", 
            "廿四考、中书到头。"
        ], 
        "title": "太常引 其二 寿李同知", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "霜风不动晴明好。", 
            "探梅有约城东道。", 
            "桥边失却老仙期，城门落日人归早。", 
            "野田一望迷芳草。", 
            "除是腾空君后到。", 
            "立马三周黛佛头，参差中路令人老。"
        ], 
        "title": "玉楼春 其一 侯仲泽约饮螺山灵泉寺，余与邓中甫候久，欲暮，归，归而侯至寺，相失", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "龙山歌舞无人道。", 
            "只说先生狂落帽。", 
            "秋风亦是可怜人，要令天意知人老。", 
            "菊花不为重阳早。", 
            "自爱古人诗句恼。", 
            "与君郑重说□□，残年惟有重阳好。"
        ], 
        "title": "玉楼春 其二 乙酉九日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "犹疑薰透帘栊。", 
            "是东风。", 
            "不分榴花更胜、一春红。", 
            "新雨过，绿连空。", 
            "蝶飞慵。", 
            "闲过绿阴深院、小花浓。"
        ], 
        "title": "乌夜啼 其一 初夏", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "素娥醉语曾留。", 
            "又中秋。", 
            "待得重圆谁妒、两悠悠。", 
            "向愁旱，今愁水，没中洲。", 
            "看取明朝晴去、不须愁。"
        ], 
        "title": "乌夜啼 其二 中秋", 
        "type": "词", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "何年似永和年。", 
            "记湖船。", 
            "如此晴天无处、望新烟。", 
            "江南女，裙四尺，合秋千。", 
            "昨日老人曾见、久潸然。"
        ], 
        "title": "乌夜啼 其三", 
        "type": "词", 
        "yun": "先"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "雪履无痕。", 
            "溪影传神。", 
            "著坡诗、请自清温。", 
            "朝朝不去，夕夕空勤。", 
            "似梦中云，云外雪，雪中春。", 
            "四野昏昏。", 
            "匹马巡巡。", 
            "拣一枝、寄与芳尊。", 
            "更谁兴到，于我情真。", 
            "是白家宾，江南路，陇头人。"
        ], 
        "title": "行香子 其一 和北客问梅，白氏，长安人", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "玉立风尘。", 
            "光动黄银。", 
            "便谈文、也到夜分。", 
            "无人烛下，壁上传神。", 
            "记老婆心，寒士语，道人身。", 
            "极意形容，下语难亲。", 
            "更万分、无一分真。", 
            "醉翁去后，往往愁人。", 
            "愿滴山泉，衔丘冢，化龙云。"
        ], 
        "title": "行香子 其二 次草窗忆古心公韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "满庭芳草。", 
            "更昨日、落红如扫。", 
            "绿阴正似人怀抱。", 
            "一声睍睆，春色何曾老。", 
            "幸自不须人起早。", 
            "寂寞如相恼。", 
            "旧时闻处青门道。", 
            "禁烟时候，柳下人家好。"
        ], 
        "title": "品令 闻莺", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "海水成尘。", 
            "河水无银。", 
            "恨幽明、我与公分。", 
            "青山独往，回首伤神。", 
            "叹魏阙心，磻石魄，汨罗身。", 
            "除却相思，四海无亲。", 
            "识风流、还贺季真。", 
            "而今天上，笑谪仙人。", 
            "但病伤春，愁厌雨，泪看云。"
        ], 
        "title": "行香子 其三 叠韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "月露吾痕。", 
            "雪得吾神。", 
            "更荒寒、不傍人温。", 
            "山人去后，车马来勤。", 
            "但梦朝云，愁暮雨，怨阳春。", 
            "说著东昏。", 
            "记著南巡。", 
            "泪盈盈、檀板金尊。", 
            "怜君素素，念我真真。", 
            "叹古来言，新样客，旧时人。"
        ], 
        "title": "行香子 其四 探梅", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "乘鸾著色，痴蝇误拂。", 
            "不及羲之醉墨。", 
            "偶然入手送东阳，便看取、薰时清适。", 
            "清风去暑，闲题当日。", 
            "宰相纱笼谁识。", 
            "封丘门外定何人，这一点、瞒他不得。"
        ], 
        "title": "鹊桥仙 其一 题陈敬之扇", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "看人掷果，看人罢织。", 
            "难得团栾七夕。", 
            "蟠桃只在屋东头，庆西母、年开八帙。", 
            "去年今日。", 
            "今年今日。", 
            "添个曾孙抱膝。", 
            "人间乐事有多般，算此乐、人间第一。"
        ], 
        "title": "鹊桥仙 其一 寿臞山母", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "轻风澹月，年年去路。", 
            "谁识小年初度。", 
            "桥边曾弄碧莲花，悄不记、人间今古。", 
            "吹箫江上，沾衣微露。", 
            "依约凌波曾步。", 
            "寒机何意待人归，但寂历、小窗斜雨。"
        ], 
        "title": "鹊桥仙 自寿二首 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "天香吹下，烟霏成路。", 
            "飒飒神光暗度。", 
            "桥边犹记泛槎人，看赤岸、苔痕如古。", 
            "长空皓月，小风斜露。", 
            "寂寞江头独步。", 
            "人间何处得飘然，归梦入、梨花春雨。"
        ], 
        "title": "鹊桥仙 其四", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "何曾见飞渡，年又年痴。", 
            "今古相望犹疑。", 
            "朱颜一去似流水，断桥魂梦参差。", 
            "何堪更嗟迟暮，听旁人说与，此夕佳期。", 
            "深深代籍，盼悠悠、北地胭脂。", 
            "谁寄扬州破镜，遍海角天涯，空待人归。", 
            "自小秦楼望巧，吴机回锦，歌舞为谁。", 
            "星萍耿耿，算欢娱，未省流离。", 
            "但秋衾梦浅，云闲曲远，薄命同时。"
        ], 
        "title": "夜飞鹊/夜飞鹊慢 七夕", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "万事如花不可期。", 
            "花不堪持，酒不堪持。", 
            "江天雪意使人迷，剪一枝枝，歌一枝枝。", 
            "歌者不来今几时。", 
            "姜影无词，张影无词。", 
            "不歌不醉不成诗，歌也迟迟，雪也迟迟。"
        ], 
        "title": "一剪梅 其一 和人催雪", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "盛世佳公子，明光避暑曾。", 
            "调冰初入水，和水亦成冰。", 
            "鸣佩朝仪凤，扬鞲夕臂鹰。", 
            "汲来金碗脱，搅碎玉崚嶒。", 
            "一吸风林壑，重倾雪肺膺。", 
            "琼姬持袖举，疑饮露盘升。"
        ], 
        "title": "夏景 公子调冰水", 
        "type": "排律", 
        "yun": "蒸"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "畏日才宵匿，谁教烛又添。", 
            "明虽无可恶，看得故成炎。", 
            "漏永风如禁，膏残饮未厌。", 
            "万枝何用许，一点有人嫌。", 
            "蛾命那知惜，虫花懒复占。", 
            "吴牛应自笑，何事畏银蟾。"
        ], 
        "title": "夏景 炎宵恶明烛", 
        "type": "排律", 
        "yun": "盐"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "自不容无雨，行云尽日劳。", 
            "来来方汗漫，递递看崇高。", 
            "一气埋飞鸟，层阴压戴鳌。", 
            "前驱淝水阵，后至浙江涛。", 
            "羊角天帆席，龙身海桔槔。", 
            "鸿蒙惊久别，握手重相遭。"
        ], 
        "title": "夏景 行云递崇高", 
        "type": "排律", 
        "yun": "豪"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "岂敢讼穹穹，何堪败愿丰。", 
            "云乎难致雨，伯也实司风。", 
            "长是垂将合，吹之使不同。", 
            "不思商怨后，但霸楚称雄。", 
            "已脱知臣罪，不诛无岁功。", 
            "皇恩惩使悔，终念小心仝。"
        ], 
        "title": "夏景 讼风伯", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "十里荒寒地，亭空暑不侵。", 
            "能令尘土外，更到芰荷深。", 
            "水阁临风迥，莲舟隔浦寻。", 
            "红妆风四面，翠倚月中心。", 
            "此处闲搔首，何人泣露襟。", 
            "拍浮宜有酒，乱挽碧筒斟。"
        ], 
        "title": "夏景 亭深到芰香（四库本作荷）", 
        "type": "排律", 
        "yun": "侵"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "此寺创何年，人间几变迁。", 
            "山空千万古，声集两三蝉。", 
            "振木缲馀茧，凭风咽断弦。", 
            "助成骚国晚，惊破少林禅。", 
            "喧寂闻尘外，炎凉落照边。", 
            "客来悲世事，虫语暮钟连。"
        ], 
        "title": "夏景 蝉声集古寺", 
        "type": "排律", 
        "yun": "先"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "荷外雨潇潇，舟如泊断桥。", 
            "忽惊红粉乱，又见绿珠跳。", 
            "万叶明苍水，轻风问步摇。", 
            "疏疏沾羽盖，点点溅鲛绡。", 
            "玉露明金掌，红妆湿翠翘。", 
            "佩痕留不得，立地使魂销。"
        ], 
        "title": "夏景 绿荷雨跳珠", 
        "type": "排律", 
        "yun": "萧"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "千古一黄香，庭萱昼日长。", 
            "枕闲非受热，扇举欲先凉。", 
            "畏暑侵支发，摇风愿满堂。", 
            "恨无寒水玉，琢在碧纱床。", 
            "泉涧心如棘，瑶池鬓已霜。", 
            "如何荀奉倩，只在玉人傍。"
        ], 
        "title": "夏景 扇枕", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "天欲今朝雨，云如满八区。", 
            "居然同愿望，如此竟虚无。", 
            "鹏运风犹黑，龙光电又驱。", 
            "遂成神女梦，误拟阿香呼。", 
            "酷吏踰前憯，馀民绝望苏。", 
            "皇心终不测，变化属须臾。"
        ], 
        "title": "夏景 云雨觉虚无", 
        "type": "排律", 
        "yun": "虞"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "万窍忽争号，南风动地豪。", 
            "此声何处起，到地似秋高。", 
            "草木波颓靡，乾坤暑战鏖。", 
            "有人推户外，无叶下庭皋。", 
            "寒扇怜孤影，征鞍感二毛。", 
            "豪鹰双角耸，无计剪蓬蒿。"
        ], 
        "title": "夏景 高风动秋声", 
        "type": "排律", 
        "yun": "豪"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "风于万里外，飞动故人情。", 
            "如许殷勤至，居然左右清。", 
            "吹潮成雪色，入竹已秋声。", 
            "佩玉丁丁起，台襟翼翼生。", 
            "玉川从此去，列子御之行。", 
            "邂逅浮丘老，相携上五城。"
        ], 
        "title": "夏景 清风左右至", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "能拙吾无比，高灵昔有闻。", 
            "不知天下巧，乞以世间文。", 
            "果列空庭露，香浮入汉云。", 
            "天孙何冉冉，柳子盖云云。", 
            "有说能要我，无才可赠君。", 
            "绛衣持节后，穷达竟何分。"
        ], 
        "title": "秋景 乞巧文", 
        "type": "排律", 
        "yun": "文"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "芸香天上宴，不到野人居。", 
            "见说星期夕，闲将腹晒书。", 
            "笑人操犊鼻，容我辟蟫鱼。", 
            "小勿欺椰子，中从著石渠。", 
            "从他便是懒，乞汝巧相如。", 
            "此日何堪负，馀暄献纳疏。"
        ], 
        "title": "秋景 晒书", 
        "type": "排律", 
        "yun": "鱼"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "牛女是谁传，灵桥不待船。", 
            "昔年曾此渡，每渡似初年。", 
            "此夕须停织，何人更服牵。", 
            "星期无了日，河水尚依然。", 
            "岁晚长疏隔，人间早弃捐。", 
            "瑶池人独处，搔首待君还。"
        ], 
        "title": "秋景 牛女年年渡", 
        "type": "排律", 
        "yun": "先"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "不见机边女，当时独月知。", 
            "坐令如此夜，虚却理残丝。", 
            "缲得扶桑茧，张成锦字词。", 
            "弦光空到晓，花影不侵帷。", 
            "尺寸知何用，须臾即别离。", 
            "小窗思妇懒，不是恤周嫠。"
        ], 
        "title": "秋景 机丝虚夜月", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "最是秋空恝，秋田诉不应。", 
            "夜占常悄悄，日复觉凌凌。", 
            "何似春工恻，无端地气腾。", 
            "双眉频望极，八翼愈难升。", 
            "其雨今若此，如云亦未曾。", 
            "小心风不上，涕泗日沾膺。"
        ], 
        "title": "秋景 秋空日凌凌", 
        "type": "排律", 
        "yun": "蒸"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "何处吹长笛，千年恨未终。", 
            "关山人去后，秋夜月明中。", 
            "旷野参差久，寒江滉漾通。", 
            "曲终郿县坞，怨彻广寒宫。", 
            "海外阴晴异，天涯慷慨同。", 
            "江南回首处，歌罢水流东。"
        ], 
        "title": "秋景 吹笛月明中", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "待得清辉满，中秋两地看。", 
            "丹心空自苦，玉臂故应寒。", 
            "银汉成冰水，金波满露盘。", 
            "西风罗袖薄，落月杵声残。", 
            "身世谁知苦，裳衣客最单。", 
            "关山同杜老，垂泪忆长安。"
        ], 
        "title": "秋景 清辉玉臂寒", 
        "type": "排律", 
        "yun": "寒"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "尘世如天海，团团共月光。", 
            "一轮秋正满，百刻夜偏长。", 
            "端正惟三五，空明更十方。", 
            "萃台犹卓午，梧井欲飞霜。", 
            "箭漏迷青海，阑干转上阳。", 
            "雪痕留得在，何用促扶桑。"
        ], 
        "title": "秋景 月满秋夜长", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "明月有佳色，客中迷远游。", 
            "自应眠不得，更似醉时留。", 
            "玉屑凉堪吸，金波香欲浮。", 
            "顿忘乡国恨，如在酒家楼。", 
            "鸾镜惊相对，霓裳卒未休。", 
            "天风扶我起，不用典貂裘。"
        ], 
        "title": "秋景 月色醉远客 其一", 
        "type": "排律", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "远客坐长夜，缠绵月色留。", 
            "明知不是醉，为尔更无愁。", 
            "玉雪三千界，金波十二楼。", 
            "谪仙迷采石，小杜在扬州。", 
            "雁背如流水，蛾眉也白头。", 
            "一声长啸起，满眼故山秋。"
        ], 
        "title": "秋景 月色醉远客 其二", 
        "type": "排律", 
        "yun": "尤"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "七月仙舟溯大江，满江花雨送飞幢。", 
            "琳琅金■笔五色，天宝龙光剑一双。", 
            "春透桃花青海浪，秋涵桂树白云窗。", 
            "别离最苦东曹掾，醉倒沙头玉两缸。"
        ], 
        "title": "送楚良之杭州", 
        "type": "律诗", 
        "yun": "江"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "海门潮水贯长虹，天际山形隐伏龙。", 
            "南省官曹终日醉，西陵烽火隔江红。", 
            "黄金不铸岳武貌，青史直书刘巨容。", 
            "潇洒江南哀不尽，庾郎才赋若为工。"
        ], 
        "title": "浙江亭留题二首 其一", 
        "type": "律诗", 
        "yun": null
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "江头日暮虎成群，城北城南路不分。", 
            "魏阙共瞻天际日，越乡遥见浙东云。", 
            "湖山翠黛颦西子，江渚旌旗望北军。", 
            "闻说汉廷将喻蜀，茂陵司马尽能文。"
        ], 
        "title": "浙江亭留题二首 其二", 
        "type": "律诗", 
        "yun": "文"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "衡门草深鞍马稀，泖湖水多菱芡肥。", 
            "贱买黄鱼供蓐食，宽裁白苧制深衣。", 
            "七州聚铁不成错，六鹢过都甘退飞。", 
            "寄谢淮南两文学，相思新减玉腰围。"
        ], 
        "title": "寄张景叔□钦若", 
        "type": "律诗", 
        "yun": "微"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "阑干曲曲倚西风，桂树悬秋月正中。", 
            "千里功名怜枥马，百年身世愧冥鸿。", 
            "天垂南斗星犹北，江绕西陵水自东。", 
            "抚罢吴钩双泪落，饭牛扪虱尽英雄。"
        ], 
        "title": "萧山秋兴二首 其一", 
        "type": "律诗", 
        "yun": "东"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "双杵孤砧捣客心，野云江树障秋阴。", 
            "越王台上青山小，贺监湖头绿水深。", 
            "负郭已无田二顷，传家那有橘千寻。", 
            "卧龙只合南阳老，梁甫愁来莫浪吟。"
        ], 
        "title": "萧山秋兴二首 其二", 
        "type": "律诗", 
        "yun": "侵"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "一别东林远法师，十年沧海梦相思。", 
            "黑貂已弊犹存舌，白社虽贫尚有诗。", 
            "菰米云深鸿雁饱，梧桐月冷凤凰饥。", 
            "台州若问狂司户，张翰湖头两鬓丝。"
        ], 
        "title": "寄祇园师煦东白", 
        "type": "律诗", 
        "yun": "支"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "钱唐三百六十寺，南北两峰图画开。", 
            "三秋桂子月中落，万里潮头天上来。", 
            "金汤故国旌旗暗，锦绣新城鼓角哀。", 
            "大法一丝悬九鼎，雨花飞绕讲经台。"
        ], 
        "title": "寄静庵", 
        "type": "律诗", 
        "yun": "灰"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "八月西山爽气多，两峰如髻绿嗟峨。", 
            "苏公堤上无杨柳，岳武坟前多薜萝。", 
            "关口烽烟苗子寨，江头风浪越郎歌。", 
            "远游不似归来好，菱芡满湖生白波。"
        ], 
        "title": "寄楚良", 
        "type": "律诗", 
        "yun": "歌"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "黑云如浪没金鸦，白雨连山卷雪车。", 
            "观海仙人骑赤鲤，驱雷使者蹑黄蛇。", 
            "千茎雪溜悬银竹，一穗秋灯垂宝花。", 
            "门外波涛接河汉，客星光彩动灵槎。"
        ], 
        "title": "八月三日夜宿张景叔听雨联句忆张思廉", 
        "type": "律诗", 
        "yun": "麻"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "客里无书问起居，云间有客报新除。", 
            "郎官星彩联台辅，宝剑虹光贯斗墟。", 
            "莼菜江湖秋渺渺，芙蓉帘幕雨疏疏。", 
            "东曹二妙真连璧，不寄钱唐双鲤鱼。"
        ], 
        "title": "寄周茂卿兼简蔡彦文叶德新", 
        "type": "律诗", 
        "yun": "鱼"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "八窗阑槛倚冰梁，四座图书贝月光。", 
            "眼眩欲迷《黄竹赋》，神游疑在白云乡。", 
            "琼台花满潇潇下，石鼎茶烟细细香。", 
            "想得哦诗清镜里，霜娥一夜泣潇湘。"
        ], 
        "title": "映雪斋", 
        "type": "律诗", 
        "yun": "阳"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "掀龙舞象下西天，傲睨烟霞八十年。", 
            "忍见琼林凋玉树，俄闻火井迸红莲。", 
            "草堂居士非凡客，兰若渊明是夙缘。", 
            "不及生刍浇奠酒，且将秋菊荐寒泉。"
        ], 
        "title": "悼圣福林", 
        "type": "律诗", 
        "yun": "先"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "巍巍华岳镇黄河，漫说东南王气多。", 
            "天堑波光千尺练，海门山色一青螺。", 
            "中台已应张华谶，明月空闻斛律歌。", 
            "白马青袍最萧瑟，故乡何处是铜驼！"
        ], 
        "title": "感兴二首 其一", 
        "type": "律诗", 
        "yun": "歌"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "关陕雄藩未歃盟，江淮豪杰已鏖兵。", 
            "金盘泣下铜仙泪，璧月歌残玉树声。", 
            "斗柄西横文曲暗，天枢北转太阶明。", 
            "小臣解著中兴颂，怅望黄河几日清。"
        ], 
        "title": "感兴二首 其二", 
        "type": "律诗", 
        "yun": "庚"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "浣花溪头车骑发，镜湖影里画图开。", 
            "有客相寻草堂去，何人却棹酒船回。", 
            "是处山林有真隐，如此风尘无好怀。", 
            "青袍不似黄冠乐，二老风流安在哉。"
        ], 
        "title": "题梅道人平林野水图", 
        "type": "律诗", 
        "yun": null
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "绿章朝帝驾云车，白鹤从天下玉除。", 
            "赤壁已无身后梦，丹丘应有寄来书。", 
            "五鬣松阴秋落落，三花树影夜疏疏。", 
            "琴心三叠蓬莱浅，两翼刚风响佩裾。"
        ], 
        "title": "周玄初来鹤诗", 
        "type": "律诗", 
        "yun": "鱼"
    }, 
    {
        "author": "郑洪", 
        "era": "元", 
        "subtype": "七言律诗", 
        "text": [
            "故园梅树三年别，长忆看花溪雪晴。", 
            "巧出疏篱便萧散，近遭碧水更分明。", 
            "扬州何逊足诗兴，茅屋己公无俗情。", 
            "画图忽见转愁绝，遥想月华枝上生。"
        ], 
        "title": "题已上人墨梅", 
        "type": "律诗", 
        "yun": "庚"
    }, 
    {
        "author": "郑可臣", 
        "era": "元", 
        "subtype": "五言绝句", 
        "text": [
            "有卵大如瓮，中藏不老春。", 
            "愿将千岁寿，醺及海东人。"
        ], 
        "title": "咏骆驼鸟卵", 
        "type": "绝句", 
        "yun": "真"
    }, 
    {
        "author": "郑东", 
        "era": "元", 
        "subtype": null, 
        "text": [
            "山川无微云，万物粲可数。", 
            "长江秋气至，美人在中渚。", 
            "凉风吹兰舟，木叶下如雨。", 
            "鲂鲤岂必多，书卷良可咀。", 
            "初非与世殊，聊以乐空屡。"
        ], 
        "title": "题朱泽民秋江独钓图", 
        "type": "古风", 
        "yun": null
    }, 
    {
        "author": "郑东", 
        "era": "元", 
        "subtype": null, 
        "text": [
            "吴兴老冯善择毫，择毫入笔铦于刀。", 
            "近年杨陆亦有法，声价直与冯齐高。", 
            "陈生后出奄三子，射利肯作庸工饕。", 
            "欣然为我开一束，讵数豕鬣并狸毛。", 
            "才濡入手即圆熟，挥洒不觉运腕劳。", 
            "野人得此殊快意，翰墨虽拙尤便操。", 
            "既不能写虫鱼疏，又不喜书龙虎韬。", 
            "暮年但欲给生笔，收拾遗史明诛褒。", 
            "顾无好句相报答，且复浮以尊中醪。", 
            "气酣耳热秋风起，江山如助诗人豪。"
        ], 
        "title": "赠笔生陈仲实", 
        "type": "古风", 
        "yun": "豪"
    }, 
    {
        "author": "郑东", 
        "era": "元", 
        "subtype": null, 
        "text": [
            "明侯德美世莫俦，麒麟之趾丹凤咮。", 
            "黄流芬芳在尊卣，缫藉光彩收琳球。", 
            "王姬下嫁礼服优，鎏金为车白玉辀。", 
            "闺中通籍孰与侔，贵宜列爵同彻侯。", 
            "大布遂易狐白裘，事业直拟追前修。", 
            "赋诗援笔思不留，天机岂用加雕锼。", 
            "众观后羿亲射侯，束手欲立江辄流。", 
            "法书一字千金酬，玉钗之股珊瑚钩。", 
            "大儒老师日与游，论道极口称伊周。", 
            "二年市官留小州，政宽坐致东南酋。", 
            "三韩毛人及流求，行滕在股宝络头。", 
            "长风万里驱大艘，象犀珠贝充海陬。", 
            "贡之府库常汗牛，归视其室唯蒯缑。", 
            "圣主在位将尔求，出纳王命为舌喉。"
        ], 
        "title": "送驸马西山公诗", 
        "type": "古风", 
        "yun": null
    }, 
    {
        "author": "郑东", 
        "era": "元", 
        "subtype": null, 
        "text": [
            "君不见谢康乐，短面长髯瘦如鹤，作郡安能弃丘壑。", 
            "又不见鸱夷子，属镂蜚霜赤心死，一棹三江入烟雨。", 
            "我生千载下，酷爱古人心本野。", 
            "老仙缩地谁得传，颠墨淋漓醉中洒。", 
            "幽幽树意暝含雨，朵朵山头青欲云。", 
            "横杠依约度深谷，三里五里东西邻。", 
            "采芝定有商颜叟，鹿皮之裘槲叶裙。", 
            "神仙有无不可即，杳杳路断桃花津。", 
            "何人相期过西麓，牲肥酒熟秋乐神。", 
            "祗知耕锄及婚嫁，庙堂黜陟那得闻。", 
            "扁舟从何来，盈盈载秋碧。", 
            "岚光忽已今，日暮问家室。", 
            "荧荧林隙灯火青，鸡黍家人具今夕。", 
            "终南相继售卑价，才薄官微遭箠骂。", 
            "久知富贵成茹荼，吾独爱山如食蔗。", 
            "家贫恰有买屐钱，白发渔郎许船借。", 
            "箕山颍曲命吾驾，百岁胡为堕机擭。"
        ], 
        "title": "题画山水歌", 
        "type": "古风", 
        "yun": null
    }, 
    {
        "author": "郑东", 
        "era": "元", 
        "subtype": null, 
        "text": [
            "八月江头茅屋破，日日盲风雨交和。", 
            "眼前安得大厦成，拾遗归来泪空堕。", 
            "纷纷万木争出山，琐碎榱桷非为难。", 
            "万牛莫挽楩与楠，往往弃置丘壑间。", 
            "独立风霜二千尺，未识何时逢匠石，白头老樵空叹息。"
        ], 
        "title": "题画松壁", 
        "type": "古风", 
        "yun": null
    }, 
    {
        "author": "郑东", 
        "era": "元", 
        "subtype": null, 
        "text": [
            "彼轩彼裳，我笠我蓑。", 
            "彼驰且驱，我行且歌。", 
            "呜呼，世间荣辱如吾何，夕阳牛背青山多。"
        ], 
        "title": "老牧图", 
        "type": "古风", 
        "yun": "歌"
    }, 
    {
        "author": "郑东", 
        "era": "元", 
        "subtype": null, 
        "text": [
            "君不见苏秦昔上秦王书，嫂不下机妻不炊。", 
            "青灯长夜股流血，黄金六印何累累。", 
            "又不见陶渊明，富贵视之鸿毛轻。", 
            "腰宁不折五斗米，归来篱菊秋盈盈。", 
            "周君妙年江海客，几度吴花醉中摘。", 
            "蒲帆半幅风飕飕，长啸一声江月白。", 
            "我家亦在蒲海头，此时春酒浓如油。", 
            "堪怜千里尚飘泊，恨不共买东归舟。"
        ], 
        "title": "送江阴郡博周元浩归平阳", 
        "type": "古风", 
        "yun": null
    }, 
    {
        "author": "郑东", 
        "era": "元", 
        "subtype": null, 
        "text": [
            "昨日去，今日来，明日忽忽复相催。", 
            "百川赴海何时回，思之竟不令人哀。", 
            "传闻三神山，海水青如苔，五云零乱开楼台。", 
            "中有长生不死药，仙人青发红玉腮。", 
            "此事不许人间有，篯铿古人骨亦朽。", 
            "骨亦朽，劝君酒，长使金杯在君手。"
        ], 
        "title": "今日行", 
        "type": "古风", 
        "yun": null
    }, 
    {
        "author": "郑东", 
        "era": "元", 
        "subtype": null, 
        "text": [
            "昆城吴水三万顷，吴儿招我入溟涬。", 
            "举头看月月在顶，手弄荷花落天影。", 
            "酒酣起就船底眠，青天作衾毛骨冷。", 
            "龙女欲出听我歌，扇以凉飙吹梦醒。", 
            "初歌音蔟含清匀，忽然疾走衔枚军。", 
            "百怪发立皆惊奔，龙女舞翻巫峡云。", 
            "再歌壮以悲，凤凰背泣麟洲啼。", 
            "六月雪压昆崙低，我歌三发沧海裂。", 
            "绿水欲变黄尘热，龙女闻之悲哽咽。", 
            "旌旗忽动龙女归，金乌飞上若木枝。", 
            "暑炎如火炙我肌，嗟我老病力莫支，千金莫致南海犀。", 
            "沈书问龙女，遗我苍水璧。", 
            "与君乞取半湖白，归向高堂挂空壁。"
        ], 
        "title": "昆城吴歌", 
        "type": "古风", 
        "yun": null
    }, 
    {
        "author": "郑东", 
        "era": "元", 
        "subtype": null, 
        "text": [
            "外沙沙头潮没渚，海坛庙前唱蛮歈。", 
            "政喜南风吹五两，不愁落日转樯乌。", 
            "鳊鱼一尺恰上钓，吴姬二十独当垆。", 
            "醉歌《白雪》谁能和，击碎筵中玉唾壶。"
        ], 
        "title": "送郭彦昭归吴中", 
        "type": "古风", 
        "yun": "虞"
    }, 
    {
        "author": "郑文选", 
        "era": "元", 
        "subtype": "七言绝句", 
        "text": [
            "拖露抟风海峤来，觚棱寂寂自楼台。", 
            "春光不比承平日，泪眼看花荐一杯。"
        ], 
        "title": "九洞", 
        "type": "绝句", 
        "yun": "灰"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "湖山今古妍丽，寝园此际荒凉。", 
            "春晚花开花落，故交谁在谁亡？"
        ], 
        "title": "忆杭", 
        "type": "六言诗", 
        "yun": "阳"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "弃官亟返柴桑，家资日付壶觞。", 
            "莫道先生长醉，义熙年号不忘。"
        ], 
        "title": "渊明像", 
        "type": "六言诗", 
        "yun": "阳"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "六椽僦居避世，一瓢澹饮怡情。", 
            "短褐少陵已往，小冠子夏复生。"
        ], 
        "title": "题画二首 其一", 
        "type": "六言诗", 
        "yun": "庚"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "雪喷满溪泉溜，云屯匝地松阴。", 
            "隔岸芙蓉千叠，助我吟诗抚琴。"
        ], 
        "title": "题画二首 其二", 
        "type": "六言诗", 
        "yun": "侵"
    }, 
    {
        "author": "郑允端", 
        "era": "元", 
        "subtype": null, 
        "text": [
            "风乍起，月初阴。", 
            "树头梧叶响，阶下草虫吟。", 
            "何处高楼吹短笛，谁家急杵捣清砧。"
        ], 
        "title": "秋夜三五七言", 
        "type": "词", 
        "yun": null
    }, 
    {
        "author": "郑云表", 
        "era": "元", 
        "subtype": null, 
        "text": [
            "形如槁木因诗苦，眉锁苍山得酒开。"
        ], 
        "title": "句", 
        "type": "句", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "香篝素被。", 
            "听花犯低低，瑶花开未。", 
            "长记那时，炽炭围炉，瘦妻换酒行试。", 
            "当家人在销金帐，约莫是、打围归际。", 
            "又谁知、别忆烹茶，冷落故家愁思。", 
            "闻道滕骄巽懒，今朝待檄与，翻云须易。", 
            "白白不成，又不教晴，做尽黄昏情味。", 
            "银河本是冰冰底。", 
            "怎忍向、东风成水。", 
            "待满城、玉宇琼楼，却报卧庐人起。"
        ], 
        "title": "疏影 催雪", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "人生总受业风吹。", 
            "三岁儿儿，八十儿儿。", 
            "深闺空谷把还持，啼看人知，啼怕人知。", 
            "客中自种绿猗猗。", 
            "月下横枝，雪下横枝。", 
            "尊前百岁且开眉，今岁今时，前岁今时。"
        ], 
        "title": "一剪梅 其二 和敖秋崖为小孙三载寿谢", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "花朝月。", 
            "朦胧别。", 
            "朦胧也胜檐声咽。", 
            "亲曾说。", 
            "令人悦。", 
            "落花情绪，上坟时节。", 
            "花阴雪。", 
            "花阴灭。", 
            "柳风一似秋千掣。", 
            "晴未决。", 
            "晴还缺。", 
            "一番寒食，满村啼鴂。"
        ], 
        "title": "摘红英 赋花朝月晴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "新篘熟也，借问谁家早。", 
            "梅影里，蜂儿绕。", 
            "三更残月上，一夜霜天晓。", 
            "溪桥小，春风有意年年到。", 
            "当年青鸟去，落叶无人扫。", 
            "铜柱仄，瑶池老。", 
            "残钟长乐树，坠马咸阳道。", 
            "空回首，御街人卖南京枣。"
        ], 
        "title": "千秋岁 和尚学林寿筵即席", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "送岁可无诗。", 
            "得团栾、忍不开眉。", 
            "不记去年今夕梦，江东怀抱，江西信息，舍北妻儿。", 
            "五十扊扅炊。", 
            "待五十、富贵成痴。", 
            "百年苦乐乘除看，今年一半，明年一半，更似儿时。"
        ], 
        "title": "摊破南乡子 其一 辛巳除夕", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "世事莫寻思。", 
            "待说来、天也应悲。", 
            "百年已是中年后，西州垂泪，东山携手，几个斜晖。", 
            "也莫苦吟诗。", 
            "苦吟诗，待有谁知。", 
            "多□不是无才气，文时不遇，武时不遇，更说今时。"
        ], 
        "title": "摊破南乡子 其二 有感", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "银河水，洗得世间清。", 
            "山色雨馀青。", 
            "老子纶巾棋别墅，人家鼾睡柝秋城。", 
            "定谁劳，定谁福，定谁能。", 
            "常恨著、景升儿不似。", 
            "又恨著、景升牛小耳。", 
            "空相望，愧平生。", 
            "我欲临风扶玉树，自攀承露酌金茎。", 
            "看昆明，鳞石长，海桑晴。"
        ], 
        "title": "最高楼 其一 寿秋水", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "朱顶字，八十正平头。", 
            "添作八千秋。", 
            "无能也自收郿坞，到今恨不贬潮州。", 
            "看几人，炎又冷，老还羞。", 
            "也不学、太公忙把火。", 
            "也不学、申公轮转磨。", 
            "休莫莫，莫休休。", 
            "小迟授业何曾吃，更迟食乳不须愁。", 
            "且从容，某水钓，某丘游。"
        ], 
        "title": "最高楼 其二 壬辰寿王城山八十", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "吹箫人去。", 
            "但桂影徘徊，荒杯承露。", 
            "东望芙蓉缥缈，寒光如注。", 
            "去年夜半横江梦，倚危樯，参差曾赋。", 
            "茫茫角动，回舟尽兴，未惊鸥鹭。", 
            "情知道、明年何处。", 
            "漫待客黄楼，尘波前度。", 
            "二十四桥，颇有杜书记否。", 
            "二三字者今如此，看使君、角巾东路。", 
            "人间俯仰，悲欢何限，团圆如故。"
        ], 
        "title": "桂枝香 寄扬州马观复。时新旧侯交恶，甚思去年中秋泛月，感恨难言", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "非是雪，只是玉楼成。", 
            "屑不尽云英。", 
            "东边老树颓然折，西头稚柳爆然声。", 
            "试平安，松丈丈，竹兄兄。", 
            "有谁向、金船呼小玉，又谁怜、纸帐梦飞琼。", 
            "怪疏影，坠娉婷。", 
            "唤起老张寒蔌蔌，好歌白雪与君听。", 
            "但党家，人笑道，太粗生。"
        ], 
        "title": "最高楼 其三 和咏雪", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "花上雪。", 
            "信手捻来成。", 
            "屑不就琼英。", 
            "昨朝已见诗成卷，今朝又试曲成声。", 
            "更催催，莫不做，水仙兄。", 
            "终须待、晴时携斗酒。", 
            "更须待、老夫吟数首。", 
            "休更叠，□娉婷。", 
            "已无翠鸟传花信，又无羯鼓与花听。", 
            "更催催，迟数日，是春生。"
        ], 
        "title": "最高楼 其四 再和", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "丞相衮衣朝戏彩，年年庆事如新。", 
            "尊前一笑共儿孙。", 
            "人间传寿酒，天上送麒麟。", 
            "缥缈祥烟连北阙，天颜有喜生春。", 
            "蓬莱清浅海光平。", 
            "今年初甲子，重试碧桃根。"
        ], 
        "title": "临江仙 其一 代贺丞相两国夫人生日并序", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "闻道城东鹤会，欣然一笑乘风。", 
            "不知一鹤在墙东。", 
            "神仙人不识，未始出吾宗。", 
            "弟子有年于此，先生之道如龙。", 
            "碧桃花子落壶中。", 
            "化为三五粒，元是北边松。"
        ], 
        "title": "临江仙 其二 寿刘教", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "天际何分南与北，五更纵又成横。", 
            "夜来拾得断河星。", 
            "化为一片石，持去问君平。", 
            "老大看天一笑，儿童问我须应。", 
            "向来牛女本无名。", 
            "要知天上事，亦似谤先生。"
        ], 
        "title": "临江仙 其三 壬午七夕", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "二十年前此日，女兄庆我生儿。", 
            "簪萱弄彩听孙啼。", 
            "典衣沽美酒，数待冠昏时。", 
            "乱后飘零独在，紫荆墓棘风吹。", 
            "尊前万事莫寻思。", 
            "儿童看有子，白发故应衰。"
        ], 
        "title": "临江仙 其四 将孙生日赋", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "旧日诗肠论斗酒，风流怀抱如倾。", 
            "几年不听渭城声。", 
            "尊前无贺老，卷里少弥明。", 
            "闻说语言都好，便应步履全轻。", 
            "长生第一是风僧。", 
            "额前书八十，能说又能行。"
        ], 
        "title": "临江仙 其五 贺默轩", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "西曲罥衣迷去路，雪销断岸无痕。", 
            "寻花不拟到前村。", 
            "暖风初转袖，小径忽开门。", 
            "却忆临塘桥下马，暗香不是黄昏。", 
            "人生南北与谁论。", 
            "岭梅花树下，闲听蜜蜂喧。"
        ], 
        "title": "临江仙 其六 访梅", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "老去尚呼张丈，醉中自惜熊儿。", 
            "越王台上鹧鸪啼。", 
            "三朝臣不遇，无复好文时。", 
            "情绪幽幽似结，鬓丝索索禁吹。", 
            "病来魂不到相思。", 
            "散人腰已散，倚杖叹吾衰。"
        ], 
        "title": "临江仙 其七 谢友人", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "海日轻红通似脸，小窗明丽新晴。", 
            "满怀著甚是真情。", 
            "不知春睡美，为爱晓寒轻。", 
            "说似吴山楼万叠，雪销未尽宫城。", 
            "湖边柳色渐啼莺。", 
            "才听朝马动，一巷卖花声。"
        ], 
        "title": "临江仙 其八 晓晴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "过雁天边信息，两宫池上心情。", 
            "沉思海角愤难平。", 
            "山风欺客梦，耿耿到天明。", 
            "幸自不争名利，闲愁夜夜如惊。", 
            "明朝鬓白两三茎。", 
            "世人都不念，似汝复何成。"
        ], 
        "title": "临江仙 其九 有感", 
        "type": "词", 
        "yun": null
    }, 
    {
        "author": "郑子聃", 
        "era": "元", 
        "subtype": null, 
        "text": [
            "我爱沂阳好，民淳讼自稀。", 
            "谁言珥笔混莱夷。", 
            "行见离离秋草，鞠园扉。"
        ], 
        "title": "南歌子", 
        "type": "词", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "不知今日月，但梦宋山川。"
        ], 
        "title": "句", 
        "type": "句", 
        "yun": "先"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "此世但除君父外，不曾别受一人恩。", 
            "禦寒不藉水为命，去国自同金铸心。"
        ], 
        "title": "句", 
        "type": "句", 
        "yun": null
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "卿在郎星上，瑶台第一层。", 
            "已如金掌迥，又得月华升。", 
            "近与公相似，清如贵未曾。", 
            "铜仙千尺表，玉指一轮冰。", 
            "天下名公子，秋风老茂陵。", 
            "衰兰千里道，垂泪记觚棱。"
        ], 
        "title": "秋景 卿月升仙掌", 
        "type": "排律", 
        "yun": "蒸"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "长夏如年日，萧然把钓终。", 
            "欲知临水意，政自待秋风。", 
            "岂是羊裘者，相从渔社中。", 
            "何心思觅鲙，极目望来鸿。", 
            "天下无知己，溪边自老翁。", 
            "六鳌闲入手，不是学任公。"
        ], 
        "title": "秋景 把钓待秋风", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "风起秋尘外，山空海又围。", 
            "疏疏黄叶外，渺渺白云飞。", 
            "扫地驱残暑，林烟带落晖。", 
            "空明仙仗过，夭矫玉龙归。", 
            "中野悲游子，苍梧迎帝妃。", 
            "回首汾水上，不觉泪沾衣。"
        ], 
        "title": "秋景 秋风白云飞", 
        "type": "排律", 
        "yun": "微"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "秋风已如此，游子复何为。", 
            "蕉鹿空形役，莼鲈绕梦思。", 
            "凉天新雁过，旅思白鸥知。", 
            "雪色松江鲙，银光笠泽丝。", 
            "人生归去好，乡味寄来迟。", 
            "尚觉姜难致，令人忆左慈。"
        ], 
        "title": "秋景 秋风思鲈莼", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "世路故当穷，兴亡一转蓬。", 
            "闭门羞俗子，仰屋感秋风。", 
            "旧日施行马，如今掩候虫。", 
            "瞭然一叶下，从此万山空。", 
            "岁月玄蝉槁，乾坤白雁通。", 
            "荒凉今又在，吹笛月明中。"
        ], 
        "title": "秋景 闭门感秋风", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "万里秋风下，还惊扫地高。", 
            "不因茅屋怒，全向树梢号。", 
            "寥廓归云尽，荒寒晚吹豪。", 
            "黑摧淝水阵，白卷浙江涛。", 
            "过耳鸣鹘羽，连山掣戴鳌。", 
            "空林无落叶，拾得海凫毛。"
        ], 
        "title": "秋景 秋高风怒号", 
        "type": "排律", 
        "yun": "豪"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "世事惟孤枕，吾生尚转蓬。", 
            "共谁堪夜雨，何意更秋风。", 
            "已是霖铃苦，何当刻漏终。", 
            "又闻翻溟滓，不是滴梧桐。", 
            "衰壑鸣蛩外，寒灯落叶中。", 
            "忽明天似水，万里附冥鸿。"
        ], 
        "title": "秋景 夜雨更秋风", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "又胜春风处，秋芳宇宙清。", 
            "由来天路远，几许桂枝生。", 
            "古道寒云色，空山落叶声。", 
            "忽看金粟缀，如在蕊宫行。", 
            "香入铜盘饮，根愁玉斧惊。", 
            "小山人倚袖，延伫不胜情。"
        ], 
        "title": "秋景 秋风生桂枝", 
        "type": "排律", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "疏雨兼长夜，巴山信未通。", 
            "寥寥深院落，滴滴在梧桐。", 
            "泪与檐相续，听如漏未终。", 
            "寒飘金井上，愁入碧阶空。", 
            "楚水孤蓬暝，吴宫落叶红。", 
            "霖铃南内晓，今古此声中。"
        ], 
        "title": "秋景 疏雨滴梧桐", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "白发惊秋晚，青云认故乡。", 
            "乾坤愁老眼，风雨近重阳。", 
            "吹得沾衣湿，寒添落帽狂。", 
            "未知明日是，还忆去年将。", 
            "北阙风流远，东篱世故长。", 
            "无人知叔子，登览自怜伤。"
        ], 
        "title": "秋景 风雨近重阳", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "九日各堪爱，西风岁岁深。", 
            "长因思往事，忽已至于今。", 
            "不谓秋将晚，几如老见侵。", 
            "篱边成独往，天际起轻阴。", 
            "此会知谁健，明朝肯重寻。", 
            "山高休更上，别自有伤心。"
        ], 
        "title": "秋景 于今九日（原作月，据四库本改，诗中同）至", 
        "type": "排律", 
        "yun": "侵"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "枕上闻秋雨，愁声万古同。", 
            "孰知残夜晓，冷浸一窗空。", 
            "窈窕闲筝雁，交疏结网虫。", 
            "卧听千叶雨，不似五更风。", 
            "渭水人分内，巴山客梦中。", 
            "山城清漏断，惟是滴梧桐。"
        ], 
        "title": "秋景 窗空雨声晚", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "异代羲皇上，馀生晋宋间。", 
            "悠然无一事，政尔见南山。", 
            "西曲风流远，东篱意思闲。", 
            "吹衣凉浩荡，矫首碧孱颜。", 
            "双蝶来何晚，白云相与还。", 
            "是中秦博士，相识少相关。"
        ], 
        "title": "秋景 悠然见南山", 
        "type": "排律", 
        "yun": "删"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "菊满荒城道，馀生一笑难。", 
            "地非行乐旧，花自向人寒。", 
            "风雨何登览，江山共屈蟠。", 
            "无人簪帽去，有蝶绕篱看。", 
            "此处尤堪赏，明朝已是残。", 
            "渊明生晋晚，不及禊高兰。"
        ], 
        "title": "秋景 寒城菊自花", 
        "type": "排律", 
        "yun": "寒"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "一年看九九，十日见炎凉。", 
            "菊有霜前操，人无节后香。", 
            "就令无宿酒，也不似重阳。", 
            "一夜寒英老，多情旧雨黄。", 
            "帽如前度落，蝶更几时忙。", 
            "我不知何夕，相收足晚凉。"
        ], 
        "title": "秋景 十日菊", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "梧桐惊客梦，去住两茫然。", 
            "晓觉鸡鸣未，愁惟蟋蟀连。", 
            "江湖无汉地，家世本秦川。", 
            "唧唧月共语，涓涓人独眠。", 
            "青灯寒四壁，衰鬓织千年。", 
            "唐晋他人有，荒凉故殿前。"
        ], 
        "title": "秋景 客愁连蟋蟀", 
        "type": "排律", 
        "yun": "先"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "蛩响何千百，人情自不禁。", 
            "馀哀动邻壁，最苦乱秋阴。", 
            "泣尽相思梦，惊残劝织心。", 
            "露深虫语语，月黑雁沈沈。", 
            "坏壁岁年远，长门日夜深。", 
            "手摩铜雀雨，和汝一长吟。"
        ], 
        "title": "秋景 蛩响乱秋阴", 
        "type": "排律", 
        "yun": "侵"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "一叶寒金井，惟应独鹤知。", 
            "空山今夕泪，清露满空垂。", 
            "华表归来后，琴心感慨时。", 
            "寥寥天不问，湛湛夜何其。", 
            "富贵朝田薤，琅玕月地芝。", 
            "人间长似水，搔首梦为谁。"
        ], 
        "title": "秋景 鹤唳清露垂", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "四壁可谁语，一年将次休。", 
            "村行落叶晚，门掩候虫秋。", 
            "影有斜灯吐，贫无过客偷。", 
            "蚓号残月冷，蛩语故宫愁。", 
            "馆驿邻机叹，关山古戍留。", 
            "幽人推梦起，江海有孤舟。"
        ], 
        "title": "秋景 门掩候虫秋 其一", 
        "type": "排律", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "候虫鸣寂寂，秋老独何村。", 
            "怨语动行路，居人卧掩门。", 
            "无谁倚朱户，随意闭黄昏。", 
            "岁暮已如此，蛩声胡与言。", 
            "孤灯销驿梦，残月落空垣。", 
            "白雁来天地，何由见泪痕。"
        ], 
        "title": "秋景 门掩候虫秋 其二", 
        "type": "排律", 
        "yun": "元"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "天意清如水，何曾染世氛。", 
            "秋风何处起，木叶朅来闻。", 
            "野有牛羊下，高无鸿雁群。", 
            "凉惊枝上坠，声向静中分。", 
            "霜井婵娟泪，冰沟冥漠君。", 
            "断肠题柿湿，一半是行云。"
        ], 
        "title": "秋景 天清木叶闻", 
        "type": "排律", 
        "yun": "文"
    }, 
    {
        "author": "郑玠", 
        "era": "元", 
        "subtype": null, 
        "text": [
            "麻姑峰头黄鹤归，稚川灶上丹霞栖。", 
            "寒猿啸木山月白，正是仙人朝斗时。", 
            "壶天景象何灵杳，松门石径茸芳草。", 
            "落花满院香沈沈，缘似刘郎应解到。", 
            "碧溪数声连暮钟，梦回已觉松窗晓。"
        ], 
        "title": "观源洞", 
        "type": "古风", 
        "yun": null
    }, 
    {
        "author": "郑玠", 
        "era": "元", 
        "subtype": null, 
        "text": [
            "罗浮山头老松树，中夜长吟送风雨。", 
            "病夫幽独枕书眠，静听松声默无语。", 
            "壁间画像对书灯，耿耿残油下饥鼠。", 
            "梦觉跏趺不成寐，要伴禅和听二鼓。"
        ], 
        "title": "白云庵", 
        "type": "古风", 
        "yun": null
    }, 
    {
        "author": "邓羽", 
        "era": "元", 
        "subtype": null, 
        "text": [
            "忘情消白日，高卧看青山。"
        ], 
        "title": "句", 
        "type": "句", 
        "yun": "删"
    }, 
    {
        "author": "邓榆", 
        "era": "元", 
        "subtype": "七言绝句", 
        "text": [
            "一丘一壑绝尘坌，坐看前山出白云。", 
            "可使玉堂挥翰手，却疑大小李将军。"
        ], 
        "title": "题赵文敏画谢幼舆丘壑图", 
        "type": "绝句", 
        "yun": "文"
    }, 
    {
        "author": "邓羽", 
        "era": "元", 
        "subtype": null, 
        "text": [
            "花无长在树，人无长在世。", 
            "有花须当赏，有酒须当醉。", 
            "秋霜上鬓来，春风吹不去。"
        ], 
        "title": "畅情", 
        "type": "古风", 
        "yun": null
    }, 
    {
        "author": "邓椿", 
        "era": "元", 
        "subtype": null, 
        "text": [
            "鸥鸟难渝旧约，湖山不改清秋。", 
            "人自与波上下，我其卒岁优游。"
        ], 
        "title": "题水村图二首 其二", 
        "type": "六言诗", 
        "yun": "尤"
    }, 
    {
        "author": "邓雅", 
        "era": "元", 
        "subtype": null, 
        "text": [
            "鳌足立四极，钟山蟠一龙。"
        ], 
        "title": "句", 
        "type": "句", 
        "yun": "冬"
    }, 
    {
        "author": "邓资深", 
        "era": "元", 
        "subtype": "七言律诗", 
        "text": [
            "种得筼筜数百竿，筑亭深处伴秋寒。", 
            "危梢滴露清堪掬，密叶笼云翠作团。", 
            "夜月虚涛翻素壁，晚风清佩响雕栏。", 
            "漪漪绝胜淇园好，会看窗前宿凤鸾。"
        ], 
        "title": "竹深处诗", 
        "type": "律诗", 
        "yun": "寒"
    }, 
    {
        "author": "邓椿", 
        "era": "元", 
        "subtype": "七言绝句", 
        "text": [
            "向来寓意思卜居，住处只今成画图。", 
            "胸中本自渺江海，主人相浼写分湖。"
        ], 
        "title": "题水村图二首 其一", 
        "type": "绝句", 
        "yun": "虞"
    }, 
    {
        "author": "邓羽", 
        "era": "元", 
        "subtype": "七言绝句", 
        "text": [
            "人生天地长如客，何独乡关定是家。", 
            "争似山翁随所寓，年年处处看梅花。"
        ], 
        "title": "绝句", 
        "type": "绝句", 
        "yun": "麻"
    }, 
    {
        "author": "邓羽", 
        "era": "元", 
        "subtype": "七言律诗", 
        "text": [
            "道人不作槐根梦，一片虚顽太古心。", 
            "无雪可催苍桧老，有家原住白云深。", 
            "山头月落虎长啸，海面风生龙自吟。", 
            "世上何人窥此意，野花啼鸟是知音。"
        ], 
        "title": "写怀", 
        "type": "律诗", 
        "yun": "侵"
    }, 
    {
        "author": "郑玠", 
        "era": "元", 
        "subtype": "七言绝句", 
        "text": [
            "身为俗吏趋行部，手爇名香祝有年。", 
            "五色雀飞应荐祉，七星松古自通仙。"
        ], 
        "title": "葛仙行祠", 
        "type": "绝句", 
        "yun": "先"
    }, 
    {
        "author": "郑玠", 
        "era": "元", 
        "subtype": "七言绝句", 
        "text": [
            "自从夫子仙山去，闻说山中分外清。", 
            "半夜洞天松月白，野猿吟和读书声。"
        ], 
        "title": "寄逍遥子", 
        "type": "绝句", 
        "yun": "庚"
    }, 
    {
        "author": "郑玠", 
        "era": "元", 
        "subtype": "七言绝句", 
        "text": [
            "暮天凉雨急霏霏，十二巫峰高复低。", 
            "醉魂不受风飘断，只恐行云自湿衣。"
        ], 
        "title": "潮阳东山", 
        "type": "绝句", 
        "yun": null
    }, 
    {
        "author": "郑玠", 
        "era": "元", 
        "subtype": "七言律诗", 
        "text": [
            "长说罗浮欲到难，清游今作字民官。", 
            "分明蓬岛三山色，占得飞云六月寒。", 
            "宝轴几函青贝叶，玉兰无限碧琅玕。", 
            "此来更拟询遗事，记与灵踪石上看。"
        ], 
        "title": "初至罗浮", 
        "type": "律诗", 
        "yun": "寒"
    }, 
    {
        "author": "郑玠", 
        "era": "元", 
        "subtype": "七言律诗", 
        "text": [
            "灵迹曾传葛稚川，至今丹灶尚依然。", 
            "谁云碧海三山岛，别是朱明一洞天。", 
            "龙出玉京成往事，鹤来华表是何年。", 
            "尘埃勿叹空回首，到得仙山亦有缘。"
        ], 
        "title": "丹灶", 
        "type": "律诗", 
        "yun": "先"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "大哉春宇，温厚凝聚。", 
            "靡有冱寒，暖于吹煦。", 
            "厥俗孔洽，恬无憎妒。", 
            "高阳之徒，历年熟路。", 
            "惟楚屈平，欲来莫赴。", 
            "我至是邦，妙莫能喻。", 
            "至和滋形，神与天遇。", 
            "载朗笑咏，金玉韶頀。", 
            "至清之气，嘘呵风露。", 
            "喜若悟道，默契玄趣。", 
            "陋彼市朝，喧隘弗寤。", 
            "愿我遐年，克寿厥寓。"
        ], 
        "title": "醉乡十二首 其十", 
        "type": "四言诗", 
        "yun": "遇"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "维人之生，所主者德。", 
            "瞿瞿良士，蔼然温克。", 
            "其天其游，养和于默。", 
            "勿为气夺，迁其常则。", 
            "尔敬尔身，天命难必。", 
            "罔越乃行，终其永吉。"
        ], 
        "title": "醉乡箴", 
        "type": "四言诗", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "求则不得，不求或与。", 
            "老眼空阔，清风万古。"
        ], 
        "title": "题画兰", 
        "type": "四言诗", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "睡过花阴一丈，愁深酒力千钟。", 
            "梦魂不得似游蜂。", 
            "瓶花无密约，到处自神通。", 
            "天上西湖似锦，人间骄马如龙。", 
            "今年不与去年同。", 
            "飘零终不恨，难与故人逢。"
        ], 
        "title": "临江仙 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "幸自不须端帖子，闲中一句如无。", 
            "爱他午日午时书。", 
            "惟应三五字，便是辟兵符。", 
            "久雨石鲸未没，小风纨扇相疏。", 
            "邀朋一笑共菖蒲。", 
            "去年初禁酒，今日漫提壶。"
        ], 
        "title": "临江仙 其十一 端午", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "我去就他甚易，他来认我良难。", 
            "悟时到处是壶天。", 
            "古诗寻一句，危坐看香烟。", 
            "金玉满堂不守，菁华岁月空迁。", 
            "从今饱饭更安眠。", 
            "丹经都不看，闲坐一千年。"
        ], 
        "title": "临江仙 其十二 坐悟", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "旧日采莲羞半面，至今回首匆匆。", 
            "梦穿斜日水云红。", 
            "痴心犹独自，等待郑公风。", 
            "海上颓云潮不返，侧身空堕辽东。", 
            "人间天上几时同。", 
            "宫衣元不遇，无语醉醒中。"
        ], 
        "title": "临江仙 其十三 辛巳端午和陈简斋韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "昔走都门终夜雨，明朝泥淖堪惊。", 
            "疏疏点点忽鸡鸣。", 
            "数峰青似染，快活早来晴。", 
            "十五年间春梦断，乱山寒食清明。", 
            "无人挑菜踏青行。", 
            "青鸠啼雨外，闲听寺中声。"
        ], 
        "title": "临江仙 其十四 闲居感旧", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "白白江南一信霜。", 
            "过都字不到衡阳。", 
            "老嘉破帽并吹却，未省西风似此狂。", 
            "攀北斗，酌天浆。", 
            "月香满似菊花黄。", 
            "神仙暗度龙山劫，鸡犬人间百战场。"
        ], 
        "title": "鹧鸪天 其一 九日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "白发平津起袖然。", 
            "燕飞定远望生还。", 
            "世间最有团栾乐，又是平平过一年。", 
            "银信近，玉鞭先。", 
            "东来西去爵衔鳣。", 
            "人生有命迟迟好，且喜称觞寿母前。"
        ], 
        "title": "鹧鸪天 其二 寿康教", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "占得春风五日先。", 
            "至今住处是开元。", 
            "写真若遇丹元子，只著当时宫锦船。", 
            "松戴雪，自苍然。", 
            "八公花下少如前。", 
            "看来天上多辛苦，且住人间五百年。"
        ], 
        "title": "鹧鸪天 其三 寿赵松庐", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "自入孤山分外香。", 
            "南枝不改旧时妆。", 
            "为曾盘里承青眼，一见溪头道胜常。", 
            "商山乐，又相羊。", 
            "上方不复记传觞。", 
            "橘中个个盘深窈，依倚东风局意长。"
        ], 
        "title": "鹧鸪天 其四 和谢胡盘居贶橘为寿", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "去年太岁田间土，明日香烟壁下尘。", 
            "马上新人红又紫，眼前歌妓送还迎。", 
            "钗头燕，胜金紃。", 
            "燕歌赵舞动南人。", 
            "遗民植杖唐巾起，闲伴儿童看立春。"
        ], 
        "title": "鹧鸪天 其五 迎春", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "旧日桃符管送迎。", 
            "灯毯爆竹斗先嬴。", 
            "鹿门乱走团栾久，才到城门有鼓声。", 
            "梅弄雪，柳窥晴。", 
            "残年犹自冷如冰。", 
            "欲知春色招人醉，须是元宵与踏青。"
        ], 
        "title": "鹧鸪天 其六 立春后即事", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "暖逼酥枝渐渐融。", 
            "双飞谁识蝶雌雄。", 
            "歌声已逐行云去，花片偏来酒盏中。", 
            "眉月冷，画楼空。", 
            "酒阑犹未见情钟。", 
            "直须把烛穿花帐，方见佳人玉面红。"
        ], 
        "title": "鹧鸪天 其七 赠妓", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "稠塘旧是花千树。", 
            "曾泛入、溪深误。", 
            "前度刘郎重唤渡。", 
            "漫山寂寂，年时花下，往往无寻处。", 
            "一年一度相思苦。", 
            "恨不抛人过江去。", 
            "及至来时春未暮。", 
            "兔葵燕麦，冷风斜雨，长恨稠塘路。"
        ], 
        "title": "青玉案 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "雪销未尽残梅树。", 
            "又风送、黄昏雨。", 
            "长记小红楼畔路。", 
            "杵歌串串，鼓声叠叠，预赏元宵舞。", 
            "天涯客鬓愁成缕。", 
            "海上传柑梦中去。", 
            "今夜上元何处度。", 
            "乱山茅屋，寒炉败壁，渔火青荧处。"
        ], 
        "title": "青玉案 其二 用辛稼轩元夕韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "里中上大人谁大。", 
            "人上大、仁难作。", 
            "八十六翁闲处坐。", 
            "小生懒惰，近来高卧。", 
            "忘却今朝贺。", 
            "甲申还是连珠么。", 
            "剩有老人星一个。", 
            "白发朱颜堪婆娑。", 
            "灵光殿火，昆明劫过。", 
            "角绮园黄我。"
        ], 
        "title": "青玉案 其三 寿老登八十六岁，戊午六月十七日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "无肠可断听花雨。", 
            "沉沉已是三更许。", 
            "如此残红那得住。", 
            "一春情绪，半生羁旅，寂寞空山语。", 
            "霖铃不是相思阻。", 
            "四十平分犹过五。", 
            "渐远不知何杜宇。", 
            "不如归去，不如归去，人在江南路。"
        ], 
        "title": "青玉案 其四 暮春旅怀", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "命薄佳人，情钟我辈。", 
            "海棠开后心如碎。", 
            "斜风细雨不曾晴，倚阑滴尽胭脂泪。", 
            "恨不能开，开时又背。", 
            "春寒只了房栊闭。", 
            "待他晴后得君来，无言掩帐羞憔悴。"
        ], 
        "title": "踏莎行 其一 雨中观海棠", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "璧彩笼尘，金吾掠路。", 
            "海风吹断楼台雾，无人知是上元时，一夜月明无著处。", 
            "早是禁烟，朝来冻雨。", 
            "东风自放银花树。", 
            "雪晴须有踏青时，不成也待明年去。"
        ], 
        "title": "踏莎行 其二 上元月明，无灯，明日霰雨屡作", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "北望蝶山，西迷凤苑。", 
            "匆匆醉里题诗满。", 
            "黄花只似去年黄，去年人去黄花远。", 
            "雨压城荒，丘园路断。", 
            "却晴又恨公来晚。", 
            "依稀自唱古人诗，明年此会知谁健。"
        ], 
        "title": "踏莎行 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "松偃成阴，荷香去暑。", 
            "过溪似是东林路。", 
            "不知宿昔有谁来，寺门同听催诗雨。", 
            "北马依风，凉蝉咽暮。", 
            "城门半带东陵圃。", 
            "江南不是米元晖，无人更得沧洲趣。"
        ], 
        "title": "踏莎行 其四", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "珠压相于，胭脂同傅。", 
            "樊家更共谁家语。", 
            "梢头结取一番愁，玉箫不会双双侣。", 
            "风送流莺，前歌后舞。", 
            "并桃欲吐含来住。", 
            "双飞燕子自相衔，会教唇舌调鹦鹉。"
        ], 
        "title": "踏莎行 其五 樱桃词", 
        "type": "词", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "有时业一笑，清于万壑冰。", 
            "有时吐一语，浊于三月春。", 
            "所以天地閒，不著如是人。", 
            "任之波波走，永劫长沉沦。"
        ], 
        "title": "锦钱馀笑 其一", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "昔有古先生，忒杀不唧溜。", 
            "拈得一枝花，失却一张口。", 
            "白昼叫不醒，徒尔打筋斗。", 
            "若欲了此意，但饮一杯酒。"
        ], 
        "title": "锦钱馀笑 其二", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "晚年阖闾国，侨寓陋巷屋。", 
            "屋中无所有，事事不具足。", 
            "终不借人口，伸舌觅饭吃。", 
            "以此大恣纵，骂人笑吃吃。"
        ], 
        "title": "锦钱馀笑 其三", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "山中一溪水，绝与众水别。", 
            "不解饮清风，只解醉明月。", 
            "一片清泠意，活动流不彻。", 
            "何劳濯缨人，再三苦饶舌。"
        ], 
        "title": "锦钱馀笑 其四", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我家南山南，日月最相爱。", 
            "清光泼面来，只是无人买。", 
            "我昔买淂之，翻手恣买卖。", 
            "山北诸草木，也只得礼拜。"
        ], 
        "title": "锦钱馀笑 其五", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "佯狂真佯狂，踏碎东风影。", 
            "一任东风吹，花意乱不定。", 
            "闹闹人丛中，人人唤不应。", 
            "借问老先生，莫教是姓郑。"
        ], 
        "title": "锦钱馀笑 其六", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "头戴烂纱巾，脚踏破鞋底。", 
            "不知以何道，琮琤宇宙里。", 
            "或恐是达人，毋乃是痴子。", 
            "我亦欲问之，面冷似铁鬼。"
        ], 
        "title": "锦钱馀笑 其七", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我有一句子，朗朗最分明。", 
            "问水水亦笑，问石石亦嗔。", 
            "独有老枯树，闻之弥精神。", 
            "从此开笑面，恼杀天下人。"
        ], 
        "title": "锦钱馀笑 其八", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "崛强数十年，只弄一枝笔。", 
            "笔是无根花，日月常结实。", 
            "千千万万颗，颗颗如红日。", 
            "日日采将来，布施十方佛。"
        ], 
        "title": "锦钱馀笑 其九", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "苍蝇亦奇哉，腹内矢何物。", 
            "黑者变为白，白者变为黑。", 
            "不换人活眼，何以化流俗。", 
            "我来阎浮提，却喜无此术。"
        ], 
        "title": "锦钱馀笑 其十", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "一火陶铸来，莫不皆完具。", 
            "岂有一造化，而劳别父母。", 
            "可怜生盲者，当面不辨主。", 
            "此理甚无斁，唾汝化为土。"
        ], 
        "title": "锦钱馀笑 其十一", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "不怕明日死，且喜今日活。", 
            "拍响浪敲击，飞谑讯挑挞。", 
            "直送双眼去，天外破毫末。", 
            "卢都横上唇，口门八寸阔。"
        ], 
        "title": "锦钱馀笑 其十二", 
        "type": "古风", 
        "yun": "曷"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "三三即九九，数之何曾有。", 
            "九九非三三，拈来不用参。", 
            "满顶发䰐鬖，满面骨岩巉。", 
            "不知死日至，只是弄痴憨。"
        ], 
        "title": "锦钱馀笑 其十三", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "巉巉岩谷中，尽谓是白石。", 
            "一见一摩挲，老眼滴寒碧。", 
            "绝无一点香，苍顶直坚立。", 
            "当道横黄金，惜哉无人识。"
        ], 
        "title": "锦钱馀笑 其十四", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "叫笑舞荒唐，面上生雪霜。", 
            "一味呵呵笑，赤脚走四方。", 
            "明月忽见憎，憎我太枯清。", 
            "我亦骂明月，骂月弄光明。"
        ], 
        "title": "锦钱馀笑 其十五", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "每爱入深山，最怕石路恶。", 
            "剖树斫木屐，坚欲护双脚。", 
            "即忙著将来，步步革落落。", 
            "从教世上人，骂我错错错。"
        ], 
        "title": "锦钱馀笑 其十六", 
        "type": "古风", 
        "yun": "药"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "二十馀年来，非不喜饮酒。", 
            "近日青天痴，也逐世人走。", 
            "骂詈古冰雪，赞叹新花柳。", 
            "安得不独行，鼻角插入口。"
        ], 
        "title": "锦钱馀笑 其十七", 
        "type": "古风", 
        "yun": "有"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "飘飘山中行，与云同出没。", 
            "饥来餐生石，入口细无骨。", 
            "满吻流甘香，不嚼而味出。", 
            "幽禽独赏音，数声不可忽。"
        ], 
        "title": "锦钱馀笑 其十八", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "生来好苦吟，与天争意气。", 
            "自谓李杜生，当趋下风避。", 
            "而今吾老矣，无力收鼻涕。", 
            "非惟不成文，抑且错写字。"
        ], 
        "title": "锦钱馀笑 其十九", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "昔者所读书，皆已束高阁。", 
            "只有自是经，今亦俱忘却。", 
            "时乎歌一拍，不知是谁作。", 
            "慎勿错听之，也且用不著。"
        ], 
        "title": "锦钱馀笑 其二十", 
        "type": "古风", 
        "yun": "药"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "突然出身来，拨却青天转。", 
            "击破古洪濛，碎作七八片。", 
            "片片生春风，散作花柳面。", 
            "面面冷眼笑，何处不相见。"
        ], 
        "title": "锦钱馀笑 其二十一", 
        "type": "古风", 
        "yun": "霰"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "顽绝绝顽绝，以笑为生业。", 
            "刚道黑如炭，谁知白似雪。", 
            "笑杀娑婆儿，尽逐光影灭。", 
            "若无八角眼，岂识四方月。"
        ], 
        "title": "锦钱馀笑 其二十二", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "叫卖没底有，有价不敢道。", 
            "拾得一块泥，胜如万块宝。", 
            "如此至鹘突，直是不老草。", 
            "逢人但点头，好好好好好。"
        ], 
        "title": "锦钱馀笑 其二十三", 
        "type": "古风", 
        "yun": "皓"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "何待死方休，即今骨已朽。", 
            "奇特动天地，也掷向背后。", 
            "咄这臭矢囊，恣情开大口。", 
            "几翻说得风，惊落虚空走。"
        ], 
        "title": "锦钱馀笑 其二十四", 
        "type": "古风", 
        "yun": "有"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "读书陋巷中，愚直与时忤。", 
            "一鹤仰天鸣，志不在尘土。", 
            "有怀诸葛公，默然不发语。", 
            "后世无斯人，清风激千古。"
        ], 
        "title": "咏怀三首 其一", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "居屋虽不大，终日心闲闲。", 
            "口诵圣人书，立身仁义间。", 
            "俯仰无愧怍，兹道诚为难。", 
            "君子常进德，小人偷自安。"
        ], 
        "title": "咏怀三首 其二", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "驱车欲出门，独立眺虚旷。", 
            "恣意杯酒间，舞剑心悲壮。", 
            "虽在寂寞滨，心实千载上。", 
            "天地固寥廓，亦当定所向。"
        ], 
        "title": "咏怀三首 其三", 
        "type": "古风", 
        "yun": "漾"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "睡龙瞪目开，射光冯夷宫。", 
            "翻身弄变化，噀水湿洪濛。", 
            "浪花捲寒雪，斜喷清泠风。", 
            "雨歇龙归来，波心卧晴虹。", 
            "净洗秋色出，霁景涵青空。", 
            "烁烁锦炫昼，新绿妒娇红。", 
            "湿香吹不飞，恋抱花心中。", 
            "醉面仰天笑，月照三吴东。"
        ], 
        "title": "吴江垂虹雨后观荷", 
        "type": "古风", 
        "yun": "东"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "何年海涌来，霹雳破地脉。", 
            "裂透千仞深，嵌空削苍壁。", 
            "山润石乳甘，秋冷铁花碧。", 
            "阖闾云空愁，银虎去无迹。", 
            "蛟龙镇奇险，拱护梵王宅。"
        ], 
        "title": "虎丘", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "韫匮玉未售，妄想夜生梦。", 
            "风霜鬓鬅鬙，谈笑气澒洞。", 
            "上天宫阙高，凡身血肉重。", 
            "顾影无其俦，一呼四壁动。", 
            "抱兹忠义心，惭与猿鹤共。"
        ], 
        "title": "寄萧梅初二首（皆吾） 其一", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "雁声杳然来，壮心惕然跃。", 
            "委身坐枯静，飞语讯冥漠。", 
            "会学屠龙技，岂授龟手药。", 
            "学成无所用，举世亦错愕。", 
            "孰云方寸微，天地入笼络。", 
            "春阔花无边，雨骤云不薄。", 
            "不齐皋夔肩，当跨孤飞鹤。"
        ], 
        "title": "寄萧梅初二首（皆吾） 其二", 
        "type": "古风", 
        "yun": "药"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "吾独爱观雪，心与雪同色。", 
            "清兴匝空朗，或语或时默。", 
            "李白有狂才，飞笔写无极。", 
            "惊倒天上人，世间晓不得。"
        ], 
        "title": "观雪", 
        "type": "古风", 
        "yun": "职"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "笔田不丰年，百巧皆画饼。", 
            "宿火潜永耀，奚慕脱囊颖。", 
            "汲古饮玄味，至妙终身领。", 
            "虚怀抱空明，爽语吐清泠。", 
            "不将白日身，浪走红尘影。", 
            "何当踏云飞，始信骅骝猛。"
        ], 
        "title": "古诗三首 其一", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "醉歌京华春，行迈心摇摇。", 
            "孤云未致雨，随风南北飘。", 
            "王国天地极，斡运四海遥。", 
            "城中百万户，飞檐插紫霄。", 
            "倾金买谀噱，仰面气宇骄。", 
            "不重读书人，研苦坐寂寥。", 
            "我欲封绿章，天门高岧峣。", 
            "岂抱浩然气，长年而渔樵。"
        ], 
        "title": "古诗三首 其二", 
        "type": "古风", 
        "yun": "萧"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "苍苍碧玉盘，乌兔东西跳。", 
            "一气母群儿，各弄性情妙。", 
            "雷动蛰龙飞，天老哀猿吊。", 
            "俯首问洪濛，万古一长啸。"
        ], 
        "title": "古诗三首 其三", 
        "type": "古风", 
        "yun": "啸"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "凉风捲地吹秋来，秋之为气何清哉。", 
            "紫箫露华浴万宇，暑神欲驻难裴回。", 
            "今年舍我去者二百二十有五日，今日之后谁使来日来相催。", 
            "琥珀满卮，发越清奇。", 
            "万物脆而易化，五官灵而多知。", 
            "一世之间几千万人，一人之心几千万变，碎裂神气纷云为。", 
            "液槁矣而告惫，气翻然而相辞。", 
            "适之变化，不知其谁。", 
            "气母一丸，空虚跳跃。", 
            "金浮木沉，老怪消铄。", 
            "我之变化，亦不知谁。", 
            "苍苍茫茫万万古，玄瞳烱歘夜不瞽。", 
            "醉中唤秋与秋语，秋辞凄脆咽不吐。", 
            "忽欲骑鲸汗漫游，海藏飞出白玉鼓。"
        ], 
        "title": "秋歌", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "去年秋日作秋歌，今年春日奈春何。", 
            "往春叠叠叠万古，来春冥冥春更多。", 
            "青皇旌旆开天衢，三八二十四头苍龙车。", 
            "大开东方宫殿坐，八荒之内交相贺。", 
            "红紫茸茸烂如缬，回首柳花扑晴雪。", 
            "造物弄人祗片时，弄死世人人不知。", 
            "我心清泠湛无边，流光澒洞先天先。", 
            "前身本在未铸日月前，黄面瞿昙，长耳老聃，乃吾无量劫后之孙。", 
            "后身复现搦碎虚空后，当知所南先生为无量劫前之祖。", 
            "人生精魄假合舞幻妄，纷如气丸跳尘土。", 
            "偶然而来托为形，飘然而去若无主。", 
            "今日之今，霍霍诩诩。", 
            "少焉瞩之，已化为古。", 
            "胡为堕影黄泗浦，独坐翛然看春雨。", 
            "山苍苍，水茫茫，百岁劫劫太极长。", 
            "我来濯形白云乡，大笑世上生颠狂。", 
            "醉笔作歌字不讹，宛然苍蛟老蜃势相拿。"
        ], 
        "title": "春歌", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "嫦娥开殿当高青，白光染夜生空明。", 
            "望中泠泠莹如水，碧透肉镜双瞳子。", 
            "窄袖笼春玉笋娇，援琴一鼓秋潇潇。", 
            "瑶池女子旨趣别，紫清吹下太古雪。", 
            "双鬟翠腻绾香雾，临风欲控青鸾羽。", 
            "应悔思凡谪尘土，长向花前忆王母。"
        ], 
        "title": "琴女行（并引）", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "灵襟吐泄山川秀，擒勒造化归双手。", 
            "玄云飞雨破青空，耸动万象鬼神走。", 
            "我昔先人游荆州，曾同君醉江汉楼。", 
            "手捉明月入口吞，足踏清风跨海游。", 
            "于今二十二年后，古吴国中相邂逅。", 
            "先人虽负一代名，不似先生今白首。"
        ], 
        "title": "遇秋涧", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "玄雪冥冥凝不飞，朔雪洒洒晴还落。", 
            "水神恣意弄奇怪，宇宙一白阴风恶。", 
            "南州客子心飘飖，狂发长歌破寂寥。", 
            "醉中浏亮金石声，精神秀发意气骄。", 
            "故人睨目嗔我怪，抚掌大笑群儿骇。", 
            "我家万卷列中堂，古人颠怪皆曾载。", 
            "须臾酒醒那得知，索纸落笔蛟龙飞。", 
            "明晓火轮飞出海，来看壁上新题诗。"
        ], 
        "title": "雪中醉题", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "玄冥玄玄玄又玄，一夜一尺平阶前。", 
            "故现幻化瞒俗眼，忽变境界为神仙。", 
            "弥望洁净失污秽，与世坦荡忘攲偏。", 
            "混沌有影昼短短，穹窿无缝云悬悬。", 
            "慢飘如倦欲止歇，斜洒似舞争便嬛。", 
            "万物根蒂不可见，数笔图画安能传。", 
            "诗战素手白相敌，酒潮赧脸红不鲜。", 
            "老龟缩壳息饮气，卧龙哆口寒凝涎。", 
            "木帝舍暖施下土，火精气驭行中天。", 
            "须臾被野尽锦绣，四望四野春无边。"
        ], 
        "title": "前雪歌", 
        "type": "古风", 
        "yun": "先"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "不知今日是何年，忽然生白照无边。", 
            "全体莹净妙无象，还我太极未分前。", 
            "开口大笑说不得，一日一夜独自颠。", 
            "与君同此光明域，有辞难铸玄中玄。", 
            "醉吐大语吞六合，前古朽言无光鲜。", 
            "浩然之气开虚空，举头渺渺皆青天。"
        ], 
        "title": "后雪歌", 
        "type": "古风", 
        "yun": "先"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "赤脚踏上万佛顶，全身坐断清净境。", 
            "见大光明遍法界，不见三千大千影。", 
            "一时八面俱玲珑，诸尘诸相本无踪。", 
            "色不是色空不空，莹然塞破虚空中。", 
            "怪见此番寒彻骨，无中弄得光芒出。", 
            "蓦地省得大年朝，即是正月初一日。"
        ], 
        "title": "岁旦登万佛阁观雪", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "德祐初年腊月二，逆臣叛我苏城地。", 
            "城外荡荡为丘墟，积骸飘血弥田里。", 
            "城中生灵气如蛰，与贼为徒廿六日。", 
            "蚩蚩横目无所知，低面卖笑如相识。", 
            "彼儒衣冠谁家子，靡然相从亦如此。", 
            "不知平日读何书，失节抱虎反矜喜。", 
            "有粟可食不下咽，有头可断容我言。", 
            "不忍我家与国同休三百十六年，阅历凡几世，忠孝已相传。", 
            "足大宋地，首大宋天。", 
            "身大宋衣，口大宋田。", 
            "今弃我三十五岁父母玉成之身，一旦为氓受虏廛。", 
            "我忆我父教我者，日夜滴血哭成颠。", 
            "我有老母病老病，相依为命生馀生。", 
            "欲死不得为孝子，欲生不得为忠臣。", 
            "痛哉擗胸叫大宋，青青在上宁无闻。", 
            "自古帝王行仁政，唯有我朝天子圣。", 
            "老天高眼不昏花，盍拯下土苍生命。", 
            "忍令此贼恣杀气，颠倒上下乱纲纪。", 
            "厥今帝怒行天刑，一怒天下净如洗。", 
            "要荒仍归禹疆土，四海草木沾新雨。", 
            "应容隐者入深密，岁收芋栗供母食。", 
            "对人有口不肯开，面仰虚空双眼白。"
        ], 
        "title": "陷虏歌", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "一笑识破天地根，随意变化易其名。", 
            "俯御三十六天顶，主宰一气生群生。", 
            "倏歘有怒行号令，亿兆雷鼓轰天声。", 
            "敕噀龙口数滴水，净洗世界泠然清。", 
            "推出火帝照寰宇，万万万世长光明。"
        ], 
        "title": "狂歌", 
        "type": "古风", 
        "yun": "庚"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "吾拜鲁公帖，凛然气如生。", 
            "终身大唐臣，千载名峥嵘。", 
            "愧彼今之人，兽心蠹天经。"
        ], 
        "title": "观颜鲁公帖", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我行荒野间，风埃苦浩浩。", 
            "嗟汝后生者，惟恐不见老。", 
            "世事如霜木，颜色尽枯槁。", 
            "愁来不即死，反为命所恼。", 
            "今人真小儿，语话尚痴倒。", 
            "不辨亲与仇，得食即为好。", 
            "焉知父母心，茹痛伤怀抱。", 
            "难报三春晖，满地皆芳草。"
        ], 
        "title": "苦怀六首 其一", 
        "type": "古风", 
        "yun": "皓"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "滔滔流波澜，百川俱颓靡。", 
            "竞羡吕望贵，独欠伯夷死。", 
            "小恩尚思报，大义反忘耻。", 
            "国家三百年，果何负于尔。"
        ], 
        "title": "苦怀六首 其二", 
        "type": "古风", 
        "yun": "纸"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "南山一何高，支脉远不断。", 
            "巉岩峰峦间，松柏苍翠满。", 
            "面阳地力盛，万物发新暖。", 
            "我欲飞至之，惜哉羽翮短。"
        ], 
        "title": "苦怀六首 其三", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "昔为天上云，今作地下尘。", 
            "踠足屡哭懊，痛惜六尺身。", 
            "父母生我时，教我为贤人。", 
            "生得男儿骨，一死亦精神。", 
            "畴谓迫中年，堕影浊水滨。", 
            "局蹐走残命，语飒气不伸。", 
            "固知复继剥，霜雪天地仁。", 
            "愿得一脉暖，散为天下春。", 
            "援手水火间，以道拯斯民。", 
            "俾知尊卑位，万世不湮沦。"
        ], 
        "title": "苦怀六首 其四", 
        "type": "古风", 
        "yun": "真"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我命而为人，形异禽兽生。", 
            "所以异者何，不越纲常行。", 
            "斯道如日光，千古同一明。", 
            "胡为舍白昼，摘埴涂冥盲。", 
            "伯夷圣人远，双瞳空晶晶。", 
            "悲风吹语断，天阔青山横。"
        ], 
        "title": "苦怀六首 其五", 
        "type": "古风", 
        "yun": "庚"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "古人立志高，为义不为己。", 
            "今人所见卑，独为贫贱耻。", 
            "不义富贵生，宁以饿而死。", 
            "遗体非不重，所惧悖于理。", 
            "我禀清淑气，生而秀为士。", 
            "读书三十年，颇知六经旨。", 
            "质之以人道，所言皆如此。", 
            "奚乃滞风尘，尔汝弄欢喜。", 
            "浙山高苍苍，浙水清瀰瀰。", 
            "三叹动遐思，清风响两耳。", 
            "暂焉深隐去，长镵访园绮。", 
            "敬俟时之清，终其天伦尔。"
        ], 
        "title": "苦怀六首 其六", 
        "type": "古风", 
        "yun": "纸"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "凤鸮同为禽，麟虎同为兽。", 
            "以彼善恶殊，致令分去取。", 
            "恶者伪以善，惑世不可究。", 
            "唯在行事间，以理观于久。", 
            "或不近人情，避之如避臭。", 
            "君子重结交，芳名垂宇宙。"
        ], 
        "title": "结交二首 其一", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "伐木义不古，伪敬溢颜面。", 
            "交接无真情，面是背乃变。", 
            "疏则易为恩，密则将成怨。", 
            "当学晏平仲，终始保相见。"
        ], 
        "title": "结交二首 其二", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": "五言绝句", 
        "text": [
            "天风吹古秋，独立殿寒馥。", 
            "我父昔爱之，终身不忘菊。"
        ], 
        "title": "对菊四首 其一", 
        "type": "绝句", 
        "yun": "屋"
    }, 
    {
        "author": "郑思肖", 
        "era": "元", 
        "subtype": "五言绝句", 
        "text": [
            "受命太极前，立身晚秋后。", 
            "一朝扬清香，名动天下口。"
        ], 
        "title": "对菊四首 其二", 
        "type": "绝句", 
        "yun": "有"
    }, 
    {
        "author": "郑思肖", 
        "era": "元", 
        "subtype": "五言绝句", 
        "text": [
            "日月虽云逝，山中秋自香。", 
            "平生抱正色，谁怕夜来霜。"
        ], 
        "title": "对菊四首 其三", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "五言绝句", 
        "text": [
            "三径今非昔，多愁老此身。", 
            "谁知陶靖节，只是晋朝人。"
        ], 
        "title": "对菊四首 其四", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "五言绝句", 
        "text": [
            "郡国残民少，君王何日归。", 
            "不知秋后雁，犹得向南飞。"
        ], 
        "title": "偶成", 
        "type": "绝句", 
        "yun": "微"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "天水相涵万象清，咸池真乐妙无根。", 
            "大音岂在九霄外，有意听时却不闻。"
        ], 
        "title": "黄帝洞庭张乐图", 
        "type": "绝句", 
        "yun": null
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "百姓相忘尧帝春，耕田凿井淡无情。", 
            "只今正是何年月，日日月从东向生。"
        ], 
        "title": "尧民击壤图", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "万事喧喧杂响中，细参巢父意无穷。", 
            "须还半掬溪边水，方始教君耳不聋。"
        ], 
        "title": "巢父洗耳图", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "天下摇头不肯为，恰如瓢挂老松枝。", 
            "许由不在箕山在，千古高风属阿谁。"
        ], 
        "title": "许由弃瓢图", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "八十翁翁心尚孩，渭滨痴坐弄徘徊。", 
            "当初若是逃名者，谁要文王上钓来。"
        ], 
        "title": "吕望垂钓图", 
        "type": "绝句", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "扣马痴心谏不休，既拚一死百无忧。", 
            "因何留得首阳在，只说商家不说周。"
        ], 
        "title": "夷齐西山图", 
        "type": "绝句", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "紫气东来压万山，老聃吐舌笑开颜。", 
            "青牛车外天风阔，摇动当年函谷关。"
        ], 
        "title": "老子度关图", 
        "type": "绝句", 
        "yun": "删"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "从来绝艺欲超伦，何止弯弓用意深。", 
            "觑破微尘微极处，忽开大地见红心。"
        ], 
        "title": "纪昌贯虱悟射图", 
        "type": "绝句", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "一契高山流水心，形神空静两忘情。", 
            "自非父母所生耳，听见伯牙声外声。"
        ], 
        "title": "钟子期听琴图", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "终不求人更赏音，只当仰面看山林。", 
            "一双閒手无聊赖，满地斜阳是此心。"
        ], 
        "title": "伯牙绝弦图", 
        "type": "绝句", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "生死悠悠付老天，启期三乐亦超然。", 
            "此身不得为男子，空活人间九十年。"
        ], 
        "title": "荣启期三乐图", 
        "type": "绝句", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "冀地群中不可留，如龙走地绝无俦。", 
            "何劳伯乐一相顾，抹过西风数百州。"
        ], 
        "title": "伯乐相马图", 
        "type": "绝句", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "素来梦觉两俱空，开眼还如阖眼同。", 
            "蝶是庄周周是蝶，百花无口骂春风。"
        ], 
        "title": "庄子梦蝶图", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "轮扁释椎开口谏，国君据坐展书开。", 
            "古人糟粕终枯淡，谁醉天然滋味来。"
        ], 
        "title": "轮扁谏读书图", 
        "type": "绝句", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "大璞中函天地精，卞和抱出愈分明。", 
            "一番刖足一番哭，哭杀世人无眼睛。"
        ], 
        "title": "卞和泣玉图", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "斯人岂是饭牛者，浩叹空怀扣角悲。", 
            "说到漫漫长夜处，南山白石也攒眉。"
        ], 
        "title": "宁戚饭牛图", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "秋影澄澄湛碧波，濯缨人远意如何。", 
            "临风歌罢飘然去，卖弄沧浪清处多。"
        ], 
        "title": "孺子濯缨图", 
        "type": "绝句", 
        "yun": "歌"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "神物难传变化时，叶公眼外泄天机。", 
            "一从亲见真头角，满手风云雷电飞。"
        ], 
        "title": "叶公画龙图", 
        "type": "绝句", 
        "yun": "微"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "举眼秋萧索，乾坤岂不容。", 
            "叶因危后落，身是出时逢。", 
            "古木犹当道，西风小倚筇。", 
            "峥嵘如解羽，零乱复寒蛩。", 
            "薄似佳人命，飘如去国踪。", 
            "小山留我止，香月自重重。"
        ], 
        "title": "秋景 出逢危叶落 其一", 
        "type": "排律", 
        "yun": "冬"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "四顾欲何之，逢秋出自悲。", 
            "万山青未了，一叶落何危。", 
            "未肯哀穷巷，还因立别歧。", 
            "有风惊槁木，如鸟坠高枝。", 
            "梧柳同如此，江湖事可知。", 
            "月明疏影出，踏踏露巢攲。"
        ], 
        "title": "秋景 出逢危叶落 其二", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "身是秋风客，游梁更赋梁。", 
            "此时家在远，独坐夜偏长。", 
            "岁月黑貂晚，江湖白雁霜。", 
            "乌皮人兀兀，蟾影海茫茫。", 
            "扣角馀三叹，闻鸡悄四荒。", 
            "炉烟秋伏枕，谁念待班行。"
        ], 
        "title": "秋景 远客坐长夜", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "岸柳似衰容，高花忽数重。", 
            "红光荡人意，清露湿芙蓉。", 
            "秾丽秋深见，攀翻木末逢。", 
            "便疑江濯锦，不是隰游龙。", 
            "寒倚惊裙溅，云归悄梦踪。", 
            "霜风多意思，残日挂高舂。"
        ], 
        "title": "秋景 芙蓉红岸湿", 
        "type": "排律", 
        "yun": "冬"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "榴压中庭坠，冰盘荐玉壶。", 
            "西风吹转绿，嘉实剖来朱。", 
            "摘向栏干近，安除海外无。", 
            "微醺揎绛袖，一笑灿明珠。", 
            "酸彻邻机齿，凉生浴锦肤。", 
            "冷思当日艳，血色盛罗襦。"
        ], 
        "title": "秋景 庭榴剖朱实", 
        "type": "排律", 
        "yun": "虞"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "天阔雁何之，沈云字字稀。", 
            "明知从北至，又说是南归。", 
            "兵气侵行急，河声背影微。", 
            "江湖霜信远，城郭主人非。", 
            "不惜惊弦得，惟忧系帛遗。", 
            "河梁人惜别，似尔不能飞。"
        ], 
        "title": "秋景 雁南归", 
        "type": "排律", 
        "yun": null
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "沧洲开晚景，莽苍更依稀。", 
            "有鹭从中起，于天尽处飞。", 
            "数丝风冉冉，一片雪晖晖。", 
            "外路迷乡国，天风起我衣。", 
            "远游寻鹤侣，近不为鱼肥。", 
            "西塞山边雨，渔蓑独自归。"
        ], 
        "title": "秋景 鹭于飞 其一", 
        "type": "排律", 
        "yun": "微"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "鹭闲如可语，飞去复何图。", 
            "但见振兮振，不知于此于。", 
            "难令公子浊，似是列仙癯。", 
            "近逼孤云小，遥看点雪无。", 
            "沧洲何尔我，白发自江湖。", 
            "风雨鱼歌外，玄真逝与俱。"
        ], 
        "title": "秋景 鹭于飞 其二", 
        "type": "排律", 
        "yun": "虞"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "论菊何心傲，生时失众芳。", 
            "未须多晚节，政似委严霜。", 
            "北地飞飞击，东篱冉冉黄。", 
            "屑冰和露下，薄命有谁当。", 
            "客去重阳远，花寒一夜长。", 
            "朝来有佳色，未放早梅香。"
        ], 
        "title": "秋景 时菊委严霜", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "石是龙眠处，终无石可扛。", 
            "未应江动月，自是月移江。", 
            "本似岷山雪，今为岭表泷。", 
            "是谁惊兔杵，失却钓鱼矼。", 
            "投渚天为碎，蹲磻影忽双。", 
            "桂轮无侧匿，眼眼似窥窗。"
        ], 
        "title": "秋景 江动月移石", 
        "type": "排律", 
        "yun": "江"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "雨以田为壑，疏篱野水中。", 
            "忧天沈到底，有日出其东。", 
            "或谓扶桑巧，谁知梦峡空。", 
            "勿朝蓬海白，满眼菊花红。", 
            "屐响初来客，墙暄到老翁。", 
            "洗光吾镜曲，一笑弄丸同。"
        ], 
        "title": "秋景 日出篱东水", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "又自欲昏黄，高高上夕阳。", 
            "殷勤如有意，迟暮起相望。", 
            "牛背笛三弄，桑榆锦一张。", 
            "向人添晼晚，容我更疏狂。", 
            "过雨天如改，穿花日尚长。", 
            "鲁阳三舍远，人世未须忙。"
        ], 
        "title": "秋景 夕阳如有意", 
        "type": "排律", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "不是终南径，山中取遁逃。", 
            "小园何所有，细路未应高。", 
            "已恨锄荒菊，何堪弹种桃。", 
            "梯飙那可上，镵雪误相遭。", 
            "石卧当途虎，藤穿汲涧猱。", 
            "天机分瀑布，应念瓮畦劳。"
        ], 
        "title": "秋景 山园细路高", 
        "type": "排律", 
        "yun": "豪"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "此日荷天公，宁须挟纩重。", 
            "一寒偏更老，可爱莫如冬。", 
            "不恨乘驹隙，犹愁闭烛龙。", 
            "身如花正午，春入眼偏浓。", 
            "有喜融霜鬓，何堪借酒容。", 
            "至尊何处在，流涕献无从。"
        ], 
        "title": "冬景 冬日可爱", 
        "type": "排律", 
        "yun": "冬"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "虽霜晴可爱，容我俯前轩。", 
            "纵是围燕玉，何如负赵暄。", 
            "自怜鲐背痒，敢负太阳恩。", 
            "已觉曲身直，犹胜挟纩温。", 
            "衰年知潦倒，造物足温存。", 
            "尚有葵心在，何因献至尊。"
        ], 
        "title": "冬景 负暄", 
        "type": "排律", 
        "yun": "元"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "片地为炉古，长镵斫雪来。", 
            "蒲团容膝坐，榾柮向人煨。", 
            "凿破昆山璞，方如煖阁开。", 
            "一根深雨露，四壁涨烟煤。", 
            "光怪浮螭吻，云星拨芋魁。", 
            "朱门香兽拥，何意早成灰。"
        ], 
        "title": "冬景 地炉煨榾柮", 
        "type": "排律", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "舟雪那知重，惊沙洒未乾。", 
            "暮云千里合，远客一灯寒。", 
            "飞絮漫空起，推蓬倚醉看。", 
            "风缸青闪闪，水驿白漫漫。", 
            "隔岸如渔火，无人共钓滩。", 
            "闭门安道梦，月黑溯归难。"
        ], 
        "title": "冬景 舟雪洒寒灯", 
        "type": "排律", 
        "yun": "寒"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "向火火无功，炉中本不空。", 
            "尤存尤自冷，似有似无红。", 
            "围共香团兽，烧馀焰吐虹。", 
            "寒威侵铄处，光气吐吞中。", 
            "尚觉身成曲，惟应笑是烘。", 
            "个中明点雪，万古不曾融。"
        ], 
        "title": "冬景 炉存火似红", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "泛泛水晶宫，孤舟凛欲东。", 
            "短蓑并箬笠，举世一渔翁。", 
            "大雪三千界，轻舠尺八空。", 
            "无衣寒独速，皓首败天公。", 
            "乘雁双凫外，斜风细雨中。", 
            "羊裘差好事，聱钓不相同。"
        ], 
        "title": "冬景 孤舟蓑笠翁", 
        "type": "排律", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "一雪寒如此，何人立钓矼。", 
            "不知身入画，独自影临江。", 
            "未必鱼吞粒，惟应鹭作双。", 
            "风吹沙皓皓，天阔水淙淙。", 
            "归去村边路，看来缆失桩。", 
            "夜深谁访旧，推月倚蓬窗。"
        ], 
        "title": "冬景 独钓寒江雪", 
        "type": "排律", 
        "yun": "江"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "曝背无馀地，冬晴直万金。", 
            "是谁催短景，政尔碍山深。", 
            "鸟道空中小，猿啼底处寻。", 
            "清霜经晓湿，红日半天沈。", 
            "隐士三竿梦，宫人一线心。", 
            "百年浑似此，何处惜光阴。"
        ], 
        "title": "冬景 深山催短景", 
        "type": "排律", 
        "yun": "侵"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "至后晴堪定，阳来蔼未央。", 
            "是虽年已晚，最喜日初长。", 
            "自报黄钟动，谁将弱线量。", 
            "荒寒无刻漏，宿昔已昏黄。", 
            "天上开南陆，人间入寿乡。", 
            "鲁阳惊昨梦，辛苦系扶桑。"
        ], 
        "title": "冬景 至后日初长", 
        "type": "排律", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "英雄登眺处，一剑独来游。", 
            "男子抱奇气，中原入远谋。", 
            "江分淮浙土，天阔楚吴秋。", 
            "试望斜阳外，谁宽西顾忧。"
        ], 
        "title": "题多景楼（时叛将刘整围襄阳）", 
        "type": "律诗", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "行李苦役役，相逢古润州。", 
            "千金一夜醉，四海十年游。", 
            "山静鬼行月，宵凉人梦秋。", 
            "近闻边事急，畎亩得无忧。"
        ], 
        "title": "逢陈宜之（伯义）", 
        "type": "律诗", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "年高雪满簪，唤渡浙江浔。", 
            "花落一杯酒，月明千里心。", 
            "凤凰身宇宙，麋鹿性山林。", 
            "别后空回首，冥冥烟树深。"
        ], 
        "title": "送友人归", 
        "type": "律诗", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "飞来绝顶上，流盼入无垠。", 
            "国土东南阔，山川今古新。", 
            "高楼临白日，平地载青春。", 
            "直欲蓬莱去，因风问大钧。"
        ], 
        "title": "越州飞翼楼", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "弓冶学不就，悠悠信所之。", 
            "坐看浮世梦，吟白少年髭。", 
            "树冷巢营鹊，山晴角解麋。", 
            "睹兹岁又晚，而我独何为。"
        ], 
        "title": "书怀寄孟耐翁（正传）", 
        "type": "律诗", 
        "yun": "支"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "凉夜坐岩石，飞来白鹤鸣。", 
            "星流银弹过，月碾玉轮行。", 
            "万里思不极，一天秋更清。", 
            "欣然有所得，长啸度蓬瀛。"
        ], 
        "title": "山中闻鹤", 
        "type": "律诗", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "天地一閒人，孤云自在身。", 
            "去来心不碍，语默意俱深。", 
            "山叠千层树，花连四望春。", 
            "旧年同笑语，今日独登临。"
        ], 
        "title": "游观音山怀乡僧贵月溪", 
        "type": "律诗", 
        "yun": null
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "无力可为用，登楼欲断魂。", 
            "望西忧逆贼，指北说中原。", 
            "粮运供淮饷，军行戍汉屯。", 
            "何年遂所志，一统正乾坤。"
        ], 
        "title": "重题多景楼", 
        "type": "律诗", 
        "yun": "元"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "烂醉拥貂裘，挥鞭跨紫骝。", 
            "客途寒色重，边地月华愁。", 
            "旌旆开前道，江山指别州。", 
            "相逢俄作别，沧海一虚舟。"
        ], 
        "title": "送人之官", 
        "type": "律诗", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "说到死生处，令人羡出家。", 
            "法身终不坏，浊世自无涯。", 
            "梵夹金销字，经帘綵散花。", 
            "拥炉待月上，溶雪煮春芽。"
        ], 
        "title": "僧房夜坐", 
        "type": "律诗", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "洋洋盈耳间，一派水潺潺。", 
            "意不随声尽，心应与物闲。", 
            "宿云穿窦出，飞鸟御风还。", 
            "却喜无人识，支颐看远山。"
        ], 
        "title": "听琴", 
        "type": "律诗", 
        "yun": "删"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "御街暂分手，相忆两相望。", 
            "生意随春动，新诗入梦香。", 
            "九天饶雨露，一水贯苏杭。", 
            "地控衣冠会，声名日日彰。"
        ], 
        "title": "寄友人", 
        "type": "律诗", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "拍马又登程，馀酣尚未醒。", 
            "曙蟾消淡白，秋汉覆空青。", 
            "江走游龙势，山蟠睡虎形。", 
            "飘零毋感叹，天地亦浮萍。"
        ], 
        "title": "别故人", 
        "type": "律诗", 
        "yun": "青"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "火德续正统，东南气运昌。", 
            "雒京都赤帝，鲁史笔天王。", 
            "八极开清晓，群星避太阳。", 
            "讴歌今有在，历数永无疆。"
        ], 
        "title": "火德", 
        "type": "律诗", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "力不胜于胆，逢人空泪垂。", 
            "一心中国梦，万古下泉诗。", 
            "日近望犹见，天高问岂知。", 
            "朝朝向南拜，愿睹汉旌旗。"
        ], 
        "title": "德祐二年岁旦二首（时逆虏未犯行在） 其一", 
        "type": "律诗", 
        "yun": "支"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "有怀长不释，一语一酸辛。", 
            "此地暂胡马，终身只宋民。", 
            "读书成底事，报国是何人。", 
            "耻见干戈里，荒城梅又春。"
        ], 
        "title": "德祐二年岁旦二首（时逆虏未犯行在） 其二", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "我生逢叔世，凡事倍辛勤。", 
            "汉鼎乱犹在，胡笳愁不闻。", 
            "好花嫌朔雪，回雁避南云。", 
            "无奈浩然气，临风歌古文。"
        ], 
        "title": "我生", 
        "type": "律诗", 
        "yun": "文"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "春来频下雪，弥望涨痴阴。", 
            "无地可容足，有天能见心。", 
            "峨冠甘虏笠，正语化蛮音。", 
            "何日得隐去，深山深更深。"
        ], 
        "title": "春雪中作寄萧梅初（皆吾）", 
        "type": "律诗", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "天命尚属汉，大夫空美新。", 
            "三宫犹万里，一念只孤臣。", 
            "泪尽眼中血，心狂梦里身。", 
            "勿云今已矣，举首即苍旻。"
        ], 
        "title": "写愤四首 其一", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "未能归赵璧，我不厌干戈。", 
            "万古青天在，三年白骨多。", 
            "春风仍岁月，世界自山河。", 
            "宁忍委国难，飞身入薜萝。"
        ], 
        "title": "写愤四首 其二", 
        "type": "律诗", 
        "yun": "歌"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "北虏昔深入，东瓯亦未曾。", 
            "江山能几战，风雨废诸陵。", 
            "云尽喜天出，宵残愿日升。", 
            "苍苍今悔祸，谶应两中兴。"
        ], 
        "title": "写愤四首 其三", 
        "type": "律诗", 
        "yun": "蒸"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "不信夜不晓，哀哀锁暗颦。", 
            "铁城蹲败土，锦国涨腥尘。", 
            "草泣荒宫雨，花羞哨地春。", 
            "少焉开霁色，四望一时新。"
        ], 
        "title": "写愤四首 其四", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "澹然无所著，暂走世间尘。", 
            "罗汉来东土，将军现后身。", 
            "语香清净法，心苦乱离春。", 
            "曾得拈花意，纵横变化新。"
        ], 
        "title": "赠僧", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "高兴一丝在，清风万古长。", 
            "不为周吕望，愿似汉严光。", 
            "天下皆秋雨，山中自夕阳。", 
            "后来有孺子，终久辨沧浪。"
        ], 
        "title": "独钓", 
        "type": "律诗", 
        "yun": "阳"
    }, 
    {
        "author": "郑允端", 
        "era": "元", 
        "subtype": null, 
        "text": [
            "种花莫种官路傍，嫁女莫嫁诸侯王。", 
            "种花官路人取将，嫁女王侯不久长。", 
            "花落色衰情变更，离鸾破镜终分张。", 
            "不如嫁与田舍郎，白首相看不下堂。"
        ], 
        "title": "吴人嫁女辞", 
        "type": "古风", 
        "yun": "阳"
    }, 
    {
        "author": "郑允端", 
        "era": "元", 
        "subtype": null, 
        "text": [
            "男儿远向交河道，铁马金戈事征讨。", 
            "边头八月霜风寒，欲寄戎衣须趁早。", 
            "急杵清砧捣夜深，玉纤铜斗熨帖平。", 
            "裁缝制就衣袄裙，千针万线始得成。", 
            "封裹重重寄边使，为语夫君奋忠义。", 
            "好将功业立边陲，要使声名垂史记。"
        ], 
        "title": "拟寄衣曲", 
        "type": "古风", 
        "yun": null
    }, 
    {
        "author": "郑允端", 
        "era": "元", 
        "subtype": null, 
        "text": [
            "予闻太仓公，逮系长安狱。", 
            "生女不生男，缓急无以嘱。", 
            "少女痛所言，上书讼父辱。", 
            "死者不复生，刑者不可属。", 
            "妾身没入官，父罪或见赎。", 
            "明明圣文王，哀怜脱戕毒。", 
            "再使父子亲，骨肉重相续。", 
            "此事谊甚高，足以振颓俗。", 
            "好事东观臣，大书耀史录。", 
            "临卷三叹之，清风满林麓。"
        ], 
        "title": "读西汉书", 
        "type": "古风", 
        "yun": null
    }, 
    {
        "author": "郑允端", 
        "era": "元", 
        "subtype": null, 
        "text": [
            "幽人薄世味，耕牧山之阴。", 
            "自抱村野姿，常怀畎亩心。", 
            "行行南山歌，落落《梁甫吟》。", 
            "挂书牛上角，挥锄瓦中金。", 
            "饱饭黄昏后，力田春云深。", 
            "四体勤树艺，三生悟浮沈。", 
            "巢父世高尚，德公人所钦。", 
            "伊人去已远，高风邈难寻。", 
            "抚卷空叹息，俯仰成古今。"
        ], 
        "title": "题耕牧图", 
        "type": "古风", 
        "yun": "侵"
    }, 
    {
        "author": "郑允端", 
        "era": "元", 
        "subtype": null, 
        "text": [
            "良人有行役，远在天一方。", 
            "自期三年归，一去凡几霜。", 
            "登山凌绝巘，引领望归航。", 
            "归航望不及，踯躅空傍徨。", 
            "化作山头石，兀立倚穹苍。", 
            "至今心不转，日夜遥相望。", 
            "石坚有时烂，海枯成田桑。", 
            "石烂与海枯，行人归故乡。"
        ], 
        "title": "望夫石", 
        "type": "古风", 
        "yun": "阳"
    }, 
    {
        "author": "郑允端", 
        "era": "元", 
        "subtype": null, 
        "text": [
            "皎皎奁中镜，相随越岁年。", 
            "清光何所如，明月悬中天。", 
            "我昔十五馀，颜色如花鲜。", 
            "对之理晨妆，涂抹斗婵娟。", 
            "迩来年颇长，贫病相忧煎。", 
            "形容渐老丑，无复施朱铅。", 
            "今朝镜亦昏，尘垢蚀连钱。", 
            "相看自黯淡，焉能分媸妍。", 
            "人生有盛衰，物情随变迁。", 
            "世间类如此，何用增慨然。"
        ], 
        "title": "咏镜", 
        "type": "古风", 
        "yun": "先"
    }, 
    {
        "author": "郑允端", 
        "era": "元", 
        "subtype": null, 
        "text": [
            "夜深众籁寂，天空缺月明。", 
            "幽人据槁梧，逸响发清声。", 
            "一弹再三弹，中含太古情。", 
            "坐深听来久，山水有馀清。", 
            "子期既物化，赏心谁与并。", 
            "感慨意不已，天地空峥嵘。"
        ], 
        "title": "听琴", 
        "type": "古风", 
        "yun": "庚"
    }, 
    {
        "author": "郑允端", 
        "era": "元", 
        "subtype": null, 
        "text": [
            "人生天地内，翕歘如转蓬。", 
            "有材不早用，老去悲途穷。", 
            "甘罗豁达士，意气自豪雄。", 
            "奉辞使列国，十二登上公。", 
            "早达胜晚遇，应鄙垂钓翁。"
        ], 
        "title": "效古", 
        "type": "古风", 
        "yun": "东"
    }, 
    {
        "author": "郑允端", 
        "era": "元", 
        "subtype": "五言绝句", 
        "text": [
            "秦季干戈起，中原几变迁。", 
            "谁知避世者，自有一山川。"
        ], 
        "title": "桃源", 
        "type": "绝句", 
        "yun": "先"
    }, 
    {
        "author": "郑允端", 
        "era": "元", 
        "subtype": "五言绝句", 
        "text": [
            "我亦斯人徒，偶然撄世网。", 
            "抚卷发深思，何当共长往。"
        ], 
        "title": "毛女", 
        "type": "绝句", 
        "yun": "养"
    }, 
    {
        "author": "郑允端", 
        "era": "元", 
        "subtype": "五言绝句", 
        "text": [
            "并石疏花瘦，临风细叶长。", 
            "灵均清梦远，遗佩满沅湘。"
        ], 
        "title": "兰", 
        "type": "绝句", 
        "yun": "阳"
    }, 
    {
        "author": "郑允端", 
        "era": "元", 
        "subtype": "五言绝句", 
        "text": [
            "竹林春雨过，瘦笋迸苔长。", 
            "坐待成高节，清标出短墙。"
        ], 
        "title": "笋", 
        "type": "绝句", 
        "yun": "阳"
    }, 
    {
        "author": "郑允端", 
        "era": "元", 
        "subtype": "五言绝句", 
        "text": [
            "本无尘土气，自在水云乡。", 
            "楚楚净如拭，亭亭生妙香。"
        ], 
        "title": "莲", 
        "type": "绝句", 
        "yun": "阳"
    }, 
    {
        "author": "郑允端", 
        "era": "元", 
        "subtype": "五言绝句", 
        "text": [
            "岁寒冰雪里，独见一枝来。", 
            "不比凡桃李，春风无数开。"
        ], 
        "title": "梅", 
        "type": "绝句", 
        "yun": "灰"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "雪色香罗照眼明，阿兄相赠见深情。", 
            "明朝急为裁春服，相约麻姑礼上清。"
        ], 
        "title": "高氏姊惠素罗", 
        "type": "绝句", 
        "yun": "庚"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "近水人家小结庐，轩窗潇洒胜幽居。", 
            "凭阑忽听鸣榔响，知有小船来卖鱼。"
        ], 
        "title": "水槛", 
        "type": "绝句", 
        "yun": "鱼"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "庭院春阴护薄寒，山禽飞下玉阑干。", 
            "胸中锦绣无人识，閒向东风自吐看。"
        ], 
        "title": "吐绶鸟", 
        "type": "绝句", 
        "yun": "寒"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "写生政自爱徐熙，把卷摩挲眼欲迷。", 
            "曾记沉沉春雨后，一枝斜透粉墙西。"
        ], 
        "title": "徐熙杏花", 
        "type": "绝句", 
        "yun": "齐"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "忆昔娉婷十五馀，匀红傅白斗西施。", 
            "如今老大慵妆洗，正是梨花过雨时。"
        ], 
        "title": "念旧", 
        "type": "绝句", 
        "yun": "支"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "梧桐叶上秋先到，索索萧萧向树鸣。", 
            "为报西风莫吹却，夜深留取听秋声。"
        ], 
        "title": "梧桐", 
        "type": "绝句", 
        "yun": "庚"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "似共春风别有缘，美人初见下鞦韆。", 
            "花阴满地日卓午，芍药金盘五色鲜。"
        ], 
        "title": "四体美人四首 其一 正面", 
        "type": "绝句", 
        "yun": "先"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "宫样新妆剩宝衣，背人鹄立好腰肢。", 
            "杜陵饥客长安道，隔水临花乍见时。"
        ], 
        "title": "四体美人四首 其二 背立", 
        "type": "绝句", 
        "yun": "支"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "半面红装似可人，凤环斜插宝钗新。", 
            "若教端正婵娟面，东里西家总后尘。"
        ], 
        "title": "四体美人四首 其三 侧身", 
        "type": "绝句", 
        "yun": "真"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "若个亭台绿水边，粉墙低处出婵娟。", 
            "分明识得东风面，不见罗裙血色鲜。"
        ], 
        "title": "四体美人四首 其四 半截", 
        "type": "绝句", 
        "yun": "先"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "诗骨从来不受肥，那堪衰病弗胜衣。", 
            "朝来试把罗裳系，瘦比今春又半围。"
        ], 
        "title": "秋窗书怀", 
        "type": "绝句", 
        "yun": "微"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "老瞒雄视欲吞吴，百万楼船一炬枯。", 
            "留得清风明月在，网鱼谋酒付髯苏。"
        ], 
        "title": "东坡赤壁图", 
        "type": "绝句", 
        "yun": "虞"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "曾共元戎出塞垣，生擒番将向乌桓。", 
            "如今老去谁终惠，独对西风瘦骨寒。"
        ], 
        "title": "瘦马", 
        "type": "绝句", 
        "yun": "寒"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "风转庭槐拂槛开，绿阴如染净无埃。", 
            "妇人不作功名梦，閒看南柯蚁往来。"
        ], 
        "title": "庭槐", 
        "type": "绝句", 
        "yun": "灰"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "满筐圆实骊珠滑，入口甘香冰玉寒。", 
            "若使文园知此味，露华应不乞金盘。"
        ], 
        "title": "葡萄", 
        "type": "绝句", 
        "yun": "寒"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "轻轻小袜制香罗，三寸量来不较多。", 
            "针缕细匀裁制好，鸦头休诧马嵬坡。"
        ], 
        "title": "袜", 
        "type": "绝句", 
        "yun": "歌"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "细雨春寒江上时，小桃攲树出疏篱。", 
            "从教一簇开无主，终不留题崔护诗。"
        ], 
        "title": "桃花", 
        "type": "绝句", 
        "yun": "支"
    }, 
    {
        "author": "郑允端", 
        "era": "元", 
        "subtype": "五言律诗", 
        "text": [
            "藉甚文丞相，精忠古所难。", 
            "舍生归北阙，效死只南冠。", 
            "血化三年碧，心存一寸丹。", 
            "偶携诗卷在，把玩为悲酸。"
        ], 
        "title": "读文山丹心集", 
        "type": "律诗", 
        "yun": "寒"
    }, 
    {
        "author": "郑允端", 
        "era": "元", 
        "subtype": "五言律诗", 
        "text": [
            "秋来多病疟，骨立瘦难支。", 
            "烦热那能止，增寒奈尔为。", 
            "脾神不自卫，江鬼故相欺。", 
            "伏枕南窗下，空吟老杜诗。"
        ], 
        "title": "卧痁", 
        "type": "律诗", 
        "yun": "支"
    }, 
    {
        "author": "郑允端", 
        "era": "元", 
        "subtype": "五言律诗", 
        "text": [
            "谁貌江南景，风烟万里宽。", 
            "金银开佛寺，紫翠出林峦。", 
            "远客驰行役，幽人赋《考槃》。", 
            "苍茫无限意，抚卷为盘桓。"
        ], 
        "title": "题画", 
        "type": "律诗", 
        "yun": "寒"
    }, 
    {
        "author": "郑允端", 
        "era": "元", 
        "subtype": "七言律诗", 
        "text": [
            "主人避暑开芳宴，轻折荷盘当酒罍。", 
            "半朵断云擎翡翠，一江甘露泻玫瑰。", 
            "胸中爽气飘飘起，鼻底清香拍拍回。", 
            "可笑狂生杨铁笛，风流何用饮鞋杯。"
        ], 
        "title": "碧筒（王夫人席上作）", 
        "type": "律诗", 
        "yun": "灰"
    }, 
    {
        "author": "郑允端", 
        "era": "元", 
        "subtype": "七言律诗", 
        "text": [
            "凤花染就玉纤纤，别是风流几种看。", 
            "鸾镜匀脂丹髓湿，鹊炉添火綵云寒。", 
            "封题锦字春无限，弹泪香闺血未乾。", 
            "报道金钗斜插处，落红飞上髻云端。"
        ], 
        "title": "红指甲", 
        "type": "律诗", 
        "yun": "寒"
    }, 
    {
        "author": "郑允端", 
        "era": "元", 
        "subtype": "七言律诗", 
        "text": [
            "中庭夜气凉于水，坐看青天转玉盘。", 
            "万里清光明海宇，十年杀气暗长安。", 
            "闺人只忆丹心苦，战鬼偏怜白骨寒。", 
            "我欲排云叫阊阖，璚楼玉宇路漫漫。"
        ], 
        "title": "中庭对月有感", 
        "type": "律诗", 
        "yun": "寒"
    }, 
    {
        "author": "郑允端", 
        "era": "元", 
        "subtype": "七言律诗", 
        "text": [
            "吴王废苑馀千载，尚有寒泉一掬清。", 
            "巧匠凿成推引手，断弦牵出辘轳鸣。", 
            "涓涓多似江州泪，轧轧疑如出塞声。", 
            "一曲难湔亡国恨，空留宫井不胜情。"
        ], 
        "title": "琵琶泉（井在吴王故宫）", 
        "type": "律诗", 
        "yun": "庚"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "出吴东门，沄沄其水。", 
            "傅陆以居，居民栉齿。", 
            "不有孝义，众何所恃？", 
            "孝义伊何？曰维金氏。", 
            "百五十祀，业儒循轨。", 
            "事亲养志，同气敬顺。", 
            "兄掌家钥，弟秉文印。", 
            "不矜而誉，不言而信。", 
            "里举乡推，事腾于朝。", 
            "用旌其门，以阐教条。", 
            "张书扁式，与表迩远。", 
            "守臣树声，加示庆典。", 
            "坊名孝义，大厥里门。", 
            "彰善瘅恶，周书具存。", 
            "吴固沃土，才隳于膴。", 
            "风颓俗靡，事鲜俪古。", 
            "求若孝义，几何其心？", 
            "堪继公艺，价重南金。", 
            "克孝克义，我谣我歌。", 
            "借耰阋墙，敦化猗那。"
        ], 
        "title": "旌表孝义金门", 
        "type": "四言诗", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "惟天启契，产自辇水。", 
            "润被北庭，侯济厥美。", 
            "挺事昌朝，忠武罕比。", 
            "戡金平宋，策审功侈。", 
            "入毗庙堂，黔黎安只。", 
            "蛮酋兽犷，侯辕南指。", 
            "忠愤踊跃，奋莫顾己。", 
            "忠诚贯天，白虹触起。", 
            "孱孱孤嫠，哭侯孔哀。", 
            "誓死靡他，夫人贞哉。", 
            "贞哉夫人，夫死儿乳。", 
            "教儿能孝，父志在汝。", 
            "齿方成童，母病弗疗。", 
            "刲肱和糜，人孰儿诏？", 
            "彼美至性，移孝而忠。", 
            "抚字列城，继侯英风。", 
            "侯既有子，且复有孙。", 
            "孙皆读书，益大侯门。", 
            "相继掇科，荐承宠光。", 
            "侯其来归，英爽乐康。", 
            "子佩金符，孙萦紫绶。", 
            "世讶其隆，侯植之厚。", 
            "三节一贯，何有夷险？", 
            "恊于王风，永配令典。"
        ], 
        "title": "高昌契侯三节堂", 
        "type": "四言诗", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "大哉宣圣，以诗教我。", 
            "兴观群怨，皆与曰可。", 
            "诚笃是学，感发志意。", 
            "善善恶恶，庶全美刺。", 
            "诗人得失，于焉考见。", 
            "妍媸在已，反省毋眩。", 
            "和以处众，不至于流。", 
            "设使雷同，其道亦缪。", 
            "惩创羞恶，中惟一致。", 
            "温柔敦厚，慎勿暴气。", 
            "用以事亲，孝哉有子。", 
            "移以为忠，曾不越此。", 
            "鸟兽草木，名类匪一。", 
            "惟笃学问，旁资多识。", 
            "是我宣圣，以诗设教。", 
            "下逮百王，是则是效。", 
            "嘉子嗜学，尤勤于诗。", 
            "以可名斋，义实在兹。", 
            "六义具存，既殚源委。", 
            "以咏以歌，性情斯理。"
        ], 
        "title": "可斋", 
        "type": "四言诗", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "我以饥驱，爰求乐土。", 
            "居近山麓，山名孔膴。", 
            "问之父老，曰伯鸾父。", 
            "尝登兹山，览历平楚。", 
            "因以名山，义匪誇诩。", 
            "注意山栖，兹非其所。", 
            "敬吊夫子，愿嗣德音。", 
            "隼栖择高，鱼游择深。", 
            "夫子当时，五噫讴吟。", 
            "出都接浙，笑掷华簪。", 
            "归隐杵臼，佣力是任。", 
            "配谐德曜，雍雍鼓琴。", 
            "上窥羲轩，下混古今。", 
            "以乐此心，俪古傲今。", 
            "而我肱折，不知息心。", 
            "年登知命，尚浮尚沈。", 
            "圣域缅邈，世途崎崟。", 
            "矢从夫子，投迩深窅。", 
            "既齐物我，兼忘昏晓。", 
            "万里非旷，一隙非小。", 
            "毋曰昭昭，示人皦皦。", 
            "聊从兹逝，以谢胶扰。", 
            "夫子不违，罔知适从。", 
            "蝇附以骥，菟罥以松。", 
            "有薪朝炊，有稻夜砻。", 
            "式依夫子，娱老考终。", 
            "优哉悠哉，歌以相舂。"
        ], 
        "title": "登鸿山吊梁伯鸾", 
        "type": "四言诗", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "恊以鼓琴，世谁知音？", 
            "采苢纫佩，湘江水深。", 
            "兰生棘中，如石轥玉。", 
            "玉受不瑳，幽香满谷。"
        ], 
        "title": "兰", 
        "type": "四言诗", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "彼美者媛，令姿静淑。", 
            "姆教在鞶，懿范端肃。", 
            "择配皙士，闻望右族。", 
            "读书思荣，焚膏继晷。", 
            "媛来主馈，克承夫志。", 
            "载缉载纫，裳衣补缀。", 
            "奉飧举案，翼若始祭。", 
            "倏遭百罹，綵凤分飞。", 
            "鼓盆哭哀，语及涕洟。", 
            "人孰无妇？妇贤而暌。", 
            "永怀弗谖，爰形声诗。"
        ], 
        "title": "为李绎成悼其妻冯氏", 
        "type": "四言诗", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "阳春有晖，泛在物表。", 
            "寸草承之，弗间其小。", 
            "春晖熙熙，彼草离离。", 
            "区萌就质，芃芃茂斯。", 
            "诗人载歌，悉物之情。", 
            "子于父母，恩莫与京。", 
            "亲恩之大，春阳之溥。", 
            "子心如草，肤寸思补。", 
            "爰搆重屋，以奉父母。", 
            "以介眉寿，其乐吁吁。", 
            "旨甘滫澻，奉亲之常。", 
            "寸草之微，那报春阳？", 
            "孝子爱日，孝子养志。", 
            "敬亲之枝，勿蹈非礼。", 
            "扬亲之誉，悠久不已。", 
            "是谓可报，寸草春晖。", 
            "万一攸在，吾祈与归。"
        ], 
        "title": "春晖楼", 
        "type": "四言诗", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "顾仲瑛父，作堂溪浒。", 
            "矗矗其楹，植植其础。", 
            "飞甍斯郁，高栱其楚。", 
            "绮疏迎阳，粉扉作堵。", 
            "文艺之苑，图书之府。", 
            "爰植梧竹，翠碧之溥。", 
            "竹益冬荣，梧因夏膴。", 
            "既敷其荫，又啸而舞。", 
            "春暮首夏，炎日当午。", 
            "合梧与竹，繁阴在下。", 
            "鱼跳矜肥，鹦啭命侣。", 
            "父既乐只，坎坎其鼓。", 
            "载陡清泉，载陈列俎。", 
            "歌声在节，丝声合拊。", 
            "竹梧交枝，高出云雨。", 
            "宾既醉止，举觞寿父。", 
            "愿父寿乐，以续妣祖。", 
            "以长孙子，以养父母，以承天之祜。"
        ], 
        "title": "碧梧翠竹堂", 
        "type": "四言诗", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "阳春有晖，物其是依。", 
            "何独寸草？春阳载辉。", 
            "菲菲芳草，沐沐春阳。", 
            "德泽之漙，寸草之长。", 
            "子之于母，其恩莫大。", 
            "鞠育成人，恩等覆载。", 
            "儿之出矣，念儿衣单。", 
            "为缝为纫，惟恐或寒。", 
            "是意之微，孰为识者？", 
            "有唐诗人，孟氏东野。", 
            "华彦清父，奉其母仪。", 
            "春草名轩，本乎孟诗。", 
            "嗟彦清父，嘅亲早寡。", 
            "奉母斯轩，饮酒伐鼓。", 
            "有孙在膝，有孙授室。", 
            "儿在母前，诸孙林立。", 
            "母喜谓儿，尔父殁时。", 
            "天高地厚，茕茕孤嫠。", 
            "安知今日，孙又抱子？", 
            "是皆尔父，积庆有此。", 
            "儿闻母言，悲喜盈襟。", 
            "歌我声诗，以慰母心。"
        ], 
        "title": "春晖，美华孝子也", 
        "type": "四言诗", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "岳王坟西是妾家，望郎不见见栖霞。", 
            "孤山若有奢华日，不种梅花种杏花。"
        ], 
        "title": "西湖竹枝词二首 其一", 
        "type": "词", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "青青两点海门山，郎去贩鲜何日还？", 
            "潮水便如郎信息，江花恰是妾容颜。"
        ], 
        "title": "西湖竹枝词二首 其二", 
        "type": "词", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "子居阖闾城，有屋蔽风雨。", 
            "心融诗书泽，口断儿女语。", 
            "客庖妇供馔，茗灶手自鬻。", 
            "外屦多弗却，束脯乾可茹。", 
            "如何舍之去？昼堕缘栋鼠。", 
            "朱门盍华簪，青冥无凡羽。", 
            "已随凤鸣冈，尚感雁遵渚。", 
            "于以见贞操，屯贞贵能处。"
        ], 
        "title": "寄张仲敏", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "北辰众星宗，列宿环共之。", 
            "斗杓指其方，生始悉所资。", 
            "万卉春芃芃，至秋悴如期。", 
            "蠢动罔弗然，辟翕启闭随。", 
            "静观造化理，在人岂其遗？", 
            "君象实有类，万古成纲维。"
        ], 
        "title": "拟古五首 其一", 
        "type": "古风", 
        "yun": "支"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "仲尼去云远，吾道日以微。", 
            "达士忘贱贫，佞人纷是非。", 
            "时态良弗古，乃致美事希。", 
            "末路欲忘言，屏迹避危机。", 
            "桐江有垂钓，首阳有采薇。", 
            "清风盖一世，舍此其安归？"
        ], 
        "title": "拟古五首 其二", 
        "type": "古风", 
        "yun": "微"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "大道本常在，为士者弗由。", 
            "穷居叹时迈，逐世竟悠悠。", 
            "豪强互吞劫，雄智复相尤。", 
            "遂令务誇诈，攘窃何时休？", 
            "所贵者仁义，势力焉足谋？", 
            "懿教信辽矣，民风此其媮。", 
            "默默掩幽室，感之纷泪流。"
        ], 
        "title": "拟古五首 其三", 
        "type": "古风", 
        "yun": "尤"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "春来桃杏华，秋荣菊与杞。", 
            "岂但物性殊？造化之所使。", 
            "人生类如斯，通塞固其理。", 
            "苟识吾性诚，隐显良有以。"
        ], 
        "title": "拟古五首 其四", 
        "type": "古风", 
        "yun": "纸"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "委身竹素间，义理费考寻。", 
            "巀嶪泰华高，浩瀚沧溟深。", 
            "涉之远无津，举之力难任。", 
            "不如反诸己，求诸圣贤心。", 
            "成汤警日新，大禹惜寸阴。", 
            "纷拿试屏绝，请鼓无弦琴。", 
            "因之忘肉味，太古寥寥音。"
        ], 
        "title": "拟古五首 其五", 
        "type": "古风", 
        "yun": "侵"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "葱肆不嗅荤，荜门惟习静。", 
            "何此枉飞佩？诸君森相映。", 
            "方惭乏词锋，安知堕语阱？", 
            "酒杯浅于脐，楼居小如磬。", 
            "敢云谐谑欢，遂忘跪跽敬。", 
            "飞花落砚席，轻云拂麈柄。", 
            "舍坐或屡舞，分题各成咏。", 
            "莫非江海士，行应丘园聘。", 
            "顾我拓飞蓬，更春不复盛。", 
            "假如湛诚痴，何嫌宪非病？", 
            "相会苟不乐，明朝雪盈镜。"
        ], 
        "title": "仲春六日，辱陈敬初诸君枉顾，小饮敝楼，分得静字", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "已踰乌盭山，未涉狐奴水。", 
            "饥羸形骸黑，枕戈待明起。", 
            "将军方蹋鞠，天地入马箠。", 
            "吾侪亦何人？一死等蝼蚁。"
        ], 
        "title": "出塞七首，效少陵 其一", 
        "type": "古风", 
        "yun": "纸"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "秦时闾左戍，汉家弛刑徒。", 
            "髑髅弃瀚海，天阴哭呜呜。", 
            "我非望生还，魂魄迷归途。", 
            "但愿戈矢利，委身斲狂胡。", 
            "吁嗟载笔书，不纪万骨枯。"
        ], 
        "title": "出塞七首，效少陵 其二", 
        "type": "古风", 
        "yun": "虞"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "受诏武台宫，西遮钩营道。", 
            "阸虎射命中，相从愿深讨。", 
            "蹑血焚龙庭，以功当横草。", 
            "平沙列部伍，鲜整旄与葆。", 
            "奚虑蛇豕繁，一鼓欃枪扫。", 
            "归取万户侯，岁月未云老。"
        ], 
        "title": "出塞七首，效少陵 其三", 
        "type": "古风", 
        "yun": "皓"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "糒吞天山雪，衣裂青海风。", 
            "前行几千里，不见单于宫。", 
            "走马脱辔头，所恃五石弓。", 
            "乡井岂不怀？简书戒命洪。", 
            "黄尘触垒起，勇奋奔貔熊。", 
            "铅刀异莫邪，所觊一割功。"
        ], 
        "title": "出塞七首，效少陵 其四", 
        "type": "古风", 
        "yun": "东"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "骑羊五岁儿，出没区脱中。", 
            "翻身异鸟鼠，快捷如飞鸿。", 
            "生理不土著，水草无丰凶。", 
            "一战那足平，燕然方勒功。"
        ], 
        "title": "出塞七首，效少陵 其五", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "烽烟边上发，塞雁群南翔。", 
            "仰睇冥冥天，风雩雨雪霜。", 
            "驱马上崖谷，悲笳咽云黄。", 
            "弃绝骨肉亲，讵弗怀故乡？", 
            "军声动剑戟，炮火烧衣裳。", 
            "鞠育非寡恩，道远不得将。", 
            "吞咽复何愤，思虏其名王。"
        ], 
        "title": "出塞七首，效少陵 其六", 
        "type": "古风", 
        "yun": "阳"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "边尘暮犹黑，鬼燐出霜草。", 
            "转战图报国，宁虑骨枯槁？", 
            "人生无百年，一毙不待老。", 
            "但愿土境富，微躯奚足道？", 
            "勋业铭旗常，秋天气同杳。"
        ], 
        "title": "出塞七首，效少陵 其七", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "高昌佳公子，气横海岳秋。", 
            "玉壶洗零露，锦机濯芳洲。", 
            "真致埃壒外，独与神明游。", 
            "岧峣凤凰台，日晏行云愁。", 
            "帝念南纪大，建台分顾忧。", 
            "列圣耳目寄，职斯布皇猷。", 
            "谁工古人学？可参宪臣谋。", 
            "之子被辟命，束书上升州。", 
            "煌煌三台星，列宿莫敢俦。", 
            "而子妙折旋，婉娈通衿喉。", 
            "不居世禄懿，远慕儒术优。", 
            "先正高与马，德言皆可雠。", 
            "骨朽名不泯，耿光悬斗牛。", 
            "子能勖令闻，席珍重天球。", 
            "况复五彩笔，尽意工冥搜。", 
            "飞花落棋局，弱柳维江舟。", 
            "感此时物佳，念子何能休？", 
            "龙驹少汗血，驽马老益羞。", 
            "白云高莫和，青山晓加稠。", 
            "日没烟树远，重倚城南楼。"
        ], 
        "title": "赠谭台史", 
        "type": "古风", 
        "yun": "尤"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "嵯峨三神山，仙圣之所居。", 
            "芝草布庭阙，霞光曳衣裾。", 
            "渴饮碧玉浆，饥餐紫琳腴。", 
            "霓旌冉冉下，彤楼拥鸾舆。", 
            "青童启藏室，帝命校宝书。", 
            "齐心始能读，字字皆玄枢。", 
            "朗咏以相授，灵风舞神鱼。", 
            "天远靡得闻，何以能启予？", 
            "空嗟珊瑚日，照耀金芙蕖。"
        ], 
        "title": "仙山楼观图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "望秋似即鹿，以旱同无虞。", 
            "忽殄蕴虫虫，屏翳腾龙鱼。", 
            "乃合霢霂雨，凉气吹髯须。", 
            "未必便滂沛，且掩羲和车。", 
            "高田土生烟，稿禾仍盼苏。", 
            "泽陂未萎稻，引根勿踌蹰。", 
            "一或荐清庙，犹与丰年俱。", 
            "忆昨岁巨浸，流潦恒满衢。", 
            "庶士宅一廛，下农田一区。", 
            "彼此灶产蛙，潭蛟为饥驱。", 
            "至今殍死鬼，夜夜哭其庐。", 
            "朅来获一饱，焉知阴惨舒？", 
            "焦原赤欲烧，政不妨官租。", 
            "民输谅有几？廪收长有馀。", 
            "盗臣被华衮，我口何由糊？", 
            "悲歌等恸哭，激烈谁非夫？"
        ], 
        "title": "久旱得雨", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "广信山水邦，儒宫净含晖。", 
            "阴阴松桧中，白鹇时两飞。", 
            "雨馀岩泉落，清音叶鸣徽。", 
            "泮沼紫鳞跃，讲坛红杏菲。", 
            "藤蔓绕涧石，新绿罗成帏。", 
            "诸生翻经坐，子衿间褒衣。", 
            "格言咀芳润，奥理宣幽微。", 
            "凡陋当脱屣，圣哲胥乘机。", 
            "迟师一指授，仁风敞岩扉。"
        ], 
        "title": "送杨郡博赴任上饶", 
        "type": "古风", 
        "yun": "微"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "昔吴有悬精，兹丘据其领。", 
            "前瞻埋金竁，尚馀淬剑井。", 
            "简书畏怀异，星日发光耿。", 
            "干将不剸兕，牡鞠岂禁黾？", 
            "至今点头石，断非跃冶矿。", 
            "上机不由智，大将宁论猛？", 
            "公剖儒释绪，便从康庄聘。", 
            "词镌琬琰严，声抽辘轳哽。", 
            "掉鞅清静海，不堕生死顷。", 
            "忆昔此采游，六月佩旌冷。", 
            "山灵宝其躅，岁月尘劫永。", 
            "我生苦后时，惜此媚风景。", 
            "坐啸嗟所见，起舞顾其影。", 
            "箕尾横青天，有怀无从请。"
        ], 
        "title": "与张天雨、杨廉夫、陈子平诸公游虎丘，次东坡韵", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "堂堂金源公，门墙多桃李。", 
            "根柢无浅深，恩荣周远迩。", 
            "张生事公久，最为公所喜。", 
            "折旋杖屦间，唯诺图书里。", 
            "公承天子诏，驰传将使指。", 
            "宵忧泣牛衣，昼征麾马箠。", 
            "风餐邮亭庖，露炊官署米。", 
            "蹀躞趣装骑，纷纶割鲜匕。"
        ], 
        "title": "赠张生", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "胡君有佳儿，纯悫而静者。", 
            "自君留词掖，思君不暂舍。", 
            "亲老当悬车，迎之辇毂下。", 
            "喜亲出都门，徒跣控亲马。", 
            "祖道宾迭至，别杯酒更把。", 
            "官秩司旗常，饯章宣风雅。", 
            "击节想已屡，知音谁云寡？", 
            "归途春冰泮，烧痕灵雨洒。", 
            "喜见江南山，螺黛秀而野。", 
            "挂帆胥江潮，卧听滩声泻。", 
            "儿搆远碧楼，楼成君归也。", 
            "旦旦候鹊喜，夜夜卜灯灺。", 
            "出迎空里闾，驩声振屋瓦。", 
            "妇增姑馔供，孙将儿衣扯。", 
            "整蠹理篇帙，割鲜作脯鲊。", 
            "君归乐如此，令我空蹊踝。", 
            "行乐须及时，岁冲难久假。"
        ], 
        "title": "胡古愚南归", 
        "type": "古风", 
        "yun": "马"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "堂堂宛丘公，高怀罗星斗。", 
            "明良之君臣，尊严之师友。", 
            "皇经在胄监，而公为祭酒。", 
            "英材资乐育，本公生物手。", 
            "麟趾瑞物呈，蚌胎明珠剖。", 
            "览辉凤凰下，击剑龙虎吼。", 
            "自非学术纯，何以服众耦？", 
            "乡公侨南纪，积学富林薮。", 
            "青天珠玑唾，一一化琼玖。", 
            "公今庙廊上，我则牛马走。", 
            "食贫苋撑肠，禦腊衣露肘。", 
            "于焉识张生，嗜学不少苟。", 
            "自言家在汳，外家读书久。", 
            "今将入成均，积分会居首。", 
            "于时中吴道，岸花杂汀柳。", 
            "风帆遂北上，解缆星在罶。", 
            "会见生去后，才名腾众口。", 
            "为拜祭酒公，桓荣汉廷叟。", 
            "上探群圣秘，下溉群物朽。", 
            "须令腐儒喜，行乐歌陇亩。"
        ], 
        "title": "张彦冲北上", 
        "type": "古风", 
        "yun": "有"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "中吴号沃土，壮县推长洲。", 
            "秋粮四十万，民力罢诛求。", 
            "昔时兼并家，夜宴弹箜篌。", 
            "今乃呻吟声，未语泪先流。", 
            "委肉饿虎蹊，于今三十秋。", 
            "亩田昔百金，争买奋智谋。", 
            "安知徵敛急？田祸死不休。", 
            "膏腴不论直，低洼宁望酬？", 
            "卖田复有献，惟恐不见收。", 
            "日觉乡胥肥，吏台起高楼。", 
            "坐令力本农，命轻波上沤。", 
            "天意悯困剧，南辕卯金侯。", 
            "侯有万金剂，探囊令病瘳。", 
            "躄者起雀跃，瘖者言嘲啁。", 
            "坐令百里邑，奸回息彫锼。", 
            "是皆仁侯惠，颂声满道周。", 
            "清朝考功选，赏典无滞留。", 
            "愿侯登廊庙，一洗苍生忧。"
        ], 
        "title": "送刘长洲", 
        "type": "古风", 
        "yun": "尤"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "昔在世皇日，潘侯如贞松。", 
            "耸身青云表，流润翠百重。", 
            "迎寒保金石，遇雨翔虬龙。", 
            "枅栱夙所具，匠氏仍相逢。", 
            "一洒鼎湖泪，难进泰山封。", 
            "仁者滋有后，孙枝挺玄冬。", 
            "愿继岁寒节，雨露日以浓。"
        ], 
        "title": "松轩，为潘世谷追题其祖忠烈公卷", 
        "type": "古风", 
        "yun": "冬"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "自古高节士，无如严子陵。", 
            "客星耀寒芒，归隐不可徵。", 
            "妇人守妇节，之死矢不二。", 
            "以节加今名，或顺或婉懿。", 
            "舍是而曰高，高岂在闺壸？", 
            "由名斯究实，于义窃未稳。", 
            "袁母陈氏媪，一邑称淑贤。", 
            "训儿昌家基，母老雪满颠。", 
            "岩岩高节楼，枅栱绚云日。", 
            "一赋柏舟诗，千古保贞吉。"
        ], 
        "title": "高节楼", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "开士枉遥驾，贞人启华屋。", 
            "座接麈谈素，酒倾麟壶绿。", 
            "远山横书幌，飞花落棋局。", 
            "谷芳寄荃蕙，夕阴留梧竹。", 
            "双丝夹鹍弦，群书閟鱼目。", 
            "迹异心匪殊，语契道难渎。", 
            "接驩虽云暂，后会讵可卜？", 
            "离怀渺烟水，遐音毋金玉。"
        ], 
        "title": "宴顾氏芝云堂，分韵得玉字", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "眷此龙伯国，湖江白漫漫。", 
            "路出洲渚上，天垂葭苇端。", 
            "林树茂清樾，浪花浮碧澜。", 
            "烟消栋宇出，露下场圃宽。", 
            "渔师自绳擉，农老仍衣冠。", 
            "隐侯有令德，篯铿富清欢。", 
            "跫音喜人至，戟手劝客餐。", 
            "酒行鹤献舞，饮具鱼横盘。", 
            "自称礼法野，所贵人情安。", 
            "江山岁欲暮，风露日以寒。", 
            "兰佩香久歇，蒯缑铗空弹。", 
            "怀君不暂置，于世何所干？", 
            "明发当复来，寿杯为子乾。"
        ], 
        "title": "过沈仲说清樾轩", 
        "type": "古风", 
        "yun": "寒"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "道场古名刹，浮图冠其山。", 
            "峰峦日星上，栋宇云雾间。", 
            "罗立千柱宫，欲亢九虎关。", 
            "苏公昔出守，以齿鬓未斑。", 
            "诗如九河奔，留列青崭颜。", 
            "至今作虹气，夜电锼神奸。", 
            "赵侯景苏者，水绿芙蕖殷。", 
            "公馀继笑咏，暂可抛愚顽。"
        ], 
        "title": "吴兴道场山", 
        "type": "古风", 
        "yun": "删"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "凤举不铩翮，龙腾不伤鳞。", 
            "由来贵显者，定异寻常人。", 
            "公昔令乌程，溺水已没身。", 
            "河伯急扶出，体完气仍伸。", 
            "公后践台鼎，潭名此其因。", 
            "山厚玄豹伏，水清白鸥驯。", 
            "怀公莅立处，云木青蓁蓁。", 
            "赵侯或公馀，濯缨鉴渊奫。"
        ], 
        "title": "苏公潭", 
        "type": "古风", 
        "yun": "真"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "渡南已四叶，继统属济王。", 
            "祀国支圯柱，前星掩寒芒。", 
            "帏妍肇牝晨，奴谋肆鸱张。", 
            "两潘为义激，不顾百口戕。", 
            "起以奉其主，近在苕水阳。", 
            "天津斡斗杓，海底洗日光。", 
            "人非霍狄俦，谁是涉险航？", 
            "闻其被戮时，母老两鬓霜。", 
            "吐辞语观者，令人殊激昂。", 
            "吾见宋忠臣，虽死犹不亡。", 
            "至今草间燐，荧荧出幽房。", 
            "北城鸿禧寺，栋宇自萧梁。", 
            "两潘举义日，俾众听钟撞。", 
            "哀哉城门火，遽遗池鱼殃。", 
            "遂指寺逆地，潴宫示非常。", 
            "田断饭僧粥，炉冷供佛香。", 
            "金像久颓剥，青苔重悲凉。", 
            "仰惧枅栱坠，俯叹榛莽长。", 
            "残僧四五人，饥用篾束肠。", 
            "敬也业尤白，宴坐不下堂。", 
            "家本蜀杨氏，能言寺之详。", 
            "补苴罄衣钵，创巨医难良。", 
            "更今百廿年，我来重彷徨。", 
            "潘忠世莫雪，寺废人弗伤。", 
            "天高莫之诉，题诗空慨慷。"
        ], 
        "title": "游鸿禧废寺，听旧僧心敬言", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": "五言排律", 
        "text": [
            "先帝潜龙日，幽人待鹤时。", 
            "青山频望幸，琳馆暂来娱。", 
            "宝篆黄金鼎，恩波白玉卮。", 
            "天开六朝地，花发万年枝。", 
            "闪闪前星夜，汪汪湛露私。", 
            "远符天历凤，先协石龛龟。", 
            "稽古开廷阁，翻经出讲帷。", 
            "方蒙宣室召，忽抱鼎湖悲。", 
            "旧邸梅花落，新亭柳线垂。", 
            "至今思沛感，时或下云旗。"
        ], 
        "title": "飞龙亭", 
        "type": "排律", 
        "yun": null
    }, 
    {
        "author": "郑元祐", 
        "era": "元", 
        "subtype": "五言排律", 
        "text": [
            "见说慈溪县，先民有学宫。", 
            "心源推自得，已易竟谁通？", 
            "论道非人异，朝宗到海同。", 
            "朝窗梅蕊白，夜馆烛花红。", 
            "遵渚三更雁，吟秋四壁蛩。", 
            "横经山色里，觅句雨声中。", 
            "官况毡何冷，词场笔最工。", 
            "棘围还待子，金榜日华东。"
        ], 
        "title": "送徐山长勉之赴慈湖", 
        "type": "排律", 
        "yun": null
    }, 
    {
        "author": "郑元祐", 
        "era": "元", 
        "subtype": "五言排律", 
        "text": [
            "职教同时雨，郎官等列星。", 
            "吴区都水监，闽国道山亭。", 
            "两地头逾白，诸公眼为青。", 
            "身名金玉质，文采凤凰翎。", 
            "鼓枻辞江郡，携书入汉廷。", 
            "河山秋肃肃，宫阙晓冥冥。", 
            "夜月鸿遵渚，秋风马在坰。", 
            "李峤初梦笔，刘向老传经。", 
            "朴棫材千尺，菁莪翠一庭。", 
            "天边期中鹄，囊底任枯萤。", 
            "归路梅花发，长歌为子听。"
        ], 
        "title": "送李举人克明任教职", 
        "type": "排律", 
        "yun": "青"
    }, 
    {
        "author": "郑元祐", 
        "era": "元", 
        "subtype": "五言排律", 
        "text": [
            "已蹑东游屩，还乘上海槎。", 
            "寻真度弱水，招子饭胡麻。", 
            "少广苍精佩，双成绿髻髽。", 
            "娱游芝作盖，服食枣如瓜。", 
            "鼍乘观初日，神虚茹幼霞。", 
            "玉笙宵度曲，金匮夙抽芽。", 
            "遂把东皇袂，来朝阿母家。", 
            "初平羊已化，中散虱空爬。", 
            "剑蚀缑仍结，尊空石漫洼。", 
            "归期定何日？夜夜卜灯花。"
        ], 
        "title": "送嵇洞玄鍊师云游", 
        "type": "排律", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "五言排律", 
        "text": [
            "字法勤书史，年劳起校官。", 
            "如何管城子？竟老鹖皮冠。", 
            "句积诗囊重，心投酒斝宽。", 
            "刻深吴下石，名蔼楚卿兰。", 
            "梅福身垂老，虞翻骨未寒。", 
            "佳儿继述作，留与后人看。"
        ], 
        "title": "挽钱翼之", 
        "type": "排律", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "五言排律", 
        "text": [
            "苕水横经日，长洲筦库时。", 
            "玄霞散髭鬣，白雪吐言词。", 
            "自分儒绅拙，宁知委吏卑？", 
            "袖笼生物手，笏拄看山颐。", 
            "返老梁溪澨，悬车锡麓陲。", 
            "温言恒侃侃，孺乐更怡怡。", 
            "竹色宾阶润，花阴户屦移。", 
            "入闽求古刻，踰浙致名师。", 
            "夜雨连书屋，春风动讲帷。", 
            "扣舷吴子国，鬻茗李绅祠。", 
            "政以孤踪澹，谁令二竖持？", 
            "古心空似月，里鬓已如丝。", 
            "白日诚难挽，皇天不憖遗。", 
            "士林纷雨泣，絮酒谅神知。", 
            "丹旐霜风惨，青林磴道危。", 
            "可无千字诔，因赋八哀诗。"
        ], 
        "title": "挽虞彦高", 
        "type": "排律", 
        "yun": "支"
    }, 
    {
        "author": "郑元祐", 
        "era": "元", 
        "subtype": "五言排律", 
        "text": [
            "文皇南面日，刘楚北游时。", 
            "抗疏三公府，高名四海知。", 
            "近臣推得士，公论果无私。", 
            "坐置昌平策，归寻后土祠。", 
            "仲容为侄好，王述岂人痴？", 
            "骥子难笼络，鹓雏足羽仪。", 
            "气纡商女怨，赋解洛神悲。", 
            "淮左辞攀桂，商颜罢茹芝。", 
            "长裾今已曳，好爵固应縻。", 
            "送子难为别，西门折柳枝。"
        ], 
        "title": "送刘廷美待聘", 
        "type": "排律", 
        "yun": "支"
    }, 
    {
        "author": "郑元祐", 
        "era": "元", 
        "subtype": "五言排律", 
        "text": [
            "杨子谭经处，吴公学道祠。", 
            "宫墙红靡靡，庭筱绿差差。", 
            "演迤诗书泽，冲融雨露私。", 
            "草玄心独苦，稽古力难裨。", 
            "二载平生学，诸生去后思。", 
            "简书犹用试，匠石讵能遗？", 
            "雾豹方深隐，云鹏岂后时？", 
            "会看清白吏，勋业著常旗。"
        ], 
        "title": "送杨季常山长", 
        "type": "排律", 
        "yun": "支"
    }, 
    {
        "author": "郑元祐", 
        "era": "元", 
        "subtype": "五言排律", 
        "text": [
            "已佩官箴肃，人推吏议精。", 
            "笔锋回雅道，经术谳疑情。", 
            "孝悌居无忝，公廉志夙成。", 
            "家移山郭住，禄代石田耕。", 
            "晚谢芜湖幕，恩留槜李城。", 
            "湖山容佚老，篷藋足逃名。", 
            "藉草抛书卷，看云把酒觥。", 
            "阳坡秋种菊，画舫夜弹筝。", 
            "既已忘荣辱，方知外死生。", 
            "巉巉墓头石，百世保庥贞。"
        ], 
        "title": "挽潘祥卿", 
        "type": "排律", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "五言排律", 
        "text": [
            "忠养儿能孝，居官不患贫。", 
            "长言远游客，兼是未亡人。", 
            "主绩机恒纺，尸饔馔必亲。", 
            "课孙裨缺学，为子款佳宾。", 
            "莲幕方图养，蓉城忽返真。", 
            "两雏悲塌翼，诸友为沾巾。", 
            "泪断枯鱼索，愁凝绣鹄茵。", 
            "佳城瘗何日？瞻望极酸辛。"
        ], 
        "title": "刘母丁夫人挽词", 
        "type": "排律", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "木天高拱夜何其，翠被初寒更漏迟。", 
            "上帝录书藏紫禁，贵神燃火出青藜。", 
            "悬知策府稽诹处，预想虞廷献纳时。", 
            "厚报亟盈荼荠颂，湛恩心写蓼萧诗。", 
            "岂徒述作矜雄艳？政以都人启蔽亏。", 
            "国典每濡双赐笔，宠光长发万年枝。", 
            "从容宝鼎开金镜，缥缈祥烟度玉墀。", 
            "儒术致君还有道，皇明鉴物本无私。", 
            "庙谟已发群生秘，岩穴宁令一士遗？", 
            "歌咏太平还有日，腐儒头白在茅茨。"
        ], 
        "title": "送达兼善秘书", 
        "type": "排律", 
        "yun": null
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "圣君图治思黄发，国老除书下紫宸。", 
            "身喜围腰虹玉重，眼明补衮色丝匀。", 
            "乞言应笑桓荣陋，济美谁如郑武频？", 
            "阿阁近天鸣采凤，恩波泽物到枯鳞。", 
            "锡书每启金华秘，赐馔时分玉食珍。", 
            "出处岂惟关世运？旬宣何以布皇仁？", 
            "门人莫惜狂论事，驭吏何妨醉吐茵。", 
            "岂但勋名誇众口？太常旗上是三辰。"
        ], 
        "title": "送吴平章", 
        "type": "排律", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "朱甍翼翼小蓬莱，秋水芙蓉次第开。", 
            "真宰不遗生物意，参谋须藉出群材。", 
            "风生幕府文书静，月转城楼画角催。", 
            "喝道莫惊刘宠庙，赋诗还上越王台。", 
            "鉴湖水涨陂间稻，禹穴云荒石上苔。", 
            "土有茶芽方入贡，陵无麦饭孰兴哀？", 
            "齐民恳恻知何已？此日登临亦快哉。", 
            "日脚萧韶天姥下，潮头旗鼓孝娥来。", 
            "神人驩喜樯风顺，溪上千帆往复回。"
        ], 
        "title": "送林照磨之越", 
        "type": "排律", 
        "yun": "灰"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "野秀堂前湖水绿，绕湖千嶂列檐阿。", 
            "岸花隔浦飞红雨，林木含风拥翠波。", 
            "酒醒忽持如意舞，诗成或击唾壶歌。", 
            "绝怜吹絮翻金鲫，更爱将雏睡白鹅。", 
            "邻艇卸帆绳擉布，田扉邀饮町畦过。", 
            "栽兰九畹秋纫佩，织锦全机夜度梭。", 
            "去国娉婷谁共载？逃虚放旷自同科。", 
            "橘中尽有商岩乐，奈尔春愁鬓影何！"
        ], 
        "title": "盛氏野秀堂", 
        "type": "排律", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "顾家亭子绿阴阴，杨柳菰蒲岸岸深。", 
            "鹭下积陂明霁雪，莺啼丛薄度镕金。", 
            "凉云覆地苔粘屐，疏雨沾衣露满襟。", 
            "境旷始知清昼寂，舟行忽见白沤沈。", 
            "锦香承宇花如雾，星采当阶月在林。", 
            "荷钁课童栽药物，开窗傍水候跫音。", 
            "湛痴元自能谈易，嵇锻何妨善鼓琴。", 
            "况是松醪酿初熟，公馀莫厌客同斟。"
        ], 
        "title": "顾氏绿阴亭", 
        "type": "排律", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "玉雪坡前一色云，更无纯白斗氤氲。", 
            "春回土脉孤亭在，山掩人家半路分。", 
            "铁石峥嵘推宗相，江湖冷落念番君。", 
            "调羹佳实花时见，喷笛清风海内闻。", 
            "墨积砚坳留凤咮，香飘池上点鹅群。", 
            "商盘久向坑灰冷，秦篆何曾野火焚？", 
            "已翼庙谟跻丙魏，兼闻户履有河汾。", 
            "腐儒独愧身如腊，已老何殊辟蠹芸？"
        ], 
        "title": "周左丞玉雪坡", 
        "type": "排律", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "先生注易隐南城，激石松风答涧声。", 
            "式玉式金王度在，一寒一暑岁功成。", 
            "要参未画须心悟，洞彻群疑贵理明。", 
            "蔀屋见星元是昼，寰瀛捩柁可无程。", 
            "义精讵忍辞扪舌？乐大何妨枕曲肱。", 
            "雨露每滋庭草绿，云霞不碍晓山横。", 
            "成林讵舍千章木？求友难忘百啭莺。", 
            "岁月推迁陈迹在，启蒙长忆酒同倾。"
        ], 
        "title": "俞石涧读易处", 
        "type": "排律", 
        "yun": null
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "突起金鳌玉作围，天于设险出神机。", 
            "众流不息朝宗意，元气长浮落日辉。", 
            "云叶暗吹神女佩，浪花应湿定僧衣。", 
            "鱼龙不碍中流舞，鸿雁能忘北首归？", 
            "桃叶翠颦杨子渡，麦苗青茁蒜山矶。", 
            "不因慷慨投鞭众，自是艰危击节稀。", 
            "总会华夷民阜杂，分徵玉帛使舟飞。", 
            "射蛟人去空英杰，化鹤仙来叹是非。", 
            "西日柁楼仍浩浩，南冠鬓发故依依。", 
            "书生闭户堪终老，跋涉何劳与命违。"
        ], 
        "title": "渡江", 
        "type": "排律", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "橘熟曾登隐者堂，傲霜林薄斓青黄。", 
            "花时吐蕊珠成斛，丛晚抽条绿閟房。", 
            "千树君封培植大，慈闱母老孝思长。", 
            "疗疴欲得苏家井，受命难迁屈子乡。", 
            "自以辟人甘濩落，谁令登俎荐芬芳？", 
            "苞缄万里深随贡，御宴群臣手擘尝。", 
            "霜落洞庭天窅窅，根盘林屋野苍苍。", 
            "斋庐并海诗吟处，雾雨氤氲著纸香。"
        ], 
        "title": "橘隐，为秦文仲赋", 
        "type": "排律", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "子云家在让王村，昆弟三人行最尊。", 
            "胜槩不烦多屋宇，醉乡元自有乾坤。", 
            "蒙天锡福身长健，与物为春道自存。", 
            "璊玉坠枝桃结子，翠幢罗盖竹生孙。", 
            "按歌亲制萦云曲，教舞长开待月轩。", 
            "艺足稻田青雨泼，睡浓嶶帐锦香温。", 
            "不于野隐惭雌伏，政以朝趋怯骏奔。", 
            "比迹梁鸿脱尘网，追踪巢父洗心源。", 
            "佛香梵夹还投老，取次毗邪不二门。"
        ], 
        "title": "寄杨彦远隐君", 
        "type": "排律", 
        "yun": "元"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "清风起乔木，虞麓浣花庄。", 
            "老我成长望，平安字数行。"
        ], 
        "title": "怀王敏德长者", 
        "type": "绝句", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "白璧埋黄壤，清风忆锦袍。", 
            "何当絮酒酹？斜日下林皋。"
        ], 
        "title": "怀亡友岳汉阳", 
        "type": "绝句", 
        "yun": "豪"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "沧波渺千顷，何处觅鸱夷？", 
            "同姓千年后，流芳著断碑。"
        ], 
        "title": "石湖十二咏 其一 石湖", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "阖庐创城郭，俄徙傍湖山。", 
            "酒旆千家室，今犹作市寰。"
        ], 
        "title": "石湖十二咏 其二 新郭", 
        "type": "绝句", 
        "yun": "删"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "吴子筑圜丘，祀帝存壝址。", 
            "鲁亦取圣讥，大禘同失礼。"
        ], 
        "title": "石湖十二咏 其三 拜郊台", 
        "type": "绝句", 
        "yun": null
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "醉拥捧心过，韶华艳绮罗。", 
            "至今湖觜上，彩霓卧沧波。"
        ], 
        "title": "石湖十二咏 其四 行春桥", 
        "type": "绝句", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "始由尝胆凿，战槛逐波通。", 
            "今日凭谁占？渔家一笛风。"
        ], 
        "title": "石湖十二咏 其五 越来溪", 
        "type": "绝句", 
        "yun": "东"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "碧潭通海眼，崖设大士座。", 
            "宛如访天台，石梁飞度过。"
        ], 
        "title": "石湖十二咏 其六 观音岩", 
        "type": "绝句", 
        "yun": "个"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "云坞蕴招提，开窗面湖渚。", 
            "时发钟磬音，惊散沙鸥侣。"
        ], 
        "title": "石湖十二咏 其七 治平寺", 
        "type": "绝句", 
        "yun": "语"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "孤屿突苍翠，波环郁盘盘。", 
            "谁嗜先春味？当来制凤团。"
        ], 
        "title": "石湖十二咏 其八 茶磨峤", 
        "type": "绝句", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "危峰耸浮屠，七级雕阑曲。", 
            "影落湖波心，鱼龙骇常伏。"
        ], 
        "title": "石湖十二咏 其九 楞伽塔", 
        "type": "绝句", 
        "yun": "屋"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "隋将移城时，凿供万夫饮。", 
            "清泠寻丈馀，倒浸青天影。"
        ], 
        "title": "石湖十二咏 其十 越公井", 
        "type": "绝句", 
        "yun": null
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "敕赐宋名臣，穹碑载奎画。", 
            "至今孤亭中，虹光照山白。"
        ], 
        "title": "石湖十二咏 其十一 御书亭", 
        "type": "绝句", 
        "yun": "陌"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "公退紫薇省，宅种紫薇花。", 
            "千树临山麓，秋来粲晓霞。"
        ], 
        "title": "石湖十二咏 其十二 紫嶶村", 
        "type": "绝句", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "吹箫江浦秋，舟荡碧云幽。", 
            "拟溯岩松下，诗盟订白鸥。"
        ], 
        "title": "朱泽民山水", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "尘虑困春华，蒙分谷雨芽。", 
            "醍醐滋舌本，清气溢诗家。"
        ], 
        "title": "永定空衲者送茶", 
        "type": "绝句", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "旧宅桃花坞，流波映草堂。", 
            "睽离将二月，听雨在方床。"
        ], 
        "title": "寄张景昭二首 其一", 
        "type": "绝句", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "梧竹荫萧斋，苔花绿上阶。", 
            "可堪春欲去，捉笔遣吟怀。"
        ], 
        "title": "寄张景昭二首 其二", 
        "type": "绝句", 
        "yun": "佳"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "修篁含雨馀，枝拂清风起。", 
            "扫破碧玲珑，高堂净如洗。"
        ], 
        "title": "岳生画竹", 
        "type": "绝句", 
        "yun": null
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "冯岭少微星，群峰列帝青。", 
            "太丘亲貌得，岩壑想尝经。"
        ], 
        "title": "陈正孚画", 
        "type": "绝句", 
        "yun": "青"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "千叠砚坳云，岩崖杳莫分。", 
            "图馀清兴在，又为客书裙。"
        ], 
        "title": "高彦敬画", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "湖边法喜楼，千顷冷涵秋。", 
            "吟绕维摩室，风生杜若洲。"
        ], 
        "title": "过九里寺", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "逗土细行鞭，苔茵暖透穿。", 
            "生生无限意，都属蓟丘仙。"
        ], 
        "title": "李遵道新竹", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "十年营一睡，醒起欲安民。", 
            "忽睹金乌彩，还山遂老臣。"
        ], 
        "title": "陈抟像", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "云起野桥西，层峰翠隔溪。", 
            "欲寻清閟阁，古木压檐低。"
        ], 
        "title": "云林小景", 
        "type": "绝句", 
        "yun": "齐"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "明月西湖上，清光儗旧时。", 
            "东风露消息，香雪满南枝。"
        ], 
        "title": "王元章梅", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "孤臣万古愁，湘渚水东流。", 
            "江芷汀蓠满，空令泣楚囚。"
        ], 
        "title": "子昂兰", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "仙姿艳玉肌，轻拂五铢衣。", 
            "罗袜凌波去，香尘蹙步飞。"
        ], 
        "title": "子固水仙", 
        "type": "绝句", 
        "yun": "微"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "羁栖江梅姿，飞墨鬓如丝。", 
            "天远鸾留影，筼筜雨后枝。"
        ], 
        "title": "柯敬仲竹", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "巨材千稔资，特立僵挺挺。", 
            "东风吹不回，雪崖冰壑冷。"
        ], 
        "title": "子庭古木", 
        "type": "绝句", 
        "yun": null
    }, 
    {
        "author": "郑元祐", 
        "era": "元", 
        "subtype": "五言绝句", 
        "text": [
            "结跏向双峨，濡毫成九畹。", 
            "袭佩芳馨多，怀人江浦远。"
        ], 
        "title": "明雪窗兰", 
        "type": "绝句", 
        "yun": "阮"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "钱唐湖上筱骖游，一榻长为孺子留。", 
            "头白无成两漂泊，输君天地一沙鸥。"
        ], 
        "title": "怀徐士弘", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "夜雨西陵树，春风燕喜亭。", 
            "学宫资裁正，士类仰仪刑。", 
            "天险开三峡，人心系六经。", 
            "哀猿月中啸，莫作异乡听。"
        ], 
        "title": "送峡州何学正", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "王制严心画，臣工重古人。", 
            "朝廷政典大，岭海学宫新。", 
            "番舶槟榔唾，邮签荔子尘。", 
            "方言若翻译，谁与计偕陈？"
        ], 
        "title": "送泉州蒙古学正", 
        "type": "律诗", 
        "yun": "真"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "王孙有仙骨，梦断郁轮袍。", 
            "候火温丹鼎，吹笙醉碧桃。", 
            "鸟母双蓬鬓，鹓雏五色毛。", 
            "人间既腥腐，青海乐游翱。"
        ], 
        "title": "次韵虞学士赠赵伯容", 
        "type": "律诗", 
        "yun": "豪"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "此老悬车日，颜丹发尚玄。", 
            "由来行乐处，须及未衰年。", 
            "令子工为政，诸孙雅尚贤。", 
            "固应歌舞地，长见月初圆。"
        ], 
        "title": "寄张宣慰", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "牢落慈湖馆，于今二百年。", 
            "闲居仍悯已，解易尚成编。", 
            "吾道乾坤大，斯文日月悬。", 
            "何时甬东路？入邑拜前贤。"
        ], 
        "title": "送白主簿二首 其一", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "簿领慈溪县，遥知傍海漘。", 
            "熬波官赋急，扶犊野农淳。", 
            "船发帆樯晓，烟明岛屿春。", 
            "每嫌凤栖棘，咫尺是青旻。"
        ], 
        "title": "送白主簿二首 其二", 
        "type": "律诗", 
        "yun": "真"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "处士生无字，端居代有人。", 
            "飞书表贞逸，闭户乐清真。", 
            "生意萱花晓，恩光棣萼春。", 
            "悬知束帛聘，侧席待天民。"
        ], 
        "title": "贞逸处士", 
        "type": "律诗", 
        "yun": "真"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "出鼓江湖枻，来餐杞菊苗。", 
            "道方行沃壤，舟已问归潮。", 
            "水浦鱼初上，春城雪未消。", 
            "思君好溪水，乡梦夜迢迢。"
        ], 
        "title": "送陆秀才", 
        "type": "律诗", 
        "yun": "萧"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "道岂污隆易，身由洁素全。", 
            "柏舟凌黑浪，蓬首戴皇天。", 
            "木拱终同穴，兰摧不异阡。", 
            "何人纪贞烈？留取姓名传。"
        ], 
        "title": "义兴岳夫人挽歌词", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "窈窕溪桥路，阴森枫树林。", 
            "岸随青嶂转，家在白云深。", 
            "画史分明意，山人去住心。", 
            "劳形何日已？于此欲投簪。"
        ], 
        "title": "朱泽民画", 
        "type": "律诗", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "高生永嘉秀，秀也实南金。", 
            "学启麟经秘，雏生凤穴深。", 
            "浪花迎客棹，霜叶变枫林。", 
            "异日巍科掇，秋期又盍簪？"
        ], 
        "title": "赠永嘉高生", 
        "type": "律诗", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "晓色冯公岭，春风庆朔堂。", 
            "亲庭白云外，书院碧山傍。", 
            "雀啄飞花柳，鸠鸣结椹桑。", 
            "诗书有世泽，簪笏继朝行。"
        ], 
        "title": "送范山长", 
        "type": "律诗", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "昆冈曾蕴玉，此石尚函辉。", 
            "龙伯珠玑服，仙灵薜荔衣。", 
            "一泓天景动，九节涧苗肥。", 
            "阅世忘吾老，苍寒意未违。"
        ], 
        "title": "昆山石", 
        "type": "律诗", 
        "yun": "微"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "父作更生灵，儿为命世英。", 
            "西州睹威凤，南国剪长鲸。", 
            "不厌朝廷小，终扶日月明。", 
            "诛蚊赋重录，妙墨冠时名。"
        ], 
        "title": "虞侍讲书乃祖丞相雍公诛蚊赋", 
        "type": "律诗", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "幽馆夏初度，清林暑气中。", 
            "开轩对流水，坐石待薰风。", 
            "花落乌巾侧，鸟啼山几空。", 
            "耕渔者谁子？散发奏丝桐。"
        ], 
        "title": "徐良夫耕渔轩游题", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "闲贵堂前路，于今二十年。", 
            "美人黄土后，废址绿芜边。", 
            "顾我知何已？唯公独岿然。", 
            "春风吹杖屦，犹复侍周旋。"
        ], 
        "title": "次韵宋春卿", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "博士衫才绿，书生鬓已皤。", 
            "艰难奈行李，契阔动哀歌。", 
            "叠窗床仍在，临池墨尚多。", 
            "郇公有世泽，春水洞庭波。"
        ], 
        "title": "挽章德懋", 
        "type": "律诗", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "子有唐生术，谁如范叔寒？", 
            "知无狼顾骨，可有鹖皮冠？", 
            "野日晴犹懒，春泥晓未乾。", 
            "多君远相顾，不用画灰看。"
        ], 
        "title": "赠薛相士", 
        "type": "律诗", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "郡国推何武，江湖光郑虔。", 
            "世儒方酝籍，诗律尚清妍。", 
            "宰相才难得，文章妙莫传。", 
            "归耕钓台畔，早寄白云篇。"
        ], 
        "title": "送何景文", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "谁鍊红炉雪，晴云几面旋。", 
            "六花吹作乳，两腋欲成仙。", 
            "苍璧龙鳞舞，松花蟹眼圆。", 
            "如何鬻白石？一味舌头禅。"
        ], 
        "title": "鍊雪轩", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "五言律诗", 
        "text": [
            "熙载真名士，风流追谢安。", 
            "每留宾客饮，歌舞杂相欢。", 
            "却有丹青士，灯前密细看。", 
            "谁知筵上景？明日到金銮。"
        ], 
        "title": "题顾宏中画韩熙载夜宴图", 
        "type": "律诗", 
        "yun": "寒"
    }, 
    {
        "author": "郑东", 
        "era": "元", 
        "subtype": "五言绝句", 
        "text": [
            "皎皎月在树，泠泠风满衣。", 
            "欲问三江口，长歌遂不归。"
        ], 
        "title": "松下钓鱼图", 
        "type": "绝句", 
        "yun": "微"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "多时海上日光催，犹道千山雨未开。", 
            "总被浮云能障断，龙沙不见翠华回。"
        ], 
        "title": "题宋高宗画扇头自题云万木云深隐连山雨未开", 
        "type": "绝句", 
        "yun": "灰"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "飞鸟欲没暮烟稠，落落人家竹树秋。", 
            "绝似南徐城上望，苍茫野色入扬州。"
        ], 
        "title": "题江贯道平远图", 
        "type": "绝句", 
        "yun": "尤"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "移时山鸟斗芳丛，深院佳人昼睡浓。", 
            "起立阶头惊碧草，不缘风雨落春红。"
        ], 
        "title": "题士宣杏花双喜", 
        "type": "绝句", 
        "yun": null
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "沧江楼上酒初醒，起视林花落晓星。", 
            "三月到京春雪霁，太行山色马前青。"
        ], 
        "title": "怀旧", 
        "type": "绝句", 
        "yun": "青"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "莫听讴歌倚柁楼，令人愁怨忆南州。", 
            "一片姑苏城上月，送郎直过界河头。"
        ], 
        "title": "送郭彦昭北游", 
        "type": "绝句", 
        "yun": "尤"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "龙楼凤阁美人歌，赏尽琼花碧玉柯。", 
            "驿使去时浑浪折，江南春色已无多。"
        ], 
        "title": "题徽庙马麟梅", 
        "type": "绝句", 
        "yun": "歌"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "雪压寒林万木垂，经旬不与野人期。", 
            "蹇驴借得如黄犊，犹怕山桥不敢骑。"
        ], 
        "title": "题范宽小雪山图", 
        "type": "绝句", 
        "yun": "支"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "大宛前日进龙媒，屹立天墀骏骨开。", 
            "黄帕宝鞍才卸却，銮舆八月上都回。"
        ], 
        "title": "题赵翰林画马", 
        "type": "绝句", 
        "yun": "灰"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "万壑霜飞木叶丹，石桥流水暮生寒。", 
            "却疑二月天台里，一路桃花照马鞍。"
        ], 
        "title": "题李唐秋山图", 
        "type": "绝句", 
        "yun": "寒"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "白日城南暖气微，春红浑欲著春衣。", 
            "东风吹醒深宫睡，头白君王万里归。"
        ], 
        "title": "题五君瑺海棠", 
        "type": "绝句", 
        "yun": "微"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "二月西湖春似海，南风北风天出云。", 
            "美人如花坐船上，学唱《竹枝》人不闻。"
        ], 
        "title": "西湖图", 
        "type": "绝句", 
        "yun": "文"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "爱尔湖边草堂静，青青竹色照人衣。", 
            "闭门无事开春酒，不管风高柳絮飞。"
        ], 
        "title": "寄友", 
        "type": "绝句", 
        "yun": "微"
    }, 
    {
        "author": "郑东", 
        "era": "元", 
        "subtype": "七言绝句", 
        "text": [
            "故人招我雁山傍，更入秋云结草堂。", 
            "至今未满李徵士，白首犹贪著作郎。"
        ], 
        "title": "题卫明铉山水小景为管伯铭赋", 
        "type": "绝句", 
        "yun": "阳"
    }, 
    {
        "author": "郑东", 
        "era": "元", 
        "subtype": "五言律诗", 
        "text": [
            "野鼠穿黄穴，遗封百草深。", 
            "死无归国梦，人识逸民心。", 
            "峦树冬逾碧，江猿夜亦吟。", 
            "海虞山上月，梅里共沈沈。"
        ], 
        "title": "仲雍墓", 
        "type": "律诗", 
        "yun": "侵"
    }, 
    {
        "author": "郑东", 
        "era": "元", 
        "subtype": "五言律诗", 
        "text": [
            "突死孤坟在，千年恨尚新。", 
            "荆蛮非偶国，盘瓠愧吾人。", 
            "踯躅春啼血，狐狸夜得邻。", 
            "营丘无霸业，吴沼更伤神。"
        ], 
        "title": "齐女墓", 
        "type": "律诗", 
        "yun": "真"
    }, 
    {
        "author": "郑东", 
        "era": "元", 
        "subtype": "五言律诗", 
        "text": [
            "忆君持酒别，初月出东城。", 
            "溪艇几时到，春潮日夜生。", 
            "白沙眠翡翠，青竹下鵁鶄。", 
            "遥想汪徵士，题诗慰逸情。"
        ], 
        "title": "寄郭羲仲", 
        "type": "律诗", 
        "yun": "庚"
    }, 
    {
        "author": "郑东", 
        "era": "元", 
        "subtype": "五言律诗", 
        "text": [
            "野水流花涧，春云拂草亭。", 
            "地连桐柏观，人识少微星。", 
            "养鹤还知相，煎茶亦著经。", 
            "卜邻应未晚，休勒北山铭。"
        ], 
        "title": "题余生山居", 
        "type": "律诗", 
        "yun": "青"
    }, 
    {
        "author": "郑东", 
        "era": "元", 
        "subtype": "五言律诗", 
        "text": [
            "男子始堕地，百年那可量。", 
            "买臣归作郡，颜驷老为郎。", 
            "得路青云表，垂纶野水傍。", 
            "持杯劝君饮，吾意正茫茫。"
        ], 
        "title": "赠吕一相者", 
        "type": "律诗", 
        "yun": "阳"
    }, 
    {
        "author": "郑东", 
        "era": "元", 
        "subtype": "七言律诗", 
        "text": [
            "每爱扬雄能作赋，不忧贾谊易遭谗。", 
            "苍鹰拂拭黄金旋，骏马光明白玉衔。", 
            "太乙频来观象帙，麻姑相许寄银椷。", 
            "独愧才名难并立，见称龙尾也非凡。"
        ], 
        "title": "和郭熙仲", 
        "type": "律诗", 
        "yun": "咸"
    }, 
    {
        "author": "郑东", 
        "era": "元", 
        "subtype": "七言律诗", 
        "text": [
            "太平天子重词臣，色烂官袍宠泽新。", 
            "应对金銮明日月，步趋玉署上星辰。", 
            "夜分执笏传宣急，昼永挥毫草诰频。", 
            "自愧不才头已白，秋风垂钓大江滨。"
        ], 
        "title": "寄呈梁承旨", 
        "type": "律诗", 
        "yun": "真"
    }, 
    {
        "author": "郑东", 
        "era": "元", 
        "subtype": "七言律诗", 
        "text": [
            "风雨两乡难缩地，小窗时读去年诗。", 
            "九龙何处云深浅，一雁不来人别离。", 
            "老树引藤秋结子，黄猿窥果昼呼儿。", 
            "遥知句就无人解，月落山灵堕泪时。"
        ], 
        "title": "九龙山怀友", 
        "type": "律诗", 
        "yun": "支"
    }, 
    {
        "author": "郑东", 
        "era": "元", 
        "subtype": "七言律诗", 
        "text": [
            "万里乘涛来绝海，中朝冠盖尽相知。", 
            "丹丘博士与饮酒，青城先生邀赋诗。", 
            "传钵底须归故国，把文遂欲动京师。", 
            "绝怜船上看春色，二月官河水发时。"
        ], 
        "title": "送日本僧之京", 
        "type": "律诗", 
        "yun": "支"
    }, 
    {
        "author": "郑东", 
        "era": "元", 
        "subtype": "七言律诗", 
        "text": [
            "三月雨晴天气新，老夫起整紫纶巾。", 
            "岸花红白远迎棹，江燕去来低傍人。", 
            "冷面谁能憎俗子，好山吾得作比邻。", 
            "明时独愧才卑拙，老大犹为江海臣。"
        ], 
        "title": "越溪", 
        "type": "律诗", 
        "yun": "真"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "老子婆娑，那回也上南楼去。", 
            "素娥有恨隐云屏，元是娇痴故。", 
            "鸾扇徘徊未许。", 
            "耿多情、为谁堪诉。", 
            "使君愁绝，独倚阑干，后期无据。", 
            "有酒如船，片云扫尽霓裳露。", 
            "他时与客更携鱼，犹记临皋路。", 
            "因念南羁北旅。", 
            "醉乌乌、凭君楚舞。", 
            "问君不见，璧月词成，楼西沉处。"
        ], 
        "title": "烛影摇红 其一 嘲王槐城独赏无月", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "明月如冰，乱云飞下斜河去。", 
            "旋呼艇子载箫声，风景还如故。", 
            "袅袅余怀何许。", 
            "听尊前、呜呜似诉。", 
            "近年潮信，万里阴晴，和天无据。", 
            "有客秋风，去时留下金盘露。", 
            "少年终夜奏胡笳，谁料归无路。", 
            "同是江南倦旅。", 
            "对婵娟、君歌我舞。", 
            "醉中休问，明月明年，人在何处。"
        ], 
        "title": "烛影摇红 其二 丙子中秋泛月", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "春日江郊，素娥吹下银幡舞。", 
            "东风点点乱茶烟，留到明朝否。", 
            "掩袖凝寒不语。", 
            "漫粘酥、枝枝缕缕。", 
            "断肠何似，飞絮多时，落梅深处。", 
            "仙掌擎来，翠眉敛半看成露。", 
            "惊沙马上面帘轻，谁贵毡庐主。", 
            "多少高阳伴侣。", 
            "到如今、沉冥几许。", 
            "乘槎相问，万里银河，欲归无路。"
        ], 
        "title": "烛影摇红 其三 立春日雪，和秋崖韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "先生自寿，拥衾寒，重赋凌云游意。", 
            "我有大儿孔文举，弱冠骎骎暮齿。", 
            "桃已三偷，树犹如此，前度花开几。", 
            "蓬莱可塞，还童却老无计。", 
            "为此援笔翩翩，大江东去，好似歌头起。", 
            "寄与两家孙又子，长看以文为戏。", 
            "某所某公，同年同月，谁剪招魂纸。", 
            "前三例好，不须举后三例。"
        ], 
        "title": "念奴娇 其一 槐城赋以自寿，又和韵见寿，三和谢之", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "枯寒生晚，复何似、张绪少年时意。", 
            "薄命不逢何至此，满眼啼妆龋齿。", 
            "城是城非，年来年去，万八千能几。", 
            "半痴半了，更痴儿计孙计。", 
            "回首仕已半生，仕何如已，已矣羞拈起。", 
            "幸有橘丸丸日大，且复从公围戏。", 
            "若论弹文，更书谤箧，吾历无馀纸。", 
            "多年致仕，大都有甚恩例。"
        ], 
        "title": "念奴娇 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "吾年如此，更梦里、犹作狼居胥意。", 
            "千首新诗千斛酒，管甚侯何齿。", 
            "员峤波翻，瀛洲尘败，吾屐能销几。", 
            "经丘寻壑，是他早计迟计。", 
            "犹记辰巳嗟嗟，故人贺我，且勉呼君起。", 
            "五十不来来过二，方悟人言都戏。", 
            "以我情怀，借公篇韵，恨不天为纸。", 
            "馀生一笑，不须邴曼容例。"
        ], 
        "title": "念奴娇 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "沧洲一叶，待借君、回我炉亭春意。", 
            "突兀灵光无立壁，八面江风寒齿。", 
            "响屐廊深，笼门槛赤，数月今才几。", 
            "千年未论，岂无数十年计。", 
            "我本高卧墙东，何知人事，推枕为君起。", 
            "憔悴庚寅何足记，不觉联翩宾戏。", 
            "白雪阳春，黄鸡唱日，绝少澄心纸。", 
            "我歌草草，和章有例还例。"
        ], 
        "title": "念奴娇 其四 和臞山用槐城韵见寿", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "两丸日月，细看来、也是樊笼中物。", 
            "点点山河经过了，拔帜几番残壁。", 
            "白是沙堤，苍然吴楚，一片成毡雪。", 
            "此时把酒，旧词还是坡杰。", 
            "歌罢公瑾当年，天长地久，柳与梅都发。", 
            "几许闲愁斜照里，掌上沤生沤灭。", 
            "沧海桑枯，东陵瓜远，总不关渠发。", 
            "簪花起舞，可怜今夕无月。"
        ], 
        "title": "念奴娇 其五 酬王城山", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "赤壁之游乐。", 
            "但古今、风清月白，更无坡作。", 
            "矫首中洲公何许，共我横江孤鹤。", 
            "把手笑、孙刘寂寞。", 
            "颇有使君如今否，看青山、似我多前却。", 
            "几见我、伴清酌。", 
            "江心旧岂非城郭。", 
            "抚千年、桑田海水，神游非昨。", 
            "对影三人成六客，更倚归舟夜泊。", 
            "尚听得、江城愁角。", 
            "渺渺美人兮南浦，耿余怀、感泪伤离索。", 
            "天正北，绕飞鹊。"
        ], 
        "title": "乳燕飞/贺新郎 其一 王朋益佥事夜坐文江之上，屡称赤壁之游乐，酒馀索赋，因取坐间语参差述之", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "正丹翁初度。", 
            "对花满江城，晓莺欲语。", 
            "崆峒在何处。", 
            "渐雨过农郊，劝耕问路。", 
            "州人争觑。", 
            "问坡老、重来是否。", 
            "把看灯、传说风流，八境尽图新句。", 
            "如许。", 
            "老子文章，挥毫立马，脱靴嫌污。", 
            "太平易作。", 
            "听父老，歌襦裤。", 
            "愿使君小住，五风十雨。", 
            "重见一粰三黍。", 
            "又天边、飞诏殷勤，说相将去。"
        ], 
        "title": "瑞鹤仙 寿翁丹山", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "曾授茅山记。", 
            "共当年、二百七十，又三甲子。", 
            "昨上云台占云物，占得景风南至。", 
            "又恰是、封侯千岁。", 
            "行遍神州河洛外，早归来、庭下槐阴翠。", 
            "春万户，共生意。", 
            "溪翁图是参同契。", 
            "想金丹、圆成功行，活人相似。", 
            "顾我尊前歌赤壁，生子当如此耳。", 
            "笑华发、东坡年几。", 
            "弟不如人今老矣，看龙头、霄汉雌龙尾。", 
            "呼白石，为公起。"
        ], 
        "title": "乳燕飞/贺新郎 其二 寿周耐轩", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "雨枕莺啼，露班烛散，御街人卖花窠。", 
            "过眼无情，而今魂梦年多。", 
            "百钱曳杖桥边去，问几时、重到明河。", 
            "便人问，无了东风，此恨难磨。", 
            "落红点点入颓波。", 
            "任归春到海，海又成涡。", 
            "江上儿童，抱茅笑我重过。", 
            "蓬莱不涨枯鱼泪，但荒村、败壁悬梭。", 
            "对残阳，往往无成，似我蹉跎。"
        ], 
        "title": "高阳台 和巽吾韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "过雨城西路。", 
            "看轻云、弄日花间，微寒如雾。", 
            "谁是宣华门守者，报我十分开五。", 
            "便痛饮、能销几度。", 
            "寄语后来看花客，待看花、莫待开成树。", 
            "成树也，半为土。", 
            "佺巢蜀锦今何许。", 
            "记西湖、聚景村庄，王亭谢墅。", 
            "冷落柯丘二三子，更问何园韩圃。", 
            "悄一笑、回车竹所。", 
            "点点守宫包红泪，纵倾城、一顾倾城顾。", 
            "家国事，正何与。"
        ], 
        "title": "乳燕飞/贺新郎 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "雨入轻寒，但新篘未试，荒了东篱。", 
            "朝来暗惊翠袖，重倚屏帏。", 
            "明窗丽阁，为何人、冷落多时。", 
            "催重顿，妆台侧畔，画堂未怕春迟。", 
            "漫省茸香粉晕，记去年醉里，题字倾敧。", 
            "红炉未深乍暖，儿女成围。", 
            "茶香疏处，画残灰、自说心期。", 
            "容膝好，团栾分芋，前村夜雪初归。"
        ], 
        "title": "汉宫春 其一 壬午开炉日戏作", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "疏影横斜，似故人安道，只在前溪。", 
            "年年望雪待月，漫倚吟矶。", 
            "千红万紫，到春来、也是寻思。", 
            "君不见，永阳江上，残梅冷雨丝丝。", 
            "有几情人似我，漫骑牛卧笛，乱插繁枝。", 
            "市门索笑憔悴，便作新知。", 
            "城楼画角，又无花、只落空悲。", 
            "但传说，寿阳一片，何曾迎面看飞。"
        ], 
        "title": "汉宫春 其二 岁尽得巽吾寄溪南梅相忆韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "也曾海上，啖如瓜大枣。", 
            "海上归来相公老。", 
            "画堂深、满引明月清风，家山好、一笑尘生蓬岛。", 
            "六年春易过，赢得清阴，到处持杯藉芳草。", 
            "看明年此日，人在黄金台上，早整顿、乾坤事了。", 
            "但细数齐年几人存，更宰相高年，几人能到。"
        ], 
        "title": "洞仙歌 其一 寿中甫", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "有客从余，不计余无酒。", 
            "袖有蟠桃为君寿。", 
            "叹此桃再熟，也须年后。", 
            "甚办得，转盼个偷桃手。", 
            "菊潭三十斛，月又月添，天赋先生日更久。", 
            "但黄杨长寸，闰年倒寸，似凭得到梧宫甚时候。", 
            "客又道奇特是阳生，后七日相看，醉春风柳。"
        ], 
        "title": "洞仙歌 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "枝头雨是青梅泪。", 
            "翻作一江春水。", 
            "鱼腹魂销，龙舟叫彻，不了湖亭张戏。", 
            "满庭芳芷。", 
            "正艾日高高，葛风细细。", 
            "试比陈人，人间除我更谁似。", 
            "浮沉君共我里。", 
            "记薰廊待对，闻鸡蹴起。", 
            "昨日蟾蜍，明朝蝇虎，身与渠衰更悴。", 
            "老夫病已。", 
            "任采绿采苓，为师为帝。", 
            "但有昌阳，倩酤扶路醉。"
        ], 
        "title": "齐天乐 其一 端午和韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "海枯泣尽天吴泪。", 
            "又涨经天河水。", 
            "万古鱼龙，雷收电卷，宇宙刹那间戏。", 
            "沉兰坠芷。", 
            "想重整荷衣，顿惊腰细。", 
            "尚有干将，冲牛射斗定何似。", 
            "成都桥动万里。", 
            "叹何时重见，鹃啼人起。", 
            "孤竹双清，紫荆半落，到此吟枯神瘁。", 
            "对床永已。", 
            "但梦绕青神，尘昏白帝。", 
            "重反离骚，众醒吾独醉。"
        ], 
        "title": "齐天乐 其二 节庵和示中斋端午齐天乐词，有怀其弟海山之梦。昨亦尝和中斋此韵，感节庵此意，复不能自己，倘见中斋及之", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "蒋陵故是簪花路。", 
            "风烟奈何秋暑。", 
            "候馆凋梧，宫墙断柳，谁识当年倦旅。", 
            "余怀何许。", 
            "想上马人扶，翠眉愁聚。", 
            "旧日方回，而今能赋断肠语。", 
            "登高能赋最苦。", 
            "叹高高难问，欲望迷处。", 
            "蝶绕东篱，鸿翻上苑，那更画梁辞主。", 
            "来今往古。", 
            "漫湛辈同来，远公回去。", 
            "我醉安归，黄花扶路舞。"
        ], 
        "title": "齐天乐 其三 戊寅登高，即席和秋崖韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "几年城中无看灯。", 
            "夜三更。", 
            "月空明。", 
            "野庙残梅，村鼓自春声。", 
            "长笑儿童忙踏舞，何曾见，宣德棚，不夜城。", 
            "去年今年又伤心。", 
            "去年晴。", 
            "去年曾。", 
            "不似今年，闲坐处、却不曾行。", 
            "忆去年人、弹烛泪纵横。", 
            "想见西窗窗下月，窗下月，是无情，是有情。"
        ], 
        "title": "江城梅花引 其一 辛巳洪都上元", 
        "type": "词", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "布衣暖，菜羹香，诗书滋味长。"
        ], 
        "title": "隐居谣", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "天道何冥冥，委形辟空杳。", 
            "旷劫土坦平，冲气蔼云杪。", 
            "不入禹封疆，拓地八荒表。", 
            "空洞无边涯，一切境界小。", 
            "骨柔春香浓，目绀夜光瞭。", 
            "洪荒上古前，命不为愁剿。", 
            "卑哉苍生愚，役心颜貌愀。", 
            "窗猴狂摇摇，野马走扰扰。", 
            "髓竭冲融膏，渴命竟枯夭。", 
            "奚不来此邦，软坐廓幽眇。", 
            "刳刷膏肓俗，涤濯肺腑皎。", 
            "骋驾无可游，一生事足了。"
        ], 
        "title": "醉乡十二首 其十一", 
        "type": "古风", 
        "yun": "筱"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "穷冬骄寒冻地裂，北望朔方常下雪。", 
            "五台积古雪不消，鸟兽毛氄结冻血。", 
            "江南昔有酒如渑，蔗浆麟脯相凭陵。", 
            "朝廷有道四海清，既醉凫鹥歌太平。", 
            "九土夜市彻天明，楼红陌紫喧箫笙。", 
            "豪气一饮一千钟，唤得国里春风生。", 
            "千金少年百花眼，左右捧拥上天行。", 
            "战鼓声多瓦欲飞，从此百姓无宁时。", 
            "龙遭鳝舞鼠变虎，恣意反覆弄风雨。", 
            "如今寂寞不救饱，髑髅眼睛生秋草。", 
            "空欲拍弄百斛船，莫羡酿来曝背眠。", 
            "何如我入壶中游，喝云开破天外天。", 
            "翠锦帏幕车渠土，八面雪白净无烟。", 
            "水王双阙琼膏填，使得五行颠倒颠。", 
            "坎离媾春中央宫，俯现摩醯王王仙。", 
            "手执乾坤万化柄，斟酌混沌壳中髓。", 
            "咽得半掬碧色云，夙根无明百杂碎。", 
            "万绿俱空恬无为，四股馥郁红玻瓈。", 
            "自然氤氲太和身，融融泄泄先天春。", 
            "形化为气轻于雾，飞御慈盼福下土。", 
            "金相朵朵鲜绿云，花甃綵衢跨空住。", 
            "八十一天开玉殿，天天互透长生路。", 
            "憨涌醴泉雨甘露，孕牛产麟鳏蛟舞。", 
            "九苞凤凰对舞鸣，钧天清戛云璈音。", 
            "敕取龙猛大士药，尽点大地变黄金。", 
            "嫦娥搦弄团圆雪，抛向下界悬作月。", 
            "银光倒泼白泠明，笑吻霏雾飘香冰。", 
            "戏掷火丸煎海乾，珊瑚万树红斑斑。", 
            "抱出懒雨活龙帝，拔髯痒鼻激喷嚏。", 
            "鼻气环空挂白虹，垂脚东贯大荒东。", 
            "八八翠衫蓬莱儿，舞撒宝花双逶迤。", 
            "千丈白眉老神翁，前导万从开天倪。", 
            "径出盘古顶外行，劫风浩浩空掀轰。", 
            "呵暖为春吸为冬，浊世甲子刹那中。", 
            "数数老松化石了，篯铿小厮半刻夭。", 
            "我之大醉八万四千岁，小醉三千六百日。", 
            "世上几回汉与唐，苦于争战悲獝狘。", 
            "万国黔首行饭囊，鬼貌蓝色心茫荒。", 
            "狭步蹩躠膻埃里，蜉蝣拜天祈寿长。", 
            "气浊謦欬不清响，啾啁碎声群争攘。", 
            "生来不识快活国，纷华外胜夺心王。", 
            "昼夜火烧菩提树，背井索水吃且僵。", 
            "哨地荒年苦命活，籧篨戚施疮痍伤。", 
            "贫者逼迫富者狂，一洼血气六贼戕。", 
            "眼望天上金银落，垒琼架屋铁筑墙。", 
            "莫知仁义为何物，冷笑诗书今不香。", 
            "沉酗私欲反为醒，嫌说青山白云人。", 
            "群昏鼾齁摇不觉，强语以道必生嗔。", 
            "忽笑大笑休休休，回视若辈愁如仇。", 
            "挥手长揖永相谢，千劫万劫逍遥游。"
        ], 
        "title": "醉乡十二首 其十二", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "天运无情岁事新，大宝虚位孤王春。", 
            "昼出衔恤夜梦哭，皇皇五载臣无君。", 
            "南望二王未驻跸，北忆三宫犹蒙尘。", 
            "祅祲蚀日地轴折，冤气上腾霾苍旻。", 
            "百姓茹苦痛彻髓，大事未定焦如焚。", 
            "我宁久处遁闷中，遽忍终死为逆民。", 
            "大哉父母之遗体，与生俱生仁义身。", 
            "天鍊精金铸我心，上籀忠孝两字文。", 
            "痛忆我君我父母，眼中不识天下人。", 
            "不变不变不不变，万挫以死无二心。", 
            "醉喝海岳尚翻动，不信不灭犬羊群。", 
            "或谓逝水不可复，叱我痴忠空愁颦。", 
            "焉知汉绝十八载，光武乃兴舂陵兵。", 
            "即此一语断世事，仰面再拜泪如倾。"
        ], 
        "title": "德祐六年岁旦歌（庚辰岁）", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "霖霪厄晴光，胸臆堆倥偬。", 
            "魍魉啸阴风，砭中肌骨痛。", 
            "物象各忧囚，坤舆一澒洞。", 
            "死禁朝阳升，私窃阴权弄。", 
            "我剖一寸心，洒血声大恸。", 
            "叫天开光明，昼夜永不霿。"
        ], 
        "title": "苦雨", 
        "type": "古风", 
        "yun": "送"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "炎正遭中微，冠屦纷倒置。", 
            "四壁皆楚歌，獯鬻何凶炽。", 
            "万命堕荆棘，身与豺狼值。", 
            "攒眼刺荼毒，地无隙可避。", 
            "君子饿欲死，为时所唾詈。", 
            "白昼行梦中，更相问憔悴。", 
            "我蛰茅茨下，有生痛自愧。", 
            "寒灯吊老影，恻恻不遑寐。", 
            "忧抑并填膺，反覆论此事。", 
            "嗣君尚幼冲，厉阶谁所致。", 
            "权奸弄破国，珠玉乱走地。", 
            "曾谓顷刻间，一蹶失神器。", 
            "风沙犯天颜，生死一叶寄。", 
            "势去若瓦解，哀告不可譬。", 
            "太庙枥胡马，太学巢胡吏。", 
            "殿阁奏秋凉，群群走魈魅。", 
            "凄风吹宫花，春不肯明媚。", 
            "哀笛破深愁，满目新亭泪。", 
            "我朝圣明君，一一皆善治。", 
            "涵育三百年，岂无忠义士。", 
            "我读我父书，颇曾识大义。", 
            "无以死恐我，死亦心不二。", 
            "残生齧胆檗，气怒频裂眦。", 
            "或时坐如死，突眼噤相视。", 
            "先王泽未泯，中兴断可冀。", 
            "仰呼吁不平，挺身摅大志。", 
            "四方皆风动，德化成渐被。", 
            "春秋生杀权，华夷有定位。", 
            "后有董狐笔，当严于载记。", 
            "爰以明人伦，永使勿颠坠。"
        ], 
        "title": "励志二首 其一", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "大哉天地经，森然不可踰。", 
            "圣人治天下，纲常安厥居。", 
            "谁谓遭大变，干戈血模糊。", 
            "天地忽破碎，虎狼穴吾庐。", 
            "毒气孽万物，草木俱焦枯。", 
            "我为国之臣，于义当捐躯。", 
            "受死不为痛，国家终何如。", 
            "念此迫我心，万剑裂肌肤。", 
            "骨腐尚衔冤，且为国家图。", 
            "鬼神果有知，闻之亦欷歔。"
        ], 
        "title": "励志二首 其二", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我忆三宫幸朔方，天颜皴黑鬓发黄。", 
            "鬼风尖尖割肌肉，惊沙扑损龙衣裳。", 
            "群黎命死北魔手，世界缺陷苦断肠。", 
            "小臣翅短飞未得，望破痴眼愁更长。", 
            "呜呼一歌兮哀以伤，白日无光天荒荒。"
        ], 
        "title": "和文丞相六歌（不次韵） 其一", 
        "type": "古风", 
        "yun": "阳"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我忆二王血泪垂，一丝正统悬颠危。", 
            "士卒零落若霜叶，阵前将军今有谁。", 
            "以舟为国大洋里，万死一生终安归。", 
            "至痛无声叫不响，皇天皇天知不知。", 
            "呜呼再歌兮歌孔悲，风雨骤至昼冥迷。"
        ], 
        "title": "和文丞相六歌（不次韵） 其二", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我忆我父在日时，叱我痴钝无天姿。", 
            "旦旦灌溉仁义泽，灵台豁然开光辉。", 
            "夙劫孤露命浊世，王事鞅掌生无期。", 
            "一忆父母教我语，逃罪无地死亦迟。", 
            "呜呼三歌兮泪淋漓，君父不在倚赖谁。"
        ], 
        "title": "和文丞相六歌（不次韵） 其三", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我忆母氏兮圣善，劳苦家事手生茧。", 
            "母后父死十五年，教我育我恩不浅。", 
            "我虽贫拙志不屈，清气棱棱秋莹骨。", 
            "至今一粟一缕丝，皆是父母流传物。", 
            "呜呼四歌兮痛恻恻，皇天后土无终极。"
        ], 
        "title": "和文丞相六歌（不次韵） 其四", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我所思兮文丞相，英风凛凛照穹壤。", 
            "失身匍匐草莽间，屡迫以死弥忠壮。", 
            "虚空可变心不变，吐语铿然金石响。", 
            "想公骨朽化为土，生树开花亦南向。", 
            "呜呼五歌兮并悽怆，望公不见愁泱漭。"
        ], 
        "title": "和文丞相六歌（不次韵） 其五", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我生我生何不辰，血泪化作妖花春。", 
            "平生意气若风云，何苦戚戚悲呻吟。", 
            "狂来一呼天地动，万物鼓荡俱精神。", 
            "天上真火灭不得，灼烁大地生光明。", 
            "呜呼六歌兮歌声清，海岳莹洁日月新。"
        ], 
        "title": "和文丞相六歌（不次韵） 其六", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "凤为百鸟王，孤飞无其友。", 
            "览德而来仪，千载不一有。", 
            "云胡德之衰，囚身狎鸡狗。", 
            "我当愁来时，散发狂叫走。", 
            "历历诉此苦，太空亦肯首。"
        ], 
        "title": "咏怀二首 其一", 
        "type": "古风", 
        "yun": "有"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "精卫虽至微，衔石尚填海。", 
            "一点至烈心，千生万生在。", 
            "我誓铭于天，语大莫能载。", 
            "万万雷霆诛，此盟亦不坏。", 
            "划然笑一声，今古生光彩。"
        ], 
        "title": "咏怀二首 其二", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "遭时不祥厄阳九，垢面蓬鬓丧家狗。", 
            "四夷交侵小雅废，率其子弟攻父母。", 
            "封豕长蛇亘人域，天子下殿跣足走。", 
            "凝碧池头乐最愁，连昌宫里花亦丑。", 
            "三精雾塞黑曈曈，天破地裂一无有。", 
            "谁执弓矢救日月，仰泣旻天大号吼。", 
            "贤者不入胜母里，义士耻饮盗泉水。", 
            "丈夫立身乃大事，一失此足死亦耻。", 
            "当知孔明杲卿辈，岿然三代古君子。", 
            "吕尚磻溪钓文王，乃是汉唐人才尔。", 
            "到今大坏不可救，鸱枭破獍咀唇齿。", 
            "高瞠双眼视天下，黔首浑敦状如鬼。", 
            "龙堆大漠鸟兽夷，舌捲音响蛮侏离。", 
            "不类人形舞百怪，错乱天命灾群黎。", 
            "营州羯狗猪龙形，讵能篡有唐丕基。", 
            "太子即位灵武日，天开万仞磨崖碑。", 
            "载定尊卑奠鳌极，一新正朔授人时。", 
            "渐被日出月没处，梯航臣妾拜京师。", 
            "黄旗紫盖东南兴，大火王气浮晴春。", 
            "勿欺一成一旅微，少康犹能作之君。", 
            "班超已著王命论，陈婴王陵毋生心。", 
            "绛衣大冠大敌勇，今日岂无刘将军。", 
            "田野豪杰久延颈，一呼而动云来奔。", 
            "我当率之效驰驱，整顿乾坤明大伦。", 
            "旧邦新命光前王，逆俗污染咸惟新。"
        ], 
        "title": "续洗兵马", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我有诗一编，率皆恳切辞。", 
            "但写肺腑苦，不求言语奇。", 
            "矢口吐愤气，焉知诗非诗。", 
            "脆语剪风露，叨叨儿女痴。", 
            "昂然大丈夫，以身佩安危。", 
            "何时把杯酒，大笑信双眉。"
        ], 
        "title": "题拙作后", 
        "type": "古风", 
        "yun": "支"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "一砺二砺至万砺，盟执牛耳血为誓。", 
            "灵台空莹白于秋，彻底不生乖戾气。", 
            "眦裂齿碎志恳恳，貉之天性宁踰汶。", 
            "我生一双霹雳手，终碎此虏为齑粉。", 
            "天平地成风俗淳，一统永歌胡无人。"
        ], 
        "title": "三砺", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "太极之髓日之精，生出天地秋风身。", 
            "万木摇落百草死，正色与秋争光明。", 
            "背时独立抱寂寞，心香贞烈透寥廓。", 
            "至死不变英气多，举头南山高嵯峨。"
        ], 
        "title": "菊花歌", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "道人四时花为粮，骨生灵气身吐香。", 
            "闻到菊花大欢喜，拍手歌笑频颠狂。", 
            "忆昔我为混沌王，洞见末劫寿不长。", 
            "尽召群仙列殿下，敕宣餐菊长生方。", 
            "我今化身游下土，一嚼清凉彻肺腑。", 
            "顿令心地豁然开，迸出明珠耀今古。", 
            "普入变化妙如意，能为一切主中主。", 
            "尘尘刹刹黄金身，永救娑婆众生苦。"
        ], 
        "title": "餐菊花歌", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "此君气节极伟特，令人爱之舍不得。", 
            "遍造山水有竹处，不问主人识不识。", 
            "朝朝暮暮看不足，感得碧光透双目。", 
            "一旦心空忽归去，挺身特立化为玉。"
        ], 
        "title": "爱竹歌（并序十月）", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "黄道霾阴昼蚀光，野浮冤气白冥茫。", 
            "世无圣主天应哭，时有忠臣国不亡。", 
            "万刃攒身终莫变，一诚铭骨岂能忘。", 
            "休嫌重复叨叨说，未奏肤公正断肠。"
        ], 
        "title": "八砺三首 其一", 
        "type": "古风", 
        "yun": "阳"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "生得贞心铁石坚，肯将识见与时迁。", 
            "泪如江水流成海，恨似山峰插入天。", 
            "慷慨歌声闻屋外，婆娑剑影落灯前。", 
            "篇篇字字皆盟誓，莫作空言只浪传。"
        ], 
        "title": "八砺三首 其二", 
        "type": "古风", 
        "yun": "先"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "愤气填膺奈若何，千生万死不消磨。", 
            "夷齐道丧纲常坏，汤武兵兴叛逆多。", 
            "天外游心穷碧落，风前注目寄苍波。", 
            "此时此意那容说，环顾斜阳一浩歌。"
        ], 
        "title": "八砺三首 其三", 
        "type": "古风", 
        "yun": "歌"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "吾非好独游，无与吾同者。", 
            "不行众所行，所以惊天下。", 
            "逆哉一世人，昔辩而今哑。", 
            "吻涎流腥膻，变尾面不赭。", 
            "若曰汝为人，宁不识取舍。", 
            "止止勿多言，清风生四野。"
        ], 
        "title": "独游（五月）", 
        "type": "古风", 
        "yun": "马"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "屏气处逆阱，衡虑画奇谋。", 
            "指日誓血语，高空开青愁。", 
            "决志揭大法，一洗天地羞。", 
            "永使臣子辈，耻列伪逆俦。", 
            "美俗薰古德，至治昭皇猷。", 
            "一统万万世，海宇咸蒙休。"
        ], 
        "title": "十砺", 
        "type": "古风", 
        "yun": "尤"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "钱塘帝王都，宫阙高崔嵬。", 
            "盛治蔼无外，鼓舞如春台。", 
            "咸淳圣人去，山崩龙虎摧。", 
            "弹指变晦冥，铁围生劫灰。", 
            "丈夫吐一语，霍落飞风雷。", 
            "直排四海水，并走天外来。", 
            "手濯天地壳，永劫绝纤埃。", 
            "唤醒群盲儿，欢喜双眼开。"
        ], 
        "title": "十一砺四首 其一", 
        "type": "古风", 
        "yun": "灰"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我本渔樵徒，山水足嘉遁。", 
            "昔也为凤凰，今焉乃驽钝。", 
            "反思生为人，虚食国家饭。", 
            "讵甘死贼手，钳口违公论。", 
            "孤忠破众逆，弥久气弥健。", 
            "决当乘良机，为国行天宪。", 
            "勇往直无前，一举四海劝。", 
            "谈笑解倒悬，尽释下民怨。", 
            "生或不就绪，死当偿夙愿。", 
            "罔使竟食言，劫劫抱长恨。"
        ], 
        "title": "十一砺四首 其二", 
        "type": "古风", 
        "yun": "愿"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "姬发誓孟津，集者八百国。", 
            "当时尽弃商，喜受钜桥粟。", 
            "独有首阳山，不生周草木。", 
            "至今插天高，与商无终极。"
        ], 
        "title": "十一砺四首 其三", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "素持不杀戒，一视齐冤亲。", 
            "今遭此大恶，不报无天伦。", 
            "况闻曾子语，不取姑息仁。", 
            "实为不得已，挺身事经纶。", 
            "苟能悟昨非，赦汝改而新。", 
            "负固变诈者，我恕佛亦嗔。", 
            "直期后世后，弗忍为逆臣。", 
            "惟愿吾与汝，同归天德淳。"
        ], 
        "title": "十一砺四首 其四", 
        "type": "古风", 
        "yun": "真"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "金轮王夭中天寿，赤龙夜哭玄蛇吼。", 
            "仙人不忍辞汉去，青山照水生愁丑。", 
            "虽贫亦有买醉资，甘美不入孤臣口。", 
            "死后骨消恨不消，岁岁暗逐春风上新柳。"
        ], 
        "title": "忆梦哭歌", 
        "type": "古风", 
        "yun": "有"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我有一卷书，仗之以为命。", 
            "所言非奇辞，教人归于正。", 
            "昭昭灵台间，生死明于镜。", 
            "愿为大医王，普治众生病。"
        ], 
        "title": "十三砺十首 其一", 
        "type": "古风", 
        "yun": "敬"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "穷阴有巨蛇，蜿蜒数千里。", 
            "磨牙雨毒雾，闻其气者死。", 
            "我心不回邪，纵毒徒为尔。", 
            "终将飞剑去，一击化为水。"
        ], 
        "title": "十三砺十首 其二", 
        "type": "古风", 
        "yun": "纸"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "哀哉大数乖，妖魔填虚空。", 
            "劫雨坏世界，欲与大海通。", 
            "群愚扪空走，夺命鬼手中。", 
            "阴极集万恼，愿天生暖风。"
        ], 
        "title": "十三砺十首 其三", 
        "type": "古风", 
        "yun": "东"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "苍苍南山松，特立孤峰巅。", 
            "身此至正气，性于太初前。", 
            "流泉近灵物，鬼饮之亦仙。", 
            "况抱长生宝，永荫娑婆天。"
        ], 
        "title": "十三砺十首 其四", 
        "type": "古风", 
        "yun": "先"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "大哉万物母，清净光薿薿。", 
            "独尊而为帝，天地亦其子。", 
            "我见我之身，弹指魔王死。", 
            "欢喜独自笑，清风万万里。"
        ], 
        "title": "十三砺十首 其五", 
        "type": "古风", 
        "yun": "纸"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "北荒腾黑阴，飞妖蚀汉日。", 
            "阊阖九重门，老胡骑马入。", 
            "万世熙明殿，一朝鞑靼窟。", 
            "江南荒野间，月黑鬼兵出。"
        ], 
        "title": "十三砺十首 其六", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "嗟汝儿女曹，至蠢亦孔丑。", 
            "面笑心摇摇，欲进乃却走。", 
            "憨痴弄盲语，捧酒祝鬼寿。", 
            "伤哉复伤哉，醒眼频搔首。"
        ], 
        "title": "十三砺十首 其七", 
        "type": "古风", 
        "yun": "有"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "偶背文明时，万事暗苍莽。", 
            "诏汝一世人，父亡子焉往。", 
            "良心油然生，千载垂清响。", 
            "与道同周流，光明塞穹壤。"
        ], 
        "title": "十三砺十首 其八", 
        "type": "古风", 
        "yun": "养"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "王道一陵夷，风俗愈卑隘。", 
            "至于读书者，见利直下拜。", 
            "一或持高论，聚笑议为怪。", 
            "谁其振木铎，与世开聋聩。"
        ], 
        "title": "十三砺十首 其九", 
        "type": "古风", 
        "yun": "卦"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "夙生抱一诚，天亦莫能破。", 
            "云胡白昼中，开眼而死坐。", 
            "猛然风雨生，一叱万邪挫。", 
            "卒使世上人，子孙未相贺。"
        ], 
        "title": "十三砺十首 其十", 
        "type": "古风", 
        "yun": "个"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "相国生东瓯，应谶海坛沙。", 
            "早观上国光，辟雍飞声华。", 
            "叫云骂奸权，远窜走天涯。", 
            "十年登要津，文彩绚晴霞。", 
            "中台势将圻，大拜宣黄麻。", 
            "国步正孔棘，盲涂相牵拿。", 
            "鬼盗杀机弄，平陆鬨龙蛇。", 
            "黔首心不正，居然中阴邪。", 
            "蛛丝网黄屋，六宫妃嫔髽。", 
            "公奉二王奔，脱命毫发差。", 
            "沥胆酹上帝，哭断口大呀。", 
            "南邦血糊地，春深草不芽。", 
            "鬼气射死树，腥妖幻毒花。", 
            "万痛集如虿，百怪鸣如蛙。", 
            "蚀尽朱垠天，国寄海上槎。", 
            "始知上色玉，洁白浑无瑕。", 
            "垢衣悬相印，独御指南车。", 
            "冱寒冻不死，微微命一洼。", 
            "刀圭返魂丹，阳和匝迩遐。", 
            "生擒左贤王，刳腹盐为豝。", 
            "却视旧朝士，一一谁忠嘉。", 
            "万古虚空中，一伪不可加。", 
            "傒我王师来，动地腾喧哗。", 
            "雷霆破恶逆，四海仍一家。"
        ], 
        "title": "二唁诗 丞相陈公（宜中）", 
        "type": "古风", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "狐白裘边事若难，孟尝门下亦何颜。", 
            "若无意智翻身去，半夜焉能度此关。"
        ], 
        "title": "孟尝君度关图", 
        "type": "绝句", 
        "yun": "删"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "楚人念念爱清湘，苦忆九歌频断肠。", 
            "只道此中皆楚国，还于何处拜东皇。"
        ], 
        "title": "屈原九歌图", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "谁念三闾久陆沉，饱霜犹自傲秋深。", 
            "年年吞吐说不得，一见黄花一苦心。"
        ], 
        "title": "屈原餐菊图", 
        "type": "绝句", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "乌喙无情奈若何，功成只合理渔蓑。", 
            "跃身吴越兴亡外，一舸江湖风月多。"
        ], 
        "title": "范蠡扁舟图", 
        "type": "绝句", 
        "yun": "歌"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "十九人中不数君，当机勇辩独超群。", 
            "若非末后脱颖出，多得英风泼楚云。"
        ], 
        "title": "毛遂脱颖图", 
        "type": "绝句", 
        "yun": "文"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "此心安分即逍遥，无欲何愁外境摇。", 
            "才有秋毫失中正，一杯水亦不能消。"
        ], 
        "title": "鲁攲器图", 
        "type": "绝句", 
        "yun": "萧"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "宇宙茫茫尽坦途，莫将得失自相辜。", 
            "胸中若有一些子，大地山河俱窃鈇。"
        ], 
        "title": "列子窃鈇图", 
        "type": "绝句", 
        "yun": "虞"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "郎归犹未到家中，艳语勾春妾面红。", 
            "叵耐相逢不相识，梅花那肯恋东风。"
        ], 
        "title": "秋胡子图", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "荡尽吴王醉后春，化为颦笑艳精神。", 
            "当胸一点痛得别，直是妖娆恼杀人。"
        ], 
        "title": "西施捧心图", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "欲化龟蛇生圣胎，骊山微意孰能猜。", 
            "纯钢一块都磨尽，不信纤毫眼不开。"
        ], 
        "title": "骊山老姥磨铁杵欲作绣针图", 
        "type": "绝句", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "弄玉飘飘仙女姿，凤凰低舞久相期。", 
            "箫中应有别一曲，飞出青天影外吹。"
        ], 
        "title": "秦女吹箫图", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "雾质烟姿雪月心，凌波无迹似多情。", 
            "试听谁在湘江上，彷佛秋风曲数声。"
        ], 
        "title": "湘灵鼓瑟图", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "六国倾城辇入秦，深花密柳锁青春。", 
            "神仙自有长生路，岂是阿房宫里人。"
        ], 
        "title": "毛女图", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "仙药长生不易求，仙山可在海东头。", 
            "祖龙灭尽诸侯后，徐福却来赢一筹。"
        ], 
        "title": "徐福采药图", 
        "type": "绝句", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "百二山河势莫当，咸阳谁付与高皇。", 
            "尽嫌嬴政鲍鱼臭，争慕邵平瓜圃香。"
        ], 
        "title": "青门种瓜图", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "先入关中得计多，彭城未是汉山河。", 
            "不操擒纵英雄手，韩信何由肯倒戈。"
        ], 
        "title": "汉高祖将韩信图", 
        "type": "绝句", 
        "yun": "歌"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "三度桥边伺老仙，始将兵法尽相传。", 
            "不知蹑足此一计，还出书中第几篇。"
        ], 
        "title": "张子房遇黄石公图", 
        "type": "绝句", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "晔晔紫芝岩石隈，避秦有地似蓬莱。", 
            "可怜白发坐不定，又被汉朝呼出来。"
        ], 
        "title": "四皓图", 
        "type": "绝句", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "细柳营中作略殊，宁容直入骤先驱。", 
            "不因一见入门诀，文帝何曾识亚夫。"
        ], 
        "title": "周亚夫细柳营图", 
        "type": "绝句", 
        "yun": "虞"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "怪石蹲身草芥中，错疑猛虎喷腥风。", 
            "何消重费将军力，只在当头一箭功。"
        ], 
        "title": "李广射石虎图", 
        "type": "绝句", 
        "yun": "东"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "自取天章绣，深宫漏不闻。", 
            "弱添今日线，閒认旧时纹。", 
            "明丽千枝锦，蒙茸五色云。", 
            "忽惊花样少，不为女工勤。", 
            "缕结期千载，晴悭暖一分。", 
            "隔窗谁似醉，睡冷篆炉薰。"
        ], 
        "title": "冬景 绣纹添弱线", 
        "type": "排律", 
        "yun": "文"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "度度看梅来，犹疑早计哉。", 
            "相逢如有待，不自觉全开。", 
            "每念苔枝雪，犹颁玉镜台。", 
            "忽能同我笑，知复为谁催。", 
            "有语为春误，何心待月来。", 
            "老夫乘兴耳，不作剡溪回。"
        ], 
        "title": "冬景 梅开不自觉", 
        "type": "排律", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "梅影明于画，空阶扫不除。", 
            "自然清意别，比似众枝疏。", 
            "明艳寒空里，孤梢落叶馀。", 
            "溪横残雪久，日映碧窗虚。", 
            "竹暗愁相并，花寒瘦亦如。", 
            "临流羞白发，惟尔独华予。"
        ], 
        "title": "冬景 疏影", 
        "type": "排律", 
        "yun": "鱼"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "又是梅新蕊，寒凋季子裘。", 
            "抚时惊岁晚，满眼使人愁。", 
            "江路春如许，阑干泪不收。", 
            "别君从灞水，举目在扬州。", 
            "月已成孤影，花应怪白头。", 
            "数声羌笛弄，忍见坠珠楼。"
        ], 
        "title": "冬景 梅蕊惊眼", 
        "type": "排律", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "官路行人老，梅开客过时。", 
            "徘徊深动兴，放浪自吟诗。", 
            "水驿兼山驿，南枝更北枝。", 
            "终然无一句，何以寄相思。", 
            "岁月题梁在，风霜牧笛知。", 
            "北人休系马，馀恨寄他谁。"
        ], 
        "title": "冬景 官梅动诗兴", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "故知花可惜，聊以赠相思。", 
            "与子别多日，先春有一枝。", 
            "荒凉逢雁过，辛苦折琼贻。", 
            "北客遥簪雪，东风早驿诗。", 
            "吾衰如雪白，到日是年时。", 
            "若待青青子，寻芳计已迟。"
        ], 
        "title": "冬景 聊寄一枝春", 
        "type": "排律", 
        "yun": "支"
    }, 
    {
        "author": "刘辰翁", 
        "era": "元", 
        "subtype": "五言排律", 
        "text": [
            "十九年辞汉，花如旧日开。", 
            "自持天外节，谁寄陇头梅。", 
            "死恨节旄尽，生知仗信来。", 
            "春风横浦驿，夜雪满乡台。", 
            "插鬓人空老，沈云雁未回。", 
            "何因香入月，下照拂云堆。"
        ], 
        "title": "冬景 汉节梅花外", 
        "type": "排律", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "死亦乌可已，丹心阐大猷。", 
            "恭承父母教，用剪国家仇。", 
            "日破四洲夜，天开六幕秋。", 
            "终当见行事，不与世同流。"
        ], 
        "title": "书前后臣子盟檄后", 
        "type": "律诗", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "钟得至清气，精神欲照人。", 
            "抱香怀古意，恋国忆前身。", 
            "空色微开晓，晴光淡弄春。", 
            "凄凉如怨望，今日有遗民。"
        ], 
        "title": "墨兰", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "雨晨辉朗霁，一碧湛无垠。", 
            "草木新容净，林峦远意分。", 
            "海生东出日，天散北飞云。", 
            "却喜风犹竞，微凉透夏薰。"
        ], 
        "title": "晓晴", 
        "type": "律诗", 
        "yun": "文"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "落照开空霁，明霞映水鲜。", 
            "乾文悬造化，土脉润山川。", 
            "白满重圆月，青还不翳天。", 
            "定钟声更彻，通昔喜无眠。"
        ], 
        "title": "晚晴", 
        "type": "律诗", 
        "yun": "先"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "此心期不变，曾洒血为盟。", 
            "举世无人识，终年独自行。", 
            "海中擎日出，天外唤风生。", 
            "净尽去云雾，重开白昼明。"
        ], 
        "title": "此心", 
        "type": "律诗", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "举头云苍莽，何以喻吾怀。", 
            "白眼世无偶，青天路可阶。", 
            "湘兰终恋楚，吴橘不踰淮。", 
            "龙卧未雷雨，池塘空沸蛙。"
        ], 
        "title": "即事八首 其一", 
        "type": "律诗", 
        "yun": "佳"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "栖迟破屋下，书史自徜徉。", 
            "道不嫌清苦，人皆笑独狂。", 
            "晚花亏雨露，老树惯风霜。", 
            "莫望阖门北，愁云天外长。"
        ], 
        "title": "即事八首 其二", 
        "type": "律诗", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "一说乾坤事，无愁鬓亦斑。", 
            "心飞空阔外，身堕乱离间。", 
            "日落经何国，归云识故山。", 
            "凭谁扣冥漠，天道几时还。"
        ], 
        "title": "即事八首 其三", 
        "type": "律诗", 
        "yun": "删"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "徉狂全性命，守死混樵渔。", 
            "道否怀才老，心高涉世疏。", 
            "掌中筹地理，灯下论兵书。", 
            "愧我非诸葛，何人顾草庐。"
        ], 
        "title": "即事八首 其四", 
        "type": "律诗", 
        "yun": "鱼"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "山川不可望，荒草苦何深。", 
            "故国英雄泪，终身父母心。", 
            "清池函莹玉，落日堕圆金。", 
            "休问愁多少，芳年雪上簪。"
        ], 
        "title": "即事八首 其五", 
        "type": "律诗", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "薰风吹不透，热恼苦无涯。", 
            "时异生深恨，云飞动壮怀。", 
            "醉谈天下事，清坐月中阶。", 
            "此意有谁解，儿童自听蛙。"
        ], 
        "title": "即事八首 其六", 
        "type": "律诗", 
        "yun": "佳"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "大地尽戎马，皇皇奚所之。", 
            "此身犹梦里，无处问天涯。", 
            "鸟影惊飞弹，蝉声避过旗。", 
            "愿言仍旧贯，生死太平时。"
        ], 
        "title": "即事八首 其七", 
        "type": "律诗", 
        "yun": "支"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "独闭衡门坐，无言意极长。", 
            "赤心怀赵日，绿鬓染吴霜。", 
            "火正当阳地，风来自午方。", 
            "连宵验天象，心宿炳明堂。"
        ], 
        "title": "即事八首 其八", 
        "type": "律诗", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "一襟清气足，此夜岂人寰。", 
            "醉影松杉下，吟身风露间。", 
            "秋悬当殿月，云宿近城山。", 
            "明发骑鲸去，飘然不可攀。"
        ], 
        "title": "宿半塘寺", 
        "type": "律诗", 
        "yun": "删"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "世道忽翻覆，愁来痛彻心。", 
            "腥风行杀气，淫雨哭秋阴。", 
            "虏睨朝廷玺，官空帑藏金。", 
            "妃嫔今草地，宫髻泪中簪。"
        ], 
        "title": "对雨有怀", 
        "type": "律诗", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "冥迷江树外，一鸟破云还。", 
            "雨雪乾坤变，干戈笔砚闲。", 
            "命于时不偶，心与道相关。", 
            "终见二三月，花边展笑颜。"
        ], 
        "title": "次韵", 
        "type": "律诗", 
        "yun": "删"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "丁丑戊寅岁，黄河两度清。", 
            "但教大宋在，即是圣人生。", 
            "亘古理不泯，中天日转明。", 
            "这番戡定后，世世永休兵。"
        ], 
        "title": "黄河清", 
        "type": "律诗", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "一变太平业，民生若失巢。", 
            "乏牛耕瘠土，多马坏荒郊。", 
            "花圃半栽菜，谷田今长茅。", 
            "幡然欲深隐，远与世相抛。"
        ], 
        "title": "郊行即事四首 其一", 
        "type": "律诗", 
        "yun": "肴"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "五年前事别，一说泪滂沱。", 
            "帝业虽迁鼎，人心未倒戈。", 
            "日光疑白昼，天影愧清波。", 
            "背立官塘路，风前慷慨歌。"
        ], 
        "title": "郊行即事四首 其二", 
        "type": "律诗", 
        "yun": "歌"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "痴立若忘归，欲言还又讷。", 
            "时危恐戄多，国破繁华歇。", 
            "黄叶辱吴山，绿芜欺魏阙。", 
            "两峰流水声，偷哭汉宫月。"
        ], 
        "title": "郊行即事四首 其三", 
        "type": "律诗", 
        "yun": "月"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "云禁江城昼色阴，可怜寂寞读书身。", 
            "风霜虐命四五载，雨露润民三百春。", 
            "雁落愁声唯送泪，马驰怨迹岂成尘。", 
            "如今不独桐江上，新著羊裘又一人。"
        ], 
        "title": "郊行即事四首 其四", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "独笑或独哭，从人唤作颠。", 
            "生惟嗜食菜，贫亦耻言钱。", 
            "清兴游空外，孤愁抱日边。", 
            "所忧无别念，雁又犯南天。"
        ], 
        "title": "遣兴二首 其一", 
        "type": "律诗", 
        "yun": "先"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "传家曾受易，所得亦良深。", 
            "今古岂二道，死生惟一心。", 
            "颠风掀旷野，痴雪厄寒林。", 
            "不改隐居操，扃门自鼓琴。"
        ], 
        "title": "遣兴二首 其二", 
        "type": "律诗", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "破得愁城了，仍还太古风。", 
            "浑然无事国，不与世相通。", 
            "地迈华胥外，天归混沌中。", 
            "蠢哉蛮触氏，苦死角英雄。"
        ], 
        "title": "醉乡十二首 其一", 
        "type": "律诗", 
        "yun": "东"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "狂药蜕凡骨，疑来别一州。", 
            "形骸闲若弃，风壤旷无忧。", 
            "屡有圣人至，难同恶客游。", 
            "所交惟陆谞，落魄老菟裘。"
        ], 
        "title": "醉乡十二首 其二", 
        "type": "律诗", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "盎然非世境，乐意渺无垠。", 
            "暖骨通仙处，寒冬能幻春。", 
            "眼空天亦小，心净月逾新。", 
            "昔者李太白，于兹竟瘗身。"
        ], 
        "title": "醉乡十二首 其三", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "太和国土里，风味极清柔。", 
            "意外竟忘世，胸中不梦秋。", 
            "日蒸春气涌，地漾水光流。", 
            "此即神仙窟，何须更十洲。"
        ], 
        "title": "醉乡十二首 其四", 
        "type": "律诗", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "独到至乐处，于于自在行。", 
            "身心全去碍，骨肉若通明。", 
            "劫外冥天地，空中一死生。", 
            "却观凡世界，眇尔幻沤轻。"
        ], 
        "title": "醉乡十二首 其五", 
        "type": "律诗", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "谁居此域作生涯，偏许刘伶毕卓家。", 
            "屋影空空天渺漭，烛光闪闪地横斜。", 
            "春红软玉颓衣树，秋碧流波漾缬花。", 
            "接壤或通三岛路，任他苦海事如麻。"
        ], 
        "title": "醉乡十二首 其六", 
        "type": "律诗", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "万里和风眼底回，陶陶乐土隔飞埃。", 
            "暖浮花思春初透，红涨霞纹潮正来。", 
            "长驻童颜驱老去，不教玄鬓受愁催。", 
            "举头阊阖手能摸，更欲乘风过九垓。"
        ], 
        "title": "醉乡十二首 其七", 
        "type": "律诗", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "自许志颇大，频歌慷慨辞。", 
            "攒眉无说处，仰面独行时。", 
            "豪杰心犹檗，生灵命若丝。", 
            "当今欲平治，舍我则云谁。"
        ], 
        "title": "写愤三首 其一", 
        "type": "律诗", 
        "yun": "支"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "开眼看不得，愁来只自颠。", 
            "六年万忧苦，四海一腥膻。", 
            "叹命巧相值，观时痛可怜。", 
            "却惭深夜月，犹忍照胡天。"
        ], 
        "title": "写愤三首 其二", 
        "type": "律诗", 
        "yun": "先"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "朝廷罹祸乱，民物苦颠连。", 
            "晋帝渡江谶，唐皇幸蜀年。", 
            "剖云行白日，翻海洗青天。", 
            "办得大事了，胸中即泰然。"
        ], 
        "title": "写愤三首 其三", 
        "type": "律诗", 
        "yun": "先"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "屡问北来者，相传尽不同。", 
            "三宫在何许，万姓堕愁中。", 
            "春草活腥绿，雨花啼惨红。", 
            "人间至微物，今亦怨天公。"
        ], 
        "title": "无题五首 其一", 
        "type": "律诗", 
        "yun": "东"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "自古无兹难，我朝今遇之。", 
            "小臣惭逆土，大事决成期。", 
            "劫坏六龙死，天荒万象悲。", 
            "时哉弗可失，奋发莫迟疑。"
        ], 
        "title": "无题五首 其二", 
        "type": "律诗", 
        "yun": "支"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "一天悽怆事，此恨极难裁。", 
            "骨纵已成土，心终不肯灰。", 
            "毒蛇嘘树死，怨鸟哭春哀。", 
            "处处山东老，悬情汉诏来。"
        ], 
        "title": "无题五首 其三", 
        "type": "律诗", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "愁海茫茫望不穷，黄茅白苇渺阴风。", 
            "凤凰高遁层霄外，豺虎横行大道中。", 
            "九庙倾颓郊祀废，四方祸乱国家空。", 
            "于今建武重兴汉，谁是云台第一功。"
        ], 
        "title": "无题五首 其四", 
        "type": "律诗", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "鞠躬尽瘁吊无君，满耳冤声不忍闻。", 
            "醉去忘形犹蜕骨，怒来嚼齿欲穿龈。", 
            "腥风涴晓春应怨，痴雾霾空路莫分。", 
            "荧惑星明圣人出，频频中夜验天文。"
        ], 
        "title": "无题五首 其五", 
        "type": "律诗", 
        "yun": "文"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "新秧遭水毁，岁事正关情。", 
            "日没虎狼出，城荒荆棘生。", 
            "清流不可污，古道竟谁行。", 
            "阔步独归去，茅檐月自明。"
        ], 
        "title": "久雨后郊外独行", 
        "type": "律诗", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "谁谓匪人贱，犹怀事贼羞。", 
            "挺身持大义，正语叱狂酋。", 
            "名在春逾艳，骨香花不愁。", 
            "有灵知国事，地下笑王侯。"
        ], 
        "title": "追奖", 
        "type": "律诗", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "愈久愈不变，一忱生死俱。", 
            "独行天与语，枯坐石为徒。", 
            "血污衣冠国，冤浮盗贼区。", 
            "何当洗兵马，终古统炎图。"
        ], 
        "title": "一砺（庚辰九月）", 
        "type": "律诗", 
        "yun": "虞"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "昔在先皇帝，当阳四十年。", 
            "文明照天下，俊杰立王前。", 
            "一自胡兵入，俄惊汉鼎迁。", 
            "致今人道乱，空谷遁遗贤。"
        ], 
        "title": "忆前辈二首 其一", 
        "type": "律诗", 
        "yun": "先"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "治世衣冠盛，人才极典刑。", 
            "开心呈日月，吐语走风霆。", 
            "气象近三代，文章出六经。", 
            "今焉不可得，四顾一冥冥。"
        ], 
        "title": "忆前辈二首 其二", 
        "type": "律诗", 
        "yun": "青"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "壮怀宁久淹，藏六暂穷櫩。", 
            "道病人相食，时危笔不铦。", 
            "哭衰愁里命，笑粲醉中髯。", 
            "清怪每如是，从教俗士嫌。"
        ], 
        "title": "四砺二首（十月） 其一", 
        "type": "律诗", 
        "yun": "盐"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "说杀说不醒，世人良可叹。", 
            "欣欣从北俗，往往弃南冠。", 
            "毒露沾肤烂，尖风破骨寒。", 
            "愿身化作剑，飞去斩楼兰。"
        ], 
        "title": "四砺二首（十月） 其二", 
        "type": "律诗", 
        "yun": "寒"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "何处寻芳策蹇驴，典衣买酒出城西。", 
            "玄都观里桃千树，黄四娘家花满溪。"
        ], 
        "title": "杜少陵春游曲", 
        "type": "绝句", 
        "yun": "齐"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "春色沉沉锁建章，困人天气日初长。", 
            "閒来独立雕檐下，笑杀双飞燕子忙。"
        ], 
        "title": "春词集句", 
        "type": "绝句", 
        "yun": "阳"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "月转觚棱夜未央，倚床自炷水沈香。", 
            "芙蓉小帐云屏暗，二十五声秋点长。"
        ], 
        "title": "秋词集句", 
        "type": "绝句", 
        "yun": "阳"
    }, 
    {
        "author": "郑允端", 
        "era": "元", 
        "subtype": "七言绝句", 
        "text": [
            "昔随阿母上蓬莱，香气如云拂面来。", 
            "今日梦中犹是见，梅花相对一床开。"
        ], 
        "title": "楮帐", 
        "type": "绝句", 
        "yun": "灰"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "乡年子胡子，在杭客僧坊。", 
            "褐衣冷不絮，蛙灶突不炀。", 
            "直言迅风霆，劲气蟠穹苍。", 
            "独与俞校理，笑语温而庄。", 
            "心探群经奥，目短百氏墙。", 
            "折衷不求似，各极其短长。", 
            "我时为诸生，拱听私自庆。", 
            "融万会于一，掣蔀睹日光。", 
            "死生一阔别，今几四十霜。", 
            "我既为饥驱，东泛吴下航。", 
            "俞公有犹子，吏事析豪芒。", 
            "读书复读律，才比百鍊钢。", 
            "漕府多俊彦，何异雁鹜行。", 
            "秩满升帅府，年劳跻省郎。", 
            "功名晚亨奋，自可上庙堂。", 
            "我忝里闬末，看子青云翔。", 
            "威凤一高举，应龙岂终藏？", 
            "送子岁年暮，赠子金玉章。"
        ], 
        "title": "送俞漕掾", 
        "type": "古风", 
        "yun": "阳"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "日行底天廓，劝农正其时。", 
            "畇畇土膏动，穆穆条风吹。", 
            "渚花尚自媚，汀柳亦间垂。", 
            "中吴号沃壤，东作多遗黎。", 
            "首更太伯化，民俗恒熙熙。", 
            "一从干戈兴，杀虏令人悲。", 
            "草生髑髅眼，灶绝茅茨炊。", 
            "十室存二三，烧劫偶见遗。", 
            "官租不少贷，民力何由支？", 
            "张侯尹吴县，冰檗严矜持。", 
            "徵科泪暗落，且复鞭创痍。", 
            "兹当东作兴，载耜循年规。", 
            "言告加勉勖，心伤为嗟咨。", 
            "田老锋镝馀，仅保骨与皮。", 
            "犹复望岁丰，迎拜携孤嫠。", 
            "茹芹敢望饱？无力堪拖犁。", 
            "嚼虱恒苦腥，饭牛恒苦饥。", 
            "侯为百里宰，腹笥盛书诗。", 
            "民劳曷小康？民病曷小医？", 
            "虢文谏周室，千古有令仪。", 
            "咽饿啖儿肉，何人埋父尸？", 
            "民力苟不苏，天鉴亦不私。", 
            "上帝专主宰，臣言谅非痴。"
        ], 
        "title": "悯农，送张德常吴令出郊劝农，兼柬国瑞公相", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "胎禽巢居迥，每在林表松。", 
            "栋梁架青冥，户牖瞰碧峰。", 
            "欲睹仙者驭，每怀尘外踪。", 
            "玉童坐吹笙，娟娟好颜容。", 
            "时归理其室，护以虎与龙。", 
            "茅檐瑶草香，欲往路莫从。", 
            "星宫集群真，霞光覆千重。", 
            "邂逅十洲上，仙圣应相逢。"
        ], 
        "title": "鹤巢，次张贞居韵", 
        "type": "古风", 
        "yun": "冬"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "堕地作男儿，有用须及早。", 
            "当年悬弧意，焉得乡曲老？", 
            "青云一蹉跎，鬓发日已皓。", 
            "常恐归去迟，心焉惄如捣。", 
            "我家东吴城，翠竹森若葆。", 
            "力耕输王税，妻子亦温饱。", 
            "诗成每独咏，觞至或共倒。", 
            "富贵将焉如？岁晏聊自保。", 
            "萧萧风前柳，贸贸霜下草。", 
            "有官固当归，无官归亦好。"
        ], 
        "title": "送友还乡", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "泰伯常采药，深蹊入芳菲。", 
            "攀桂作帷帐，纫兰制裳衣。", 
            "坐令文身俗，悉从端委归。", 
            "支胤后世君，礼让日渐违。", 
            "迷阳行棘足，蘼芜露沾衣。", 
            "三秀不改度，斋房耀灵辉。", 
            "撷之荐瑶席，神享民是依。"
        ], 
        "title": "赋采香径，送吴县张令升佐嘉定州", 
        "type": "古风", 
        "yun": "微"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "百里尽平壤，兹山忽中蟠。", 
            "谽谺得宏深，迂徐纳平宽。", 
            "僧坊隐其腹，崇搆居桓桓。", 
            "立神卫觚棱，缘云置阑干。", 
            "我来玄冬交，榜舟起微澜。", 
            "天连黄沙白，露委青林丹。", 
            "地无车马尘，松筠政坚完。", 
            "苍然后凋意，彼此不厌看。", 
            "稍稍陟其崖，探源汲清寒。", 
            "恭惟桑苧翁，出处良独难。", 
            "帝青九万里，冥飞见脩翰。", 
            "空留雪泥迹，莫究清净观。", 
            "煮茗涤烦暑，晏然有馀欢。"
        ], 
        "title": "游惠山寺", 
        "type": "古风", 
        "yun": "寒"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "山中太始雪，玉光郁巑岏。", 
            "积之非岁月，坐而阅暑寒。", 
            "纯白既不变，空明谅非难。", 
            "悬冰松梢堕，危石涧底蟠。", 
            "维时古真人，头峨切云冠。", 
            "闵世方内热，忧喜亏其完。", 
            "燕坐以观复，一念万劫宽。", 
            "问之何因耳？笑指青琅玕。"
        ], 
        "title": "山雪斋", 
        "type": "古风", 
        "yun": "寒"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "神工铸明镜，持进嫦娥宫。", 
            "嫦娥羞鉴容，暮挂扶桑东。", 
            "浮云散天风，照耀九海空。", 
            "如何万丈光？泻入诗仙胸。", 
            "谈玄走银蟾，落笔惊彩虹。", 
            "掩却星斗文，孤辉天地中。"
        ], 
        "title": "明月镜", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "巍巍龙虎山，融结自太古。", 
            "笃生虚静君，道独继祖武。", 
            "真人生岩穴，萧然一环堵。", 
            "蓬首目光炯，燕坐闻众父。", 
            "爰契虚静心，天风桧杉舞。"
        ], 
        "title": "上清金蓬头道者画像", 
        "type": "古风", 
        "yun": "麌"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "山中学仙侣，乡来发皆玄。", 
            "惊我头白来，忽已十七年。", 
            "民物殊更变，青山独依然。", 
            "馆我太霞室，酌以松根泉。", 
            "非君慰幽独，空斋难晏眠。"
        ], 
        "title": "赠姚尊师", 
        "type": "古风", 
        "yun": "先"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "江右山水窟，所产多才贤。", 
            "溢为空门秀，一一皆清妍。", 
            "向时欣太中，说法龙河壖。", 
            "遂令吴下雪，便参老晖禅。", 
            "昼飞楚畹墨，夜发升州船。", 
            "文庙日有赐，来自冥冥天。", 
            "地蒸金银气，海涌云霞鲜。", 
            "歆艳谷崖动，参究槌拂捐。", 
            "东归住双峨，户屦来后先。", 
            "光风流转处，名满越与燕。", 
            "哲也继欣出，研坳侵雪肩。", 
            "芳丛依苔石，瘦竹穿涧泉。", 
            "神闲妙盘礴，思入孤桐弦。", 
            "朝阳鸣孤凤，秋空唳饥鸢。", 
            "想从闻思脩，六根互相宣。", 
            "听者悉说喜，赠章动盈篇。", 
            "恨非昌黎伯，乃欲观其颠。", 
            "要须三摩地，契悟非言传。"
        ], 
        "title": "赠江右哲上人", 
        "type": "古风", 
        "yun": "先"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "孔子少也孤，不知防墓地。", 
            "亲殡五父衢，问之邻母氏。", 
            "嗟我云山翁，追远心不置。", 
            "祖茔在阳冈，距今已七世。", 
            "松楸写新图，名笔为题识。", 
            "国史既特书，铁史光相继。", 
            "眷兹河阳山，白云浩无际。"
        ], 
        "title": "马氏云山祖茔图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "迢迢湘浦秋，盈盈洛川月。", 
            "镜空离鸾舞，天远孤鸿灭。", 
            "木叶向人下，瑶草带愁折。", 
            "有怀无由寄，琴心谩三叠。"
        ], 
        "title": "凌波仙", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "玄冬夜何长，白日寒苦短。", 
            "流光迈鲁疾，浮态怯齐缓。", 
            "画沙劳纤锥，窥天费幽管。", 
            "事靡有定形，犬氂马生卵。", 
            "岂无酒消忧？累觞弗能满。", 
            "冒雪梅含英，香露珠纂纂。", 
            "西窗期同观，赓咏倾茗盌。"
        ], 
        "title": "岁晚寄郦尚德、马民立", 
        "type": "古风", 
        "yun": "旱"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "卑栖拙谋身，旷望时纵目。", 
            "山气晓亦佳，烧痕晴自绿。", 
            "轹金扳松屑，解缨濯岩瀑。", 
            "幽怀良自怡，谁云有延促？"
        ], 
        "title": "山居图二首 其一", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "惟是安僻境，本非薄荣名。", 
            "松根听泉坐，溪边看云行。", 
            "夜雨下黄叶，春风开紫荆。", 
            "物理有代谢，古人谁独生？"
        ], 
        "title": "山居图二首 其二", 
        "type": "古风", 
        "yun": "庚"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "墨台有淑媛，不嫁敛眉妩。", 
            "江南夏六月，火五金伏土。", 
            "于时媛以洁，空中不受暑。", 
            "携持枕簟间，断非戕斤斧。", 
            "况复不妒忌，凉薄善自处。", 
            "纱厨奉清欢，通宵默无语。", 
            "君子加保抱，安寝梦净侣。", 
            "各弹绿筠操，就中节更苦。", 
            "严冷莫可犯，编排其有序。", 
            "玲珑瑑黄玉，珫通映朱户。", 
            "舞榭洞八窗，歌台高百堵。", 
            "弗贻六宫怜，顿消汗如雨。", 
            "安知凉秋至？君颜不复睹。", 
            "此时愁绪多，恰同齐纨素。", 
            "用舍良有时，宁问今与古？"
        ], 
        "title": "竹夫人", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "城西高台高百尺，传是吴王旧游迹。", 
            "百花正开西子醉，明月芳洲照清夕。", 
            "娇颜如花醉王侧，城上乌啼晓星白。", 
            "歌鼓声消醉未消，越王已将兵来朝。", 
            "鏦金挝鼓殷天地，兵败可复栖夫椒？", 
            "吴人遗恨化潮汐，暮往朝来箭径直。", 
            "不然自可君甬东，何用萧萧马嘶驿。"
        ], 
        "title": "姑苏台", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "吴王城西夏驾湖，至今草木青扶疏。", 
            "想见吴王来避暑，后宫濯濯千芙蕖。", 
            "酣红矗翠总殊绝，谁似西施天下无？", 
            "西施醉凭水窗睡，曼衍鱼龙张水戏。", 
            "月上湖头王醉醒，归舟莲炬繁如星。", 
            "不知拥扇暍人者，日夜窥吴不暂舍。"
        ], 
        "title": "夏驾湖", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "有吴桓王之墓田，乃在盘门南郭边。", 
            "墓中玉凫久化土，石上赤乌犹纪年。", 
            "寒食无人洒麦饭，东风满地飘榆钱。", 
            "功昭前代启吴祚，葬地合择名山川。", 
            "阖闾城南不百步，土薄易致耕夫穿。", 
            "昭纮众臣号详密，虑不及此宁非愆？", 
            "缅思山东举义日，郿炷顾已无诸贤。", 
            "惟王父子起相继，黄星闪避东南天。", 
            "假之修龄定四海，许下岂容瞒著鞭？", 
            "凿山掩匠等发掘，朽壤一抔谁独专？", 
            "白杨萧萧北邙路，姓名能得几人传？"
        ], 
        "title": "吴桓王墓", 
        "type": "古风", 
        "yun": "先"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "栖霞岭南湖水阴，墓木两株高百寻。", 
            "鬼神撝护霜雪干，日夜怒号风雨音。", 
            "山僧纸钱每自挂，陇酋金槌那得侵？", 
            "精忠既已塞天地，英爽尚尔盘山林。", 
            "恨虽无血可化碧，世故有人能范金。", 
            "恭惟父子一抔土，尚想君臣千载心。", 
            "万松岭前行殿废，五国城头寒漏沉。", 
            "空令遗黎痛至骨，荒坟一上一哀吟。"
        ], 
        "title": "岳武穆王墓", 
        "type": "古风", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "谁继清忠最老成，韦庵头白气峥嵘。", 
            "平生学术尊刘向，少日声名盖贾生。", 
            "制锦老为溪上邑，横金晚致幕中评。", 
            "高怀直欲吞馀子，爽气何堪发九京？", 
            "絮酒益兴霜露感，书题重积死生情。", 
            "羊昙恸哭青山路，宿草萋萋夕照明。"
        ], 
        "title": "挽牟县尹", 
        "type": "排律", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "铦衲来从日本东，说法亲曾授老龙。", 
            "珠树摘花抽藻思，金膏潴水淬神锋。", 
            "玄机不发空中镝，信器应传雨里舂。", 
            "暂玩一轮吴渚月，便依千尺定林松。", 
            "江光宛似玻瓈合，山色依然翠黛重。", 
            "寒水但馀鸥泛泛，荒台无复凤雍雍。", 
            "霜凋锦树存孤柏，海涌青瑶见独峰。", 
            "未识笑翁空比拟，城楼月上忽闻钟。"
        ], 
        "title": "送铦仲刚游金陵", 
        "type": "排律", 
        "yun": "冬"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "海上人家亦壮哉，远潮平处是蓬莱。", 
            "道人宫阙天晴见，龙伯衣冠雾里来。", 
            "东日欲升长照槛，北辰在望每登台。", 
            "凤麟洲近天光密，鳷鹊楼高雪雾开。", 
            "论治儒臣工献纳，当阳圣主急贤才。", 
            "贡琛还见柑登俎，宴席仍闻乐奏陔。", 
            "过雨绿芜连地远，翻阶红药倚云栽。", 
            "故人若问沧江老，为语穷愁绝可哀。"
        ], 
        "title": "送张仲贤北上", 
        "type": "排律", 
        "yun": "灰"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "风光南国典签孙，笔底江山妙吐吞。", 
            "云涌坐隅岩木动，瀑飞书屋浪花翻。", 
            "危桥仅尺疑虹饮，怪石逾拳作兽蹲。", 
            "可即田庐朝挂笏，只应萝月夜窥门。", 
            "林深曷致巢松鹤？谷响如闻啸树猿。", 
            "裹饭趁墟身欲往，担簦陟峤手堪扪。", 
            "公廷未竟东方谑，画史恒推北苑尊。", 
            "老矣玉文堂上客，悲歌一恸为招魂。"
        ], 
        "title": "题达监司所藏柯博士秋山图", 
        "type": "排律", 
        "yun": "元"
    }, 
    {
        "author": "郑元祐", 
        "era": "元", 
        "subtype": "七言排律", 
        "text": [
            "雪舫夜寒虹贯日，溪亭腊尽柳含春。", 
            "将军结发开全武，隐者逃名愧子真。", 
            "醉里都忘诗格峻，灯前但爱酒杯频。", 
            "芼羹青点沿墙荠，斫鲙冰飞出网鳞。", 
            "稽古尚能窥草圣，送穷端欲致钱神。", 
            "周南老去文章在，同谷歌终手脚皴。", 
            "擉鳖归来还自笑，闻鸡起舞意谁嗔。", 
            "盍簪岂料有今夕，明日桃源又问津。"
        ], 
        "title": "书画舫小集分韵得春字", 
        "type": "排律", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "金坛郭里扫尘斋，移向宜兴傍古槐。", 
            "孙子读书儿致养，更无尘杂到苔阶。"
        ], 
        "title": "怀张天民", 
        "type": "绝句", 
        "yun": "佳"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "跌宕王郎天马驹，胸蟠百箧外家书。", 
            "雨窗卧病三十日，裹饭何曾见子舆？"
        ], 
        "title": "病中寄王叔明", 
        "type": "绝句", 
        "yun": "鱼"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "东风吹雨弄新晴，仙子楼居吹玉笙。", 
            "不是春阴在帘幕，已应颠倒落红英。"
        ], 
        "title": "张贞居神光楼看雨三首 其一", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "濛濛灵雨向东来，曙色轩窗面面开。", 
            "为爱条风吹润绿，莫教人迹印苍苔。"
        ], 
        "title": "张贞居神光楼看雨三首 其二", 
        "type": "绝句", 
        "yun": "灰"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "碧云千仞紫阳山，都在东风化雨间。", 
            "细与阳春同霢霂，岸花汀柳亦斑斑。"
        ], 
        "title": "张贞居神光楼看雨三首 其三", 
        "type": "绝句", 
        "yun": "删"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "袖里惭无博浪槌，酒醒空赋稚桑诗。", 
            "悲凉一曲山阳笛，满眼山河是义熙。"
        ], 
        "title": "陶靖节像", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "神光楼上春联句，醉里纵横笔屡挥。", 
            "归到吴中见蒙子，斯文徵艺有神机。"
        ], 
        "title": "赠制笔温生二首，并引 其一", 
        "type": "绝句", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "温生有子能传业，郑老无书可寄君。", 
            "他日制成壸领记，尚凭毛颖话慇勤。"
        ], 
        "title": "赠制笔温生二首，并引 其二", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "秦兵百万压东南，宗社安危已独担。", 
            "却置捷书棋局底，诸君犹认罪清谭。"
        ], 
        "title": "谢太傅像", 
        "type": "绝句", 
        "yun": "覃"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "我病在床身欲飞，棋锋何日赌神机？", 
            "想应近日翻经后，只有青山到竹扉。"
        ], 
        "title": "病中寄光孝禅翁", 
        "type": "绝句", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "金鳌背上郁蓝天，长有神龙卫法筵。", 
            "午夜江声推月上，浪花如雪寺门前。"
        ], 
        "title": "寄金山普衲", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "赋诗何处极幽探，多在青山海岳庵。", 
            "一片绿云尘迹断，万竿烟雨大江南。"
        ], 
        "title": "丛竹图", 
        "type": "绝句", 
        "yun": "覃"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "舒啸风林云满溪，白驹空谷草萋萋。", 
            "相逢不作苏门听，应有长松鹤未栖。"
        ], 
        "title": "题画六首 其一", 
        "type": "绝句", 
        "yun": "齐"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "濯足清溪水已寒，青山犹有此衣冠。", 
            "黄尘三尺乌靴底，谁与归来把钓竿？"
        ], 
        "title": "题画六首 其二", 
        "type": "绝句", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "水缭山回深复深，白云茅屋住溪阴。", 
            "溪南十亩堪耕种，何必囊中季子金？"
        ], 
        "title": "题画六首 其三", 
        "type": "绝句", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "桂树连蜷山石幽，萧然冠屦白云秋。", 
            "只愁畏垒无尸祝，不愧长年为尔留。"
        ], 
        "title": "题画六首 其四", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "桃花源上蝶飞飞，误却渔郎苦欲归。", 
            "云白山青一回首，落红如雨点春衣。"
        ], 
        "title": "题画六首 其五", 
        "type": "绝句", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "仙人楼观隔层霞，隐者烟萝便作家。", 
            "万壑千岩何处是？停桡试问碧桃花。"
        ], 
        "title": "题画六首 其六", 
        "type": "绝句", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "泼剌春波藻荇深，方池容得五湖心。", 
            "砚坳更有神龙在，难邈商岩旱岁霖。"
        ], 
        "title": "游鱼图", 
        "type": "绝句", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "狮子花骄蹴暖风，满臕如瓠气如虹。", 
            "年来恣饱天闲粟，朔漠当收血战功。"
        ], 
        "title": "肥、瘦二马 其一", 
        "type": "绝句", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "百战才馀骨与毛，枯株倚着费抓搔。", 
            "何人终惠还刍秣？拂拭风鬉气尚豪。"
        ], 
        "title": "肥、瘦二马 其二", 
        "type": "绝句", 
        "yun": "豪"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "径露刀金柄属谁，空闻断指血淋漓。", 
            "杜鹃啼暗江南月，臣甫年年泪雨垂。"
        ], 
        "title": "题文山佩刀帖", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "戏墨王孙似子瞻，鸡栖石上着毵毵。", 
            "汴京回首西风急，流落江南共海南。"
        ], 
        "title": "子昂临东坡竹", 
        "type": "绝句", 
        "yun": "覃"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "得嗔如屋谤如山，且看蛮烟瘴雨间。", 
            "白月遭蟆蚀不尽，清光依旧满人寰。"
        ], 
        "title": "东坡笠屐图", 
        "type": "绝句", 
        "yun": "删"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "老无牙齿语音讹，断简残编缺字多。", 
            "不赖闺中贤弱息，帝王典则竟消磨。"
        ], 
        "title": "伏生授经图", 
        "type": "绝句", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "飞鸿历历度天山，何处孤云是汉关？", 
            "不滴望思台下血，君王犹及见生还。"
        ], 
        "title": "苏武牧羊图", 
        "type": "绝句", 
        "yun": "删"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "复得中原后杀身，将军未必恨奸秦。", 
            "甘将三百年宗社，君相偷安葬塞尘。"
        ], 
        "title": "岳王庙", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "鱼水君臣百世师，风云鱼鸟识旌旗。", 
            "三分天下何经意？恨未中原复本支。"
        ], 
        "title": "武侯像", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "摩挲汉鼎朵馋颐，臣道为忠孝可移。", 
            "枉使南来五千里，越江漫读孝娥碑。"
        ], 
        "title": "读碑图", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "乌蜀先生双鬓丝，莼鲈江上故园思。", 
            "水光闪闪金壶墨，石理硁硁玉佩辞。", 
            "水落鱼龙秋不雨，月明乌鹊夜无枝。", 
            "名山蚤选藏书穴，趁取蒲轮未召时。"
        ], 
        "title": "奉柳太常道传", 
        "type": "律诗", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "代祀躬趋黄木湾，归朝仍缀紫宸班。", 
            "识高京兆囊封后，道在河汾户屦间。", 
            "迎日讲筵瞻凤扆，吁天经术动龙颜。", 
            "异时归窆藏书穴，好在南湖叠嶂山。"
        ], 
        "title": "送贡司业泰甫", 
        "type": "律诗", 
        "yun": "删"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "大帅楼船过浙东，军声肃肃峭寒中。", 
            "令严虎帐中天日，威息鲸波万里风。", 
            "蛮徼尽惊戎毡白，极南遥涌寿星红。", 
            "道山宫阙多仙圣，预启瑶编录隽功。"
        ], 
        "title": "送泰兼善总兵", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "南望元戎玉帐寒，炎炎桂海息狂澜。", 
            "牵狮入贡金连索，骑象来朝罽织鞍。", 
            "丞相渡泸先鬓白，将军标柱独心丹。", 
            "春波涸尽思霖雨，箕毕星缠夜夜看。"
        ], 
        "title": "寄云南萧元帅", 
        "type": "律诗", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "纯孝渊渊许子将，身迁父柩脱烟炀。", 
            "遂登龙虎黄金榜，便绾鹓鸾紫荷囊。", 
            "山水窟中民讼简，弦歌声里昼阴长。", 
            "圣朝南面求贤切，伫见才名上庙堂。"
        ], 
        "title": "送许具瞻进士", 
        "type": "律诗", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "与子同庚命不同，悠悠江海异穷通。", 
            "潜鳞易借风云力，朽蘖难论雨露功。", 
            "欲进老人圯上履，可孤焦尾峄阳桐？", 
            "河阳县里花千树，不借孤芳一朵红。"
        ], 
        "title": "寄潘子素文学", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "君房未历金华省，潘岳犹居散骑营。", 
            "秋水红莲能自采，春愁白发为谁生？", 
            "梦惊里闬三年别，归载图书一舸轻。", 
            "野老凄凉迟吾去，更谁虚左日相迎？"
        ], 
        "title": "次韵顾仁夫得代", 
        "type": "律诗", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "紫诰黄麻叠绾归，棣花香里拜庭闱。", 
            "圣经教子无金埒，宪节传家有绣衣。", 
            "佳句易增诗箧重，故人难会酒行稀。", 
            "愿从菰米鲈鱼国，醉把黄花莫暂违。"
        ], 
        "title": "次韵赠完颜子中", 
        "type": "律诗", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "警逻深山行夕岚，日严笳鼓罢幽探。", 
            "坐中拄笏知非据，马上弯弓想渐谙。", 
            "桃叶长年思共渡，菊英何日采盈甔？", 
            "扬雄干柱华榱宅，只在辉辉北斗南。"
        ], 
        "title": "寄杨士可巡检", 
        "type": "律诗", 
        "yun": "覃"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "三十六峰云气深，墓庐何处得相寻？", 
            "青山当户哀哀哭，白日孤光黯黯沉。", 
            "驯虎欲嘷风落石，栖乌不定月穿林。", 
            "三年泣血谁相问？虢虢寒泉涧下音。"
        ], 
        "title": "蔡孝子庐墓", 
        "type": "律诗", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "绿发飘萧礼上玄，明皇遥隔绛河边。", 
            "香消楚泽春风佩，愁入湘城夜雨弦。", 
            "素手不将条脱赠，绮疏惟把步虚编。", 
            "西神峰顶飞霞观，小驻鸾笙五百年。"
        ], 
        "title": "钱道士游仙", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "华家池馆堠山南，但见乔木翠毵毵。", 
            "金波影里鱼鳞屋，玉佩声中麈尾谭。", 
            "黄□□云连町疃，红飞花雨扑烟岚。", 
            "渔郎一别桃源路，回首春风雪满簪。"
        ], 
        "title": "栖碧亭，为华幼武赋", 
        "type": "律诗", 
        "yun": "覃"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "博士斋居芸草香，青编不复蠹鱼伤。", 
            "能穷腹里书三箧，敢望身前笏满床。", 
            "雨屋篝灯惊鹤梦，月窗展卷澹萤光。", 
            "孔门休用平生学，绿发应须佐世康。"
        ], 
        "title": "芸斋", 
        "type": "律诗", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "麻姑山下地仙家，谖草春深剩著花。", 
            "雊雉逐雌催刈麦，鸣鸠呼雨课锄瓜。", 
            "放歌不厌牛亲饭，对客何妨虱屡爬？", 
            "一夜南坡雷雨作，竹萌迸地蕨抽芽。"
        ], 
        "title": "园隐", 
        "type": "律诗", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "娟娟月出敬亭山，曾照书声竹树间。", 
            "澹墨何须题雁塔？扁舟先已过龙湾。", 
            "仙人观阙云端见，帝子笙箫月下还。", 
            "水驿花开笑相问，澹波谁似白鸥闲？"
        ], 
        "title": "宣城姚秀才弃举业，为道士于升州", 
        "type": "律诗", 
        "yun": "删"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "岱宗高入帝青寒，策马东归不厌看。", 
            "一变便兴周礼乐，两生那识汉衣冠？", 
            "雨休树下碑仍在，云起封中玉未刊。", 
            "更上灵光殿基望，冥冥鸿鹄有修翰。"
        ], 
        "title": "送乐鼎仪归东平", 
        "type": "律诗", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "季子扬舲之甬东，慈湖应与暮潮通。", 
            "豚吹野岸杨花白，鸠食桑林椹子红。", 
            "遗老应传羲易说，先民谁继日钞功？", 
            "东吴寓叟头全白，目送孤云没断鸿。"
        ], 
        "title": "送季山甫慈湖教谕", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "西望层峦草木青，魏公祠下拜仪刑。", 
            "经纶有策回天地，忧乐无时忘阙庭。", 
            "异代蒸尝遵典礼，故山香火下神灵。", 
            "浮云变灭知何在？闲听松风语塔铃。"
        ], 
        "title": "至元丁丑夏五，宣城汪叔敬、吴人干寿道、丹丘柯敬仲、国人泰兼善同仆游天平，次往灵岩，有作奉和二首 其一 天平魏公祠", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "吴王宫阙草萋萋，飞阁重登意转迷。", 
            "洗砚池边云欲暝，拜郊台上日平西。", 
            "湖涵远浪千帆没，树响悲风一鹘栖。", 
            "江海鸱夷招不返，荒烟野水鹧鸪啼。"
        ], 
        "title": "至元丁丑夏五，宣城汪叔敬、吴人干寿道、丹丘柯敬仲、国人泰兼善同仆游天平，次往灵岩，有作奉和二首 其二 灵岩涵空阁", 
        "type": "律诗", 
        "yun": "齐"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "别来见话幽人屋，此去当扶野老筇。", 
            "泾底鱼肥春欲上，墙阴荠嫩雪犹封。", 
            "斋庖不轹频炊釜，山屐应留屡舞踪。", 
            "它日孙依外家学，书签题墨写教浓。"
        ], 
        "title": "和宇文子贞见寄", 
        "type": "律诗", 
        "yun": "冬"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "雁荡行云生翠微，东还行李正騑騑。", 
            "松矜日老当秋发，鹤养雏成待客归。", 
            "珠斗影寒璊玉璏，绣云香积紫烟衣。", 
            "悬知夜礼虚皇罢，宴坐朝元意不违。"
        ], 
        "title": "送林道士归温", 
        "type": "律诗", 
        "yun": "微"
    }, 
    {
        "author": "邓牧心", 
        "era": "元", 
        "subtype": null, 
        "text": [
            "我在越，君在吴，携书邀我游西湖。", 
            "我还吴，君适越，遥忆三江共明月。", 
            "明月可望，佳人参差。", 
            "与君携手西湖上，相思空诵停云诗。", 
            "知君去扫严陵墓，祗把清樽酹黄土。", 
            "浮云茫茫江水深，感慨空劳吊今古。", 
            "孤山山下见陈实，连骑东来踏春色。", 
            "湖边千树花正繁，莫持春风吹雪白。", 
            "有酒如渑，有肉如陵。", 
            "鼓赵瑟，弹秦筝。", 
            "与君长醉不用醒，何如千秋万岁名。"
        ], 
        "title": "赠友人", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "相思无处著春寒。", 
            "傍阑干。", 
            "湿阑干。", 
            "似我情怀，处处忆临安。", 
            "想见夜深村鼓静，灯晕碧，为傍人，说上元。", 
            "是花是雪无意看。", 
            "雨摧残。", 
            "雨摧残。", 
            "探春未还。", 
            "到春还、似不如闲。", 
            "感恨千般、憔悴做花难。", 
            "不惜与君同一醉，君不见，铜雀台，望老瞒。"
        ], 
        "title": "江城梅花引 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "嫩绿如新，娇莺似旧，今吾非故。", 
            "空山过雨，睍睆留春春去。", 
            "似尊前曲曲阳关，行人回首江南处。", 
            "漫停云低黯，征衫憔悴，酒痕犹污。", 
            "欲语。", 
            "浑未住。", 
            "记匹马经行，风林烟树。", 
            "家山何在，想见绿窗啼雾。", 
            "又何堪满目凄凉，故园梦里能归否。", 
            "但数声、惊觉行云，重省佳期误。"
        ], 
        "title": "琐窗寒 和巽吾闻莺", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "雁归北。", 
            "渺渺茫茫似客。", 
            "春湖里，曾见去帆，谁遣江头絮风息。", 
            "千年记当日。", 
            "难得。", 
            "宽闲抱膝。", 
            "兴亡事，马上飞花，看取残阳照亭驿。", 
            "哀拍。", 
            "愿归骨。", 
            "怅毡帐何匹，湩酪何食。", 
            "相思青冢头应白。", 
            "想荒坟酹酒，过车回首，香魂携手抱相泣。", 
            "但青草无色。", 
            "语绝。", 
            "更愁极。", 
            "漫一番青青，一番陈迹。", 
            "瑶池黄竹哀离席。", 
            "约八骏犹到，露桃重摘。", 
            "金铜知道，忍去国，忍去国。"
        ], 
        "title": "兰陵王 其一 丁丑感怀和彭明叔韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "最是一人称好处。", 
            "昨日小春留得住。", 
            "梅花信信望东风，须待公归香满路。", 
            "年时今已度。", 
            "长是巴山深夜雨。", 
            "宣又召，凯还簇簇，要见寿觞举。", 
            "扫尽窝蜂闲绣斧。", 
            "叠鼓春声欢岁暮。", 
            "燕台剑履趣锋车，银信低低传好语。", 
            "紫貂裘脱与。", 
            "肘印累累映三组。", 
            "但重省，西来斗水，忘却爱卿取。"
        ], 
        "title": "归朝歌", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "送春去，春去人间无路。", 
            "秋千外，芳草连天，谁遣风沙暗南浦？", 
            "依依甚意绪，漫忆海门飞絮。", 
            "乱鸦过，斗转城荒，不见来时试灯处。", 
            "春去，最谁苦？", 
            "但箭雁沉边，梁燕无主，杜鹃声里长门暮。", 
            "想玉树凋土，泪盘如露。", 
            "咸阳送客屡回顾，斜日未能度。", 
            "春去，尚来否？", 
            "正江令恨别，庾信愁赋，苏堤尽日风和雨。", 
            "叹神游故国，花记前度。", 
            "人生流落，顾孺子，共夜语。"
        ], 
        "title": "兰陵王 其二 丙子送春", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "芳草如云，飞红似雨，卖花声过。", 
            "况回首、洗马塍荒，更寒食、宫人斜闭，烟雨铜驼。", 
            "提壶卢何所得酒，泥滑滑、行不得也哥哥。", 
            "伤心处，斜阳巷陌，人唱西河。", 
            "天下事，不如意十常八九，无奈何。", 
            "论兵忍事，对客称好，面皱如靴。", 
            "广武噫嘻，东陵反覆，欢乐少兮哀怨多。", 
            "休眉锁。", 
            "问朱颜去也，还更来么。"
        ], 
        "title": "大圣乐 伤春", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "红妆春骑。", 
            "踏月影、竿旗穿市。", 
            "望不尽、楼台歌舞，习习香尘莲步底。", 
            "箫声断、约彩鸾归去，未怕金吾呵醉。", 
            "甚辇路、喧阗且止。", 
            "听得念奴歌起。", 
            "父老犹记宣和事。", 
            "抱铜仙、清泪如水。", 
            "还转盼、沙河多丽。", 
            "滉漾明光连邸第。", 
            "帘影冻、散红光成绮。", 
            "月浸葡萄十里。", 
            "看往来、神仙才子。", 
            "肯把菱花扑碎。", 
            "肠断竹马儿童，空见说、三千乐指。", 
            "等多时春不归来，到春时欲睡。", 
            "又说向、灯前拥髻。", 
            "暗滴鲛珠坠。", 
            "便当日、亲见霓裳，天上人间梦里。"
        ], 
        "title": "宝鼎现 春月", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "渺山城故苑，烟横绿野，林胜青油。", 
            "甚相思只在，华清泉侧，凝碧池头。", 
            "故人念我何处，堕泪水西流。", 
            "念寒食如君，江南似我，花絮悠悠。", 
            "不知身南北，对断烟禁火，蹇六年留。", 
            "恨听莺不见，到而今又恨，睍睆成愁。", 
            "去年相携流落，回首隔芳洲。", 
            "但行去行来，春风春水无过舟。"
        ], 
        "title": "忆旧游 和巽吾相忆寄韵", 
        "type": "词", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "昨朝晴，今朝雨。", 
            "渺莽遽如许。", 
            "厌听儿童，总是涨江语。", 
            "是谁力挽天河，误他仙客，并失却、乘槎来路。", 
            "断肠苦。", 
            "剪烛深夜巴山，酒醒听如故。", 
            "勃窣荷衣，堕泪少乾土。", 
            "从初错铸鸱夷，不如归去，到今此、欲归何处。"
        ], 
        "title": "祝英台近 其一 水后", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "看师师、成蝶蝶。", 
            "蹙尽不成叠。", 
            "欲试搔头，花重怎堪捻。", 
            "是谁抛过东墙，今无赤凤，梦得似、那人身捷。", 
            "年时腊。", 
            "曾笑梅梢和豆，去月忽如荚。", 
            "便向龙门，无复钏金接。", 
            "待教开到琼林，阆仙重见，又谁念、昆明前劫。"
        ], 
        "title": "祝英台近 其二 席间咏绳球", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "明月满沧洲。", 
            "长江一意流。", 
            "更何人、横笛危楼。", 
            "天地不知兴废事，三十万、八千秋。", 
            "落叶女墙头。", 
            "铜驼无恙不。", 
            "看青山、白骨堆愁。", 
            "除却月宫花树下，尘坱莽、欲何游。"
        ], 
        "title": "唐多令 其一 丙子中秋前，闻歌此词者，即席借芦叶满汀洲韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "风露小瀛洲。", 
            "斜河倒海流。", 
            "人间尘、不到琼楼。", 
            "错向五陵陵上望，几回月、几回秋。", 
            "落日太湖头。", 
            "垂虹今是不。", 
            "醉尊前、往往成愁。", 
            "便有扁舟西子在，无汗漫、与君游。"
        ], 
        "title": "唐多令 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "寒雁下荒洲。", 
            "寒声带影流。", 
            "便寄书、不到红楼。", 
            "如此月明如此酒，无一事、但悲秋。", 
            "万弩落潮头。", 
            "灵胥还怒不。", 
            "满湖山、犹是春愁。", 
            "欲向涌金门外去，烟共草、不堪游。"
        ], 
        "title": "唐多令 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "日落紫霞洲。", 
            "兰舟稳放流。", 
            "玉虹仙、如在黄楼。", 
            "何必锦袍吹玉笛，听欸乃、数声秋。", 
            "赤壁舞涛头。", 
            "周郎还到不。", 
            "倚西风、袅袅余愁。", 
            "唤起横江飞道士，来伴我、月中游。"
        ], 
        "title": "唐多令 其四", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "零露下长洲。", 
            "云翻海倒流。", 
            "素娥深、不到西楼。", 
            "忽觉断潮归去也，饮不尽、一轮秋。", 
            "城外土馒头。", 
            "人能饮恨不。", 
            "古人不见使吾愁，莫有横江孤鹤过，来伴我、醉中游。"
        ], 
        "title": "唐多令 其五", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "残日下瓜洲。", 
            "平安火又流。", 
            "月高高、挂古城楼。", 
            "回首少年真可笑，无一事、又悲秋。", 
            "天在海边头。", 
            "天风有意不。", 
            "结桂枝、袅袅余愁。", 
            "不是银河无去路，先不去、后难游。"
        ], 
        "title": "唐多令 其七", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "明月满河洲。", 
            "星河带月流。", 
            "料素娥、独倚琼楼。", 
            "竟是何年何药误，魂梦冷、不禁秋。", 
            "少日梦龙头。", 
            "知君犹梦不。", 
            "算虚名、不了闲愁。", 
            "便有鹄袍三万辈，应不是、旧京游。"
        ], 
        "title": "唐多令 其六 丙申中秋", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "春雨满江城。", 
            "汀洲春水生。", 
            "更悲久雨似春酲。", 
            "犹有一般天富贵，夜来雨、早来晴。", 
            "年少总看灯。", 
            "老来犹故情。", 
            "便无灯、也自盈盈。", 
            "说著春情谁不爱，今夜月、有人行。"
        ], 
        "title": "唐多令 其八 癸未上元午晴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "空明一朵扬州白。红紫无□色。", 
            "是谁唤作水晶球。惹起高烧银烛、上元愁。", 
            "去年一捧飞来雪。不似渠千叶。", 
            "狂风一蹴过秋千。憔悴玉人和泪、望婵娟。"
        ], 
        "title": "虞美人 其一 咏牡丹", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "天香国色辞脂粉。肯爱红衫嫩。", 
            "翛然自取玉为衣。似是银河水皱、织成机。", 
            "寒欺薄薄春无力。月浸霓裳湿。", 
            "一窠香雪世间稀。可惜不教留到、布衣时。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "寿安楼子重重蕊。少见如鱼尾。", 
            "向来染得渭脂红。又自细摇花浪、动春风。", 
            "赪鳞似是人谁信。但向残红认。", 
            "若教随水去悠然。为报沙头玉鹭、莫贪鲜。"
        ], 
        "title": "虞美人 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "花心定有何人捻。晕晕如娇靥。", 
            "一痕明月老春宵。正似酥胸潮脸、不曾销。", 
            "当年掌上开元宝。半是杨妃爪。", 
            "若教此掐到痴人。任是高墙无路、蝶翻身。"
        ], 
        "title": "虞美人 其四", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "魏家品是君王后。岂比昭容袖。", 
            "风吹满院绣囊香。谁赐大师师号、退昭阳。", 
            "飞霞一落无根蒂。空堕重华泪。", 
            "离披正午盛时休。闲为思王重赋、洛神愁。"
        ], 
        "title": "虞美人 其六", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "犹疑绿萼花微甚。难与青莲并。", 
            "青莲朵朵是天人。又向天人想见、洛阳春。", 
            "多情素质尘生步。况被潘妃污。", 
            "此花仍是□微赪。却似娇波波外、两眉青。"
        ], 
        "title": "虞美人 其七", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "黄帘绿幕窗垂雾。表立如承露。", 
            "夕郎偷看御街灯。归奔河边残点、乱如星。", 
            "开园蒋李游春雨。蛱蝶穿人舞。", 
            "如今烟草锁春晴。并与苏堤葛岭、不堪行。"
        ], 
        "title": "虞美人 其十一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "情知是梦无凭了。好梦依然少。", 
            "单于吹尽五更风。谁见梅花如泪、不言中。", 
            "儿童问我今何在。烟雨楼台改。", 
            "江山画出古今愁。人与落花何处、水空流。"
        ], 
        "title": "虞美人 其十五", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "无花敢与姚黄比。对对鸳鸯起。", 
            "识他金带万钉垂。谁向麒麟楦里、卸猴绯。", 
            "潜溪以上难为说。自是君恩别。", 
            "后来西子避无盐。又道君王捉鼻、又何嫌。"
        ], 
        "title": "虞美人 其五 咏海棠", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "楼台烟雨朱门悄。乔木芳云杪。", 
            "半窗天晓又闻莺。比似当年春尽、最关情。", 
            "客中自被啼鹃恼。况落春归道。", 
            "满怀憔悴有谁知。犹记涌金门外、送人时。"
        ], 
        "title": "虞美人 其八 客中送春", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "黄柑擘破传春雾。新酒如清露。", 
            "城中也是几分灯。自爱城山堂上、两三星。", 
            "枝头未便风和雨。寂寞无歌舞。", 
            "天公肯放上元晴。自是六街三市、少人行。"
        ], 
        "title": "虞美人 其九 城山堂试灯", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "徐家破镜昏如雾。半面人间露。", 
            "等闲相约是看灯。谁料人间天上、似流星。", 
            "朱门帘影深深雨。憔悴新人舞。", 
            "天涯海角赏新晴。惟有桥边卖镜、是闲行。"
        ], 
        "title": "虞美人 其一 扬州卖镜，上元事也，用前韵", 
        "type": "词", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "将军本北人，归顺年已久。", 
            "擢身将校中，腰绾中国绶。", 
            "身润白玉洁，面狞黑铁丑。", 
            "刚勇有武威，功出众人右。", 
            "一朝天柱折，当昼丰其蔀。", 
            "阴阳反铁炭，杯棬贼杞柳。", 
            "公卿文章士，尽醉马乳酒。", 
            "未闻天地间，生死反噬狗。", 
            "幸有张将军，强哉气赳赳。", 
            "生死不携异，宁受奸宄狃。", 
            "平生铁石肠，明白照九有。", 
            "荧荧赤伏符，百拜悬右肘。", 
            "谋画入微茫，僵目拇撑口。", 
            "死战拓山开，高擎日月走。", 
            "剖心喂龙雏，淋漓血双手。", 
            "圣火寿绵绵，凡水焉能溲。", 
            "瞬目出死关，命在事非偶。", 
            "张巡埋骨地，顽石变琼玖。", 
            "白光射天门，璀璨夺星斗。", 
            "英气磨不坏，生公踵其后。", 
            "播荡大海外，若子死恋母。", 
            "屈指我世祖，建武又乙酉。", 
            "恶兽脑百裂，始识狮子吼。", 
            "天风吹新雨，浊劫净无垢。"
        ], 
        "title": "二唁诗 少保张公（世杰）", 
        "type": "古风", 
        "yun": "有"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "辛巳夏七月，初五日正午。", 
            "太白灿然见，太阴亦俱睹。", 
            "索历验其次，太白躔在午。", 
            "兵争周分野，天下气当吐。", 
            "敬以诗识之，储为史官补。"
        ], 
        "title": "辛巳夏七月", 
        "type": "古风", 
        "yun": "麌"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "避暑入古寺，暂尔遣骚屑。", 
            "心静凉于秋，倏然适清悦。", 
            "彼哉谁氏子，对弈气争杰。", 
            "惜其二低手，彼此蔑奇著。", 
            "旁观发冷笑，连呼错错错。", 
            "救之不可及，流视入寥廓。"
        ], 
        "title": "避暑入古寺", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "我有真黄金，只作土价卖。", 
            "陪笑遍示人，竟无一人买。", 
            "日暮哭归来，反为众所怪。", 
            "安得明眼人，与之语痛快。"
        ], 
        "title": "十七砺", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "汉朝远人来入使，当时公卿短奇计。", 
            "紫清殿内一朵花，狂风妒春吹落地。", 
            "命堕穷阴鬼为侣，回首玉皇紫清里。", 
            "旧愁新愁东海深，黄鹂舌破伤春事。", 
            "江南绝色天下誇，元贼尽虏归胡沙。", 
            "或以嫁之鬻伪爵，于飞马背行天涯。", 
            "年深乐与生子女，情热比翼忘咨嗟。", 
            "果知礼义不忍去，亦有一死魂还家。", 
            "德祐百官人稷契，腹饱理学纵横说。", 
            "尚弃君父从背叛，乃教妻妾学贞烈。", 
            "男儿或老不晓事，女子正少欲守节。", 
            "天生至性教不得，时危罕见人中杰。", 
            "能尽妇道能诲儿，王陵之母王凝妻。", 
            "世间妇人谁及之，空恨昭君上马时。", 
            "颜色日老单于死，万里魂归身不归。", 
            "广寒嫦娥今尘土，应见青冢双泪垂。"
        ], 
        "title": "昭君叹", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "挺挺大丈夫，为世一准则。", 
            "如何出处间，终始不明白。", 
            "四皓本周人，多为汉一出。", 
            "不终为周臣，身与道相失。", 
            "仅安汉社稷，暗堕张良术。", 
            "惟我则不然，一身无二适。", 
            "纵别生圣人，亦当死深密。", 
            "我出兴我朝，旧都建皇极。", 
            "今力未能之，昼夜祷空碧。", 
            "宣王车马来，一见死亦足。"
        ], 
        "title": "十八砺", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "暂尔下生来，落身命尘网。", 
            "高明气常清，贫贱语亦响。", 
            "双足风云行，一心山水想。", 
            "何时了国事，方外适幽赏。"
        ], 
        "title": "十九砺", 
        "type": "古风", 
        "yun": "养"
    }, 
    {
        "author": "郑思肖", 
        "era": "元", 
        "subtype": null, 
        "text": [
            "混沌破后复混沌，知是几番开太极。", 
            "四方地偏气不正，中天地中立中国。", 
            "神禹导海顺水性，太章步地穷足力。", 
            "悖理汤武暂救时，谋篡莽操大生逆。", 
            "离而复合合复离，卒莫始终定于一。", 
            "粤自炎帝逮唐尧，两汉大宋传火德。", 
            "我朝圣人仁如天，历年三百犹一日。", 
            "形气俱和礼乐修，谁料平地生荆棘。", 
            "风轮舞破须弥山，黑雹乱下千钧石。", 
            "铜蟒万舌咀梵云，玉帝下走南斗泣。", 
            "中有一宝坏不得，放光动地神莫测。", 
            "云是劫劫王中王，敕令一下罔不伏。", 
            "燕南垂，赵北际，忽必烈正巢其地。", 
            "一声霹雳吹云飞，真火长生世永世。", 
            "山山深，水水清，纵横十方变化身。", 
            "恒河沙数天坏壳，独我志气常如新。"
        ], 
        "title": "大宋地理图歌", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "东方九夷倭一尔，海水截界自区宇。", 
            "地形广长数千里，风俗好佛颇富庶。", 
            "土产甚夥并产马，舶来中国通商旅。", 
            "徐福庙前秦月寒，犹怨旧时嬴政苦。", 
            "厥今犬羊贪犹炽，瞠目东望心如虎。", 
            "驱兵驾海气吞空，势力虽强天弗与。", 
            "鬼吹黑潮播海翻，雹大于拳密于雨。", 
            "七千巨舰百万兵，老龙怒取归水府。", 
            "犬羊发怒与天敌，又谋竭力必于取。", 
            "已刳江南民髓乾，又行并户抽丁语。", 
            "凶燄烧眼口竟哑，志士闷闷病如蛊。", 
            "虽传漳州气燄盛，又闻襄阳已大举。", 
            "割据固足稍伸气，律以大义竟何补。", 
            "纵遇圣明过尧舜，毕竟不是亲父母。", 
            "千语万语只一语，还我大宋旧疆土。", 
            "曾梦苏武开笑口，云牧羝羊今尽乳。", 
            "仗节还汉欣欣然，须发尽白心如故。", 
            "一念精烈无不通，天地为宾我为主。", 
            "高悬白眼混沌前，那肯以命落尘土。", 
            "翻身鼓掌一笑时，万古万古万万古。"
        ], 
        "title": "元鞑攻日本败北歌", 
        "type": "古风", 
        "yun": null
    }, 
    {
        "author": "郑思肖", 
        "era": "元", 
        "subtype": null, 
        "text": [
            "素志欲隐去，蜕名辞笔耕。", 
            "偶值恶劫来，眼界乱纵横。", 
            "穷北洞窟底，窜出老魔精。", 
            "被发走如风，四臂狞双睛。", 
            "面窍喷毒火，直射日月盲。", 
            "一海人髓酒，五石瓠为觥。", 
            "鬼鼓遍空响，白气幻长鲸。", 
            "夜叉发群机，炮炮打玉京。", 
            "老仙战股立，手扶鳌极撑。", 
            "昼弑盘古死，紫微贯搀枪。", 
            "诸天落泪雨，终夜淋漓倾。", 
            "灿人变丑相，螽目豺狼声。", 
            "饿虎插翼飞，善类谁能撄。", 
            "送命纳彼啖，游魂嘈冤情。", 
            "血冻天下立，赭铁蛀玄虻。", 
            "雨肥髑髅腥，生菌高于楹。", 
            "独抱深痛蛰，数与死相争。", 
            "读史见义事，意气如云生。", 
            "图穷匕首见，今岂无荆卿。", 
            "真孤匿山中，今岂无程婴。", 
            "获得九尾龟，灼纹横庚庚。", 
            "大宝子传子，垂统无毕程。", 
            "高声叫乱世，聋瞽豁痼酲。", 
            "速卸胡儿衫，仙带飘佩珩。", 
            "身辞陷阴路，火邦即蓬瀛。", 
            "我秉正直心，明比日更明。", 
            "豪兴凌高秋，磊落人之英。", 
            "决当勇于动，持平平不平。", 
            "手劈虚空开，身提天地行。", 
            "千妖百裂死，万古一掷赢。", 
            "独出娑婆外，世界悬空擎。", 
            "猛飞大山来，突立青峥嵘。", 
            "劫初第一峰，鬼神不识名。", 
            "树粲百宝花，石削五色琼。", 
            "香霏月中髓，碧沁秋痕轻。", 
            "天上辟新国，以正治八纮。", 
            "大赦统乾运，平心持道衡。", 
            "洪福溥无疆，一切命皆亨。", 
            "下界齐拜舞，笑贺群相迎。", 
            "愧昔染腥辱，悦今趋义荣。", 
            "净脱夙骨臭，莹然澄秋泓。", 
            "正性本不坏，生死通一诚。", 
            "逆爽殄微尘，王气光太清。", 
            "犀象怯汉战，草木助晋兵。", 
            "周勃军左袒，杜甫诗北征。", 
            "赵祀必不绝，宋礼吾足评。", 
            "我土我百姓，永劫心不惊。", 
            "天君坐灵台，誓行前后盟。", 
            "念念死亦咒，愿宝期必成。", 
            "口血宁有变，浩劫光晶晶。"
        ], 
        "title": "二十砺五百字", 
        "type": "古风", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "西汉诸儒君最醇，无人见面意应深。", 
            "三年尽力窥经史，一旦看花了古今。"
        ], 
        "title": "董仲舒不窥园图", 
        "type": "绝句", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "十九年间堕渺茫，饥来齧雪齿生香。", 
            "一心只梦飞归国，双眼何曾看见羊。"
        ], 
        "title": "苏武牧羊假寐图", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "同为武帝一时人，忠逆分违感慨深。", 
            "早信子卿归汉去，泪痕滴滴滴黄金。"
        ], 
        "title": "苏李泣别图", 
        "type": "绝句", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "初上升仙何慷慨，重来衣锦颇从容。", 
            "男儿意气当如此，透过禹门方是龙。"
        ], 
        "title": "司马相如题柱图", 
        "type": "绝句", 
        "yun": "冬"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "牛女宫中事若何，亲身曾得上天河。", 
            "逢人莫说支机石，漏泄苍苍意已多。"
        ], 
        "title": "张骞乘槎图", 
        "type": "绝句", 
        "yun": "歌"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "翟公冷语久逾新，汉世交情古亦今。", 
            "不被死生贫贱转，此时方始见人心。"
        ], 
        "title": "翟公交情图", 
        "type": "绝句", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "年当五十始荣华，覆水难收重叹嗟。", 
            "岂信后来春色别，满柴担上尽开花。"
        ], 
        "title": "朱买臣卖柴图", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "昔日贤哉二大夫，东门祖帐耀通衢。", 
            "太平时节独先去，阖国人知此意无。"
        ], 
        "title": "二疏东门祖帐图", 
        "type": "绝句", 
        "yun": "虞"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "多是垂帘自养神，仅能了日即安贫。", 
            "不离忠孝谈玄妙，岂是寻常卖卜人。"
        ], 
        "title": "严君平垂帘卖卜图", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "兄弟参商四十春，金华山里问斜曛。", 
            "相逢不是牧羊客，白石颟顸冷笑君。"
        ], 
        "title": "皇初平牧羊图", 
        "type": "绝句", 
        "yun": "文"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "玄圃筵开物外春，万仙欢笑动精神。", 
            "蟠桃种子今犹在，谁是三千年后人。"
        ], 
        "title": "西王母蟠桃宴图", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "新莽纷纷未有涯，桐江山水颇为嘉。", 
            "无心偶向一丝上，钓得清风满汉家。"
        ], 
        "title": "严子陵垂钓图", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "飞玉堆寒二丈过，杜门僵卧养天和。", 
            "不愁屋外六花大，但觉胸中清气多。"
        ], 
        "title": "袁安卧雪图", 
        "type": "绝句", 
        "yun": "歌"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "癖爱诗书苦未休，肯将俗事挂心头。", 
            "等閒痛快语言外，那见雨来和麦流。"
        ], 
        "title": "高凤读书漂麦图", 
        "type": "绝句", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "玉局曾经拜老君，子孙今尚宝玄文。", 
            "要知龙虎山前意，但看空中数片云。"
        ], 
        "title": "张天师飞升图", 
        "type": "绝句", 
        "yun": "文"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "鸦鹭争飞局局殊，便生国手亦难图。", 
            "未曾落子有一著，王粲还能覆得无。"
        ], 
        "title": "王粲覆棋图", 
        "type": "绝句", 
        "yun": "虞"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "抱膝高吟梁父时，卧龙致雨未为迟。", 
            "若无三顾草庐意，剖出心肝卖与谁。"
        ], 
        "title": "先主三顾草庐图", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "一身英气射光芒，北定中原事转长。", 
            "落得两篇出师表，至今只是汉文章。"
        ], 
        "title": "孔明出师表图", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "孔明抱义耻偏安，不道中兴事业难。", 
            "赖有石头知落处，任从人换八门看。"
        ], 
        "title": "孔明成都八阵图", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "母病杯羹意未谐，解衣竟欲卧冰开。", 
            "有心直透清波下，安得无鱼跃出来。"
        ], 
        "title": "王祥卧冰图", 
        "type": "绝句", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "宋鼎终难问，元酋莫死争。", 
            "九州俱是泪，一刻不容生。", 
            "舌在身当贵，心真愿必成。", 
            "但思湖海上，谁可与斯盟。"
        ], 
        "title": "五砺", 
        "type": "律诗", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "天生忠义性，习俗岂能移。", 
            "道在国常在，我知人不知。", 
            "眼悬尧历象，心醉汉官仪。", 
            "前日喃喃者，今谁语及斯。"
        ], 
        "title": "七砺", 
        "type": "律诗", 
        "yun": "支"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "忍死以待旦，蹉跎岁又残。", 
            "堕身囚陷阱，尽命哭衣冠。", 
            "月死虚空黑，春枯草木寒。", 
            "床头雄剑在，白气夜盘盘。"
        ], 
        "title": "九砺", 
        "type": "律诗", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "大辱痛于死，含哀吊岁华。", 
            "叫云声草檄，恋阙梦宣麻。", 
            "地走人形兽，春开鬼面花。", 
            "年年北去妇，马上哭琵琶。"
        ], 
        "title": "辛巳岁立春作（正月）", 
        "type": "律诗", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "朝来一览镜，抱负颇峥嵘。", 
            "貌古烟霞气，诗新金玉声。", 
            "郊坰常哭鬼，风雨自鸡鸣。", 
            "所喜不靴笠，巍冠敝屣行。"
        ], 
        "title": "览镜", 
        "type": "律诗", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "一刻积一日，因循忽七年。", 
            "孰云天道迩，不鉴下民冤。", 
            "海陆频征战，城池尽变迁。", 
            "吾君幸何地，数祷紫微垣。"
        ], 
        "title": "同", 
        "type": "律诗", 
        "yun": null
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "国家今板荡，旧物一微丝。", 
            "至苦说不得，长怀病似痴。", 
            "人心危陷阱，天理过蓍龟。", 
            "赖有二盟在，宁无吐气时。"
        ], 
        "title": "十五砺二首 其一", 
        "type": "律诗", 
        "yun": "支"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "王畿三辅地，谁信捲风沙。", 
            "南货北填市，北人南住家。", 
            "乱招城聚虎，毒入土生蛇。", 
            "说著未来事，战争宁有涯。"
        ], 
        "title": "十五砺二首 其二", 
        "type": "律诗", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "歌声送晚酒匆匆，颇快青霄志已通。", 
            "灯火几年成旧业，文章今日试新功。", 
            "九天宫阙春城晓，万国轮蹄辇路风。", 
            "每念苍生受辛苦，愿为霖雨白云中。"
        ], 
        "title": "就泛省留别", 
        "type": "律诗", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "岂独吴王事可怜，人生回首总凄然。", 
            "空嗟落日犹如梦，不记东风几换年。", 
            "宝驾迹消前古地，菱歌声断晚凉船。", 
            "如今城郭都迁变，茅屋荒颓草积烟。"
        ], 
        "title": "夏驾湖晚步怀古", 
        "type": "律诗", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "向年治乱屡兴怀，此日清闲独把杯。", 
            "千古英雄人不见，一楼风雨梦初回。", 
            "空中变化观龙见，世上凄凉误凤来。", 
            "须入山林了生死，莫将心迹付尘埃。"
        ], 
        "title": "睡觉有怀寄王梅坞垓", 
        "type": "律诗", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "歌断阳关奏暮笳，东风吹客向京华。", 
            "三更舟度淞江月，一路春连上苑花。", 
            "地逼星辰黄道近，山环宫殿紫云斜。", 
            "兹游归计须宜早，莫遣相思梦绕家。"
        ], 
        "title": "送人之行在", 
        "type": "律诗", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "飘零书剑十年吴，又见西风脱尽梧。", 
            "万顷秋生杯后兴，数茎雪上镜中须。", 
            "晴天空阔浮云尽，破屋荒凉俗梦无。", 
            "惟有固穷心不改，左经右史足清娱。"
        ], 
        "title": "飘零", 
        "type": "律诗", 
        "yun": "虞"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "突兀高楼落照间，此身迥出俯人寰。", 
            "客心不逐年华老，诗兴何曾月夜闲。", 
            "峡水流归天际海，淮云飞度浙中山。", 
            "杜鹃啼后归舟发，只有春愁满载还。"
        ], 
        "title": "怀归", 
        "type": "律诗", 
        "yun": "删"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "凌空独立挺精神，节操森森骨不尘。", 
            "半夜波涛惊鹤梦，几番风雨护龙身。", 
            "心贞宁受岁寒变，气老常涵古意新。", 
            "终见取为梁栋去，紫烟空锁碧磷𥒘。"
        ], 
        "title": "南山老松", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "河朔杯多席莫逃，碧筒制酒饮儿曹。", 
            "雨馀地润南风爽，秋近宵凉北斗高。", 
            "月下梦归吴苑路，天涯心绕浙江皋。", 
            "灵均仙后无人怨，谁肯明时赋续骚。"
        ], 
        "title": "即事", 
        "type": "律诗", 
        "yun": "豪"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "堂堂男子不封侯，与命为仇死未休。", 
            "陷虏有歌春梦断，哭天无地夜魂愁。", 
            "九清风露极玄处，万古虚空自在游。", 
            "痛恨莫能生报国，从今阴骘溥南州。"
        ], 
        "title": "自挽（德祐乙玄腊作）", 
        "type": "律诗", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "一旦蒙尘朔漠行，杜鹃哭破旧冤声。", 
            "金杯暂饮胡瓶酒，玉铉谁调御鼎羹。", 
            "故国夜长天正晦，离宫春尽草初生。", 
            "小臣有誓曾铭骨，不到神州不太平。"
        ], 
        "title": "一旦", 
        "type": "律诗", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "剑气荧荧夜属天，忍观禾黍废苍烟。", 
            "梦中亦问朝廷事，诗后唯书德祐年。", 
            "花柳有愁春正苦，江山无主月空圆。", 
            "如今好弃毛锥子，望北长驱马一鞭。"
        ], 
        "title": "偶成二首 其一", 
        "type": "律诗", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "曾受家传究典坟，自期不与俗人群。", 
            "君臣位乱纲常在，父母恩深生死分。", 
            "霁日行空镕积雪，长风吹晓净残云。", 
            "坐令世上春光好，长使桃花笑脸醺。"
        ], 
        "title": "偶成二首 其二", 
        "type": "律诗", 
        "yun": "文"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "语声带咽吐新诗，彻骨衔冤痛不知。", 
            "报国心惟忧汉贼，读书人肯学胡儿。", 
            "剑携入手霜三尺，镜挂当胸月一规。", 
            "终久难磨天理在，匪伊谈笑定时危。"
        ], 
        "title": "答", 
        "type": "律诗", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "雁足冥冥未报归，此心裂碎有谁知。", 
            "一怀愤闷心衔苦，两鬓䰐鬖发倒垂。", 
            "醉后爱歌诸葛表，生来耻读李陵诗。", 
            "喜吾筋力犹强健，愿为朝廷理乱丝。"
        ], 
        "title": "雁足", 
        "type": "律诗", 
        "yun": "支"
    }, 
    {
        "author": "邓或之", 
        "era": "元", 
        "subtype": null, 
        "text": [
            "秋庭昼无人，落叶自满地。", 
            "端居观物化，人生亦如寄。", 
            "朝闻鸣蝉悲，夕已见其蜕。", 
            "岁晏共萧条，临风发长喟。"
        ], 
        "title": "落叶", 
        "type": "古风", 
        "yun": null
    }, 
    {
        "author": "邓或之", 
        "era": "元", 
        "subtype": null, 
        "text": [
            "江桥树，日日斜阳暮。", 
            "春风吹落花，半随流水去。", 
            "花落有尽时，流水无尽处。"
        ], 
        "title": "江桥树", 
        "type": "古风", 
        "yun": null
    }, 
    {
        "author": "邓定", 
        "era": "元", 
        "subtype": null, 
        "text": [
            "松窗朝听雨，石碓夜舂云。", 
            "涧光接树影，石甃沁□□。", 
            "野水流花出，松云载雨还。", 
            "看山曾到寺，隔水忽□□。"
        ], 
        "title": "句", 
        "type": "句", 
        "yun": null
    }, 
    {
        "author": "邓玉宾", 
        "era": "元", 
        "subtype": null, 
        "text": [
            "一个空皮囊包裹着千重气，一个干骷髅顶戴着十分罪。", 
            "为儿女使尽了拖刀计，为家私费尽了担山力。", 
            "你省的也么哥，你省的也么哥，这一个长生道理何人会？"
        ], 
        "title": "叨叨令", 
        "type": "曲", 
        "yun": null
    }, 
    {
        "author": "邓仕均", 
        "era": "元", 
        "subtype": "七言绝句", 
        "text": [
            "群凶贪色复贪金，岂料佳人用计深。", 
            "下视井水清澈底，此时方见阿侬心。"
        ], 
        "title": "咏何节妇", 
        "type": "绝句", 
        "yun": "侵"
    }, 
    {
        "author": "邓仕均", 
        "era": "元", 
        "subtype": "七言绝句", 
        "text": [
            "苍忙就执忍偷生，欲死身无寸许兵。", 
            "箭刃谁云能自决，只应扶助有神明。"
        ], 
        "title": "咏赵烈女", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "崒嵂环墙连数堵，宋亡犹是循王府。", 
            "渡南功臣王第一，赐第钱塘贮歌舞。", 
            "筑墙远取南山土，军士肩赪汗流股。", 
            "桢干停匀杵筑坚，小却犹支三百年。", 
            "当时能留岳忠武，返旆定可铭燕然。", 
            "嫖姚忘家子婿戮，宰嚭卖国身名全。", 
            "偷安湖山忘大辱，诏谕江南等臣仆。", 
            "萧墙缭周千柱宫，只欠甑泥蒸后筑。", 
            "带砺镌铭在甲第，筑墙不厌高于屋。", 
            "远雁秋横五国城，帛书无复泪交倾。", 
            "可怜忠臣痛刻骨，空令志士死结缨。", 
            "佞显忠诛谁得失？二百年馀昭白日。", 
            "旧时每见古墙边，鬼灯夜暗光如漆。", 
            "墙土于今化作灰，欲问故老心先摧。", 
            "只有省垣新筑后，鼓角声殷吴山隈。"
        ], 
        "title": "古墙行，并序", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "宋渡南如晋永嘉，屈辱更甚惭栖鸦。", 
            "才贤尽毙贼桧手，君相甘同鲁妇髽。", 
            "孝皇悲愤痛莫雪，士逃窜诛能几家？", 
            "翁也诸侯老宾客，有泪每落西风笳。", 
            "南楼载酒桂花晚，经纶志在言非誇。", 
            "且将南山抉虎穴，岂但东海刳鲸牙？", 
            "长敌疏章过恸哭，况闻远雁来龙沙。", 
            "林苏与白出处异，便欲呼起能无哗？", 
            "醉乡生死忘今古，酒熟莼香鱼可叉。", 
            "和戎自有祈请便，经天非无博望槎。", 
            "瞪视乾坤谢轩冕，朽骨深瘗山之涯。", 
            "娄江东流山蕴玉，翁也墓此谁疵瑕？", 
            "荒陵无人浇麦饭，废家有树开梨花。", 
            "荧荧鬼燐出松坞，想翁来游路匪赊。"
        ], 
        "title": "吊刘龙洲墓", 
        "type": "古风", 
        "yun": "麻"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "忆昔绍兴南渡时，从王百万虎与貔。", 
            "鄂王奋身起偏裨，能以百战扶国危。", 
            "师行动以纪律持，屯行野次人罕知。", 
            "堂堂大将精忠旗，敌人不敢正眼窥。", 
            "连城之壁无瑕疵，如何青蝇玷污之？", 
            "后来礼葬西湖湄，血已化碧无完尸。", 
            "于今宋亡宗社隳，独遗墓木蟠孙枝。", 
            "夜啼鸺鹠啸狐狸，过而问者知谓谁？", 
            "庐陵李君每涕洟，乃坐幕府深自惟。", 
            "不独罄发囊中资，又属州人使共治。", 
            "徘徊经营出成规，庙遂落成焕桷枅。", 
            "烝尝复享崇令仪，父老瞻拜咸嗟咨。", 
            "赞君为政能及兹，只今解任舟将移。", 
            "何以表君去后思？爰勒坚珉著贞词。", 
            "昭示亿年匪誇毗，过者下读丽牲碑。"
        ], 
        "title": "重建岳王精忠庙，谢李全初长司", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "贞观圣人还紫宫，按剑欲杀田舍翁。", 
            "翁本帝仇今作辅，逆鳞易批难论功。", 
            "后闻君言心惨恻，自古君明则臣直。", 
            "直臣脱若死无辜，贱妾一身亦奚惜？", 
            "免冠再拜明主前，阴扶红日行青天。", 
            "他时拭目看陵树，不以大义亏其全。"
        ], 
        "title": "长孙皇后免冠图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "终风昼霾八表昏，有眼不睹东方暾。", 
            "只应门前种杨柳，山河已改枝柯存。", 
            "原田畇畇水漾漾，归来有酒盈清尊。", 
            "醉乡生死岂不好？悬书甲子明深恩。", 
            "仁人义士久黄土，丹青彷佛柴桑村。", 
            "画图不尽古今意，寒蛩夜语秋槐根。"
        ], 
        "title": "渊明归庄图", 
        "type": "古风", 
        "yun": "元"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "奎星堕地不化石，化作盘天老胸臆。", 
            "清禁森严著不得，半夜吹箫过赤壁。", 
            "百亿鱼龙不敢听，万古东流月华白。"
        ], 
        "title": "东坡赤壁图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "义门影逼梁溪水，诵声琅琅长应耳。", 
            "中有文儒名父子，教铎铿鍧相继起。", 
            "毗陵去家不百里，蔼蔼春云尽桑梓。", 
            "三年职教识才美，鼓箧来游无远迩。", 
            "振衣升堂静兀兀，槩于群经味其旨。", 
            "坐见金精出炉箠，泮池冰消跃赤鲤。", 
            "坛杏缄春红蕊蕊，政成南归黠行李。", 
            "明月清风满船尾，归娱慈亲綵衣喜。", 
            "醲酒华堂纷拜跽，棣萼春辉交韡韡，咸祝先生此升矣。"
        ], 
        "title": "赠无锡强教谕", 
        "type": "古风", 
        "yun": "纸"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "江南乔木几家存？魏公犹多贤子孙。", 
            "根株久浸诗书泽，萌蘖长承雨露恩。", 
            "美化山长尤秀出，翩其令仪如玉温。", 
            "观光帝都富述作，传经亲闱加讨论。", 
            "一官不厌客毡冷，暂尔定省违朝昏。", 
            "侧身霄汉度林岭，照眼井络逢人村。", 
            "东风吹衣昼袭袭，北斗横屋夜暾暾。", 
            "公侯复始自今日，浩荡恩波白兽尊。", 
            "传闻吾家光禄坟，青松上啼古帝魂。", 
            "大眦十围阅世久，禅旁徂杙无留根。", 
            "贞元丞相久寂寞，不辞为庶为清门。", 
            "得从君去拜桑梓，胜倚孤云溅泪痕。"
        ], 
        "title": "送范子方掌教", 
        "type": "古风", 
        "yun": "元"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "伊昔钱唐温日观，醉兀竹舆殊傲岸。", 
            "却将书法画葡萄，张颠草圣何零乱。", 
            "枝枝叶叶点画间，醉瞠白眼看青天。", 
            "狂呼大盗杨总统，天不汝诛吾厚颜。", 
            "杨加箠死曾不畏，故老言之泪尚潸。", 
            "画成葡萄谁赏识？惟有鲜于恒啧啧。", 
            "醉叩斋室支离疏，拊摩悲歌泪填臆。", 
            "鲜于设浴师浣之，为师涤垢曾弗辞。", 
            "人言结袜张廷尉，千载风流宁异兹？", 
            "蔓如龙须实马乳，问师挥毫奚独取？", 
            "只因汉使远持来，野老诗成泪如雨。"
        ], 
        "title": "温日观画葡萄二首 其一", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "故宋狂僧温日观，醉凭竹舆称是汉。", 
            "以头濡墨写葡萄，叶叶枝枝自零乱。", 
            "陇酋时有连真珈，每欲邀师饮其家。", 
            "路逢其人辄大骂，欲泄愤怒宁辞挝？", 
            "鲜于爱师工字画，北面从师学波磔。", 
            "写出葡萄皆法书，二王楷范从师得。", 
            "困学斋前支离疏，师来或哭或歌呼。", 
            "醒涂醉抹不可测，其言皆足警懦夫。", 
            "先生弊庐耿家步，阿师旧日经行路。", 
            "月落山空唤不应，尚想秋棚漙白露。"
        ], 
        "title": "温日观画葡萄二首 其二", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "十月二日君生辰，菊有黄花霜露新。", 
            "汉朝既须召贾马，嵩岳岂徒生甫申？", 
            "众瞻云霄黄鹄举，自爱江海白鸥驯。", 
            "乌丝昼临峄山刻，银笺夜制吴宫春。", 
            "政尔扬舲海潮上，忽然煮茶溪水滨。", 
            "啭枝幽禽语留客，搀腊野梅开向人。", 
            "苍生却问谢安石，白首可同郑子真？"
        ], 
        "title": "赠达长司懋衡", 
        "type": "古风", 
        "yun": "真"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "虎头诸孙岂诚痴？飞墨即是苍筠枝。", 
            "故家乔木尽黄落，此君贞节仍坚持。", 
            "向年毗陵为录判，正声早腾青玉案。", 
            "亲殁天南柩返吴，弃官急归方寸乱。", 
            "从兄负土成孤坟，天平山麓黯秋云。", 
            "哀哀泪滴坟上土，终制北谒天皇君。", 
            "一官又赴同安尉，白云黄叶秋无际。", 
            "道经武夷山下路，遏云棹歌迎鼓枻。", 
            "山中徵君峨小冠，能令幽居帝画看？"
        ], 
        "title": "送顾县尉定之", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "昔人于书皆手钞，六经子史方神交。", 
            "编摹虽勤不闻道，是亦蠹蟫书作巢。", 
            "积书之家费装缉，褙工亦由书传出。", 
            "一朝妙手完缺残，正如云开睹初日。", 
            "我欲一问顾生家，松陵春晴桃始华。", 
            "蟠胸万卷老多忘，检卷只如昏树鸦。", 
            "嗟嗟书生吴钜族，风霜日夜摧乔木。", 
            "虽然业身簿秩间，有眼且看江南山。"
        ], 
        "title": "赠藏书顾明则", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "苍颉四目通神明，制字以来几变更。", 
            "籀创大篆岂柱史？石鼓有刻非无徵。", 
            "骊珠煌煌几千颗，照烛万世开章程。", 
            "周平东迁帝纽解，甄酆继出加研精。", 
            "秦斯学荀儒运阨，独负小篆超焚坑。", 
            "戈森剑列出华玉，百世是宝堪依凭。", 
            "次仲忽挟八分起，喜动吕政消威棱。", 
            "一朝槛车化鹤去，传闻无乃非人情？", 
            "政方鞭戮海宇日，程邈继仲尤知名。", 
            "六国灭姬旋自灭，人如乱麻死长城。", 
            "神工异画先后出，隶法变篆由邈兴。", 
            "十年覃思非不苦，习趋简便令人轻。", 
            "堂堂逵门许叔重，愤悱缺讹复著经。", 
            "三才万物总蒐讨，一掣屋蔀瞻繁星。", 
            "慎于六义功不细，朽骨逮今馀德馨。", 
            "汉章变草本伯度，波磔与隶犹相仍。", 
            "俗书姿媚相扇告，韩论匪激毋深惊。", 
            "千年阳冰绍斯迹，有茂其实蜚英声。", 
            "圭璧煌煌照衰世，白马记与庶子铭。", 
            "两徐识解更卓特，著书翼慎言庚庚。", 
            "张侯豹姿编复古，金薤琳琅垂九清。", 
            "皇元笃生赵文敏，扫世糠秕开群盲。", 
            "龙翔凤翥彩云晚，夹以日驭扬双旌。", 
            "自公骑箕上天去，众论悉与濮阳生。", 
            "生名吴睿孟思字，篆隶可宝如璜珩。", 
            "周旋向背尽规矩，分布上下纷纵横。", 
            "囊锥画沙泯芒角，宝树出网含光晶。", 
            "研裂云根剑就淬，射穿杨叶弓开枰。", 
            "刊题班班满山石，姓名往往闻帝京。", 
            "赠言无如胡汲仲，我乃蚓窍蝇薨薨。", 
            "阖闾城中每相见，愧我头白君眼青。", 
            "长歌哦成三月暮，妒妇无能空拊膺。"
        ], 
        "title": "古书行，赠吴孟思", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "张公洞中芝草春，帝藏宝书更几尘？", 
            "中有龙香烧墨法，古苔溜雨松肤皴。", 
            "木公窃窥试造后，至今法行溪水滨。", 
            "吴生妙解不求似，独造万古工何纯！", 
            "玄霜夜捣玉兔臼，黑琼晓剥苍蛟鳞。", 
            "制成比之犀截角，研罢顿似鸾凭茵。", 
            "姿如青铜色如漆，并潘便见亦相亲。", 
            "老奚父子委世久，潘李竟谁追后尘？", 
            "嗟生一朝遇赏识，会同南琛贡紫宸。", 
            "愿宝龙香古圭璧，明月清光长照人。"
        ], 
        "title": "龙香行，赠吴国良", 
        "type": "古风", 
        "yun": "真"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "我早不识余山人，湖海名知三十春。", 
            "闻其欲识天下士，不厌四方走踆踆。", 
            "朅来中吴春苦雨，雨窗峭寒肌骨皴。", 
            "袖有赠言成大轴，读未卷终伤我神。", 
            "儒先沦落日已尽，我独未死如枯鳞。", 
            "涸辙曾无斗升水，破靴厌踏康庄尘。", 
            "生言宿知地理学，转移造化抽机轮。", 
            "黄箸定钤司马氏，青囊为书郭景纯。", 
            "二子骑箕上天去，遗编凭谁据其津？", 
            "余生两眼炯秋月，遍观山崖与海滨。", 
            "先辈而今木已拱，后生蹇予蠖不伸。", 
            "何处青山可埋我？免使乌鸢蝼蚁嗔。"
        ], 
        "title": "相地余君祥赠言卷", 
        "type": "古风", 
        "yun": "真"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "西门晓送舒晋陵，十里冲冲闻凿冰。", 
            "邑侯生长单父邑，弹琴化行咸服膺。", 
            "民风莫讶北南异，身教始为今者称。", 
            "我歌侯听意良苦，且住槽拨朱丝绳。", 
            "田间困悴非一日，锥刀割剥动千层。", 
            "孱民不殊罝里兔，猾吏却如霜后鹰。", 
            "豪强结托相表里，机变聚集誇才能。", 
            "茧丝何曾宿杼轴？粟穗况欲栖沟塍。", 
            "煌煌列宿在霄汉，扣首昊天呼不应。", 
            "风声俗习一至此，问侯何以宽凌兢？", 
            "侯从胄监学古训，仁义楼橹身先登。", 
            "雄谈浪浪泻河汉，伟度浩浩吞鹍鹏。", 
            "力行以言拯颓俗，定奋其力支崩腾。", 
            "坐令凋瘵复完实，岂但贤劳不次升？", 
            "腐儒歌长侯勉听，无肉如陵酒如渑。", 
            "歌长意苦白日暮，忽见新月上渔罾。"
        ], 
        "title": "舒大尹伯洪之任晋陵", 
        "type": "古风", 
        "yun": "蒸"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "韩侯魏公之子孙，传家故笏今犹存。", 
            "吏程于今重漕府，人望自昔推名门。", 
            "风帆晓趠凤洲过，铁碇夜划鲸波浑。", 
            "七闽宏开元帅府，二品欲均丞相尊。", 
            "檐团煌煌荔子叶，庭走阴阴榕树根。", 
            "迁升郎署不惮远，遄拜朝命兹承恩。", 
            "道山亭上登临日，为赋海涌玻瓈盆。"
        ], 
        "title": "送韩从事玉温之闽", 
        "type": "古风", 
        "yun": "元"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "三十年前湖上路，君之外舅钱塘簿。", 
            "春风双鬓绿于云，岂料于今各迟暮？", 
            "迟暮相逢两相顾，出者非迂处非误。", 
            "君出才如班定远，我处心惭黄叔度。", 
            "向年边氓弄锄梃，屈君从戎曾不腐。", 
            "皇家福力九鼎固，尔民何异罝中兔？", 
            "上功幕府寂不闻，一命低徊乐其素。", 
            "参佐南安郡幕归，行李萧然只如故。", 
            "于今复理吏部铨，束书朝上阊门船。", 
            "柳条缄黄雪初霁，鸥波吹白舟当牵。", 
            "翻书蓬窗遮老眼，沽酒野店浇残年。", 
            "想见新春花欲然，君应醉倒春风前。", 
            "青云故人布百辟，黄纸除书来九天。", 
            "得官南归应过我，姑苏台东野水边。", 
            "却问朝端泰秘监，何时寄我归来篇？"
        ], 
        "title": "送汪秀才莹中", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "鸥波亭前千叠山，缥缈峰峦烟霭间。", 
            "既如春云多态度，复似静女工幽娴。", 
            "老槎霜寒露刻削，崩湍雨霁声潺湲。", 
            "飞楼涌殿出林表，中有逸人相往还。", 
            "风帆截溪马载道，兼有艇子维沧湾。", 
            "有时扣舷一清唱，有时谈玄一破颜。", 
            "吴兴仙翁补天手，毫端五色春斓斑。", 
            "画成未数董北苑，王维二李相跻攀。", 
            "自翁骑鲸上天后，至今玉佩声珊珊。", 
            "空令下土宝遗墨，真赝纷纷谁与删？"
        ], 
        "title": "赵松雪画", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "王孙画思凌紫青，千峰削出秋冥冥。", 
            "丹台疑通玉京路，飞瀑上溅银河星。", 
            "抱琴随马风泠泠，定知不是王门伶。", 
            "山空水流木叶落，曲终正不求人听。", 
            "溪流明灭夕阳晚，似有樵唱来岩坰。", 
            "王孙归卧鸥波亭，钧天清都梦始醒。", 
            "浮云变灭不挂眼，盘石溪边且濯缨。"
        ], 
        "title": "赵仲穆画", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "睢阳世绪邈如云，君独胸蟠锦绣文。", 
            "莫为书裙散香墨，好摅三策表奇勋。"
        ], 
        "title": "送张贡士", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "剡剡台躔映五云，通明殿上玉宸君。", 
            "今宵赏月延秋桂，满袖天香不见分。"
        ], 
        "title": "月夜怀十五友，并引 其一 赵宛丘", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "月华浮海绿烟收，曾照神光湖上楼。", 
            "惆怅尘生白玉麈，诗盟从此负闲鸥。"
        ], 
        "title": "月夜怀十五友，并引 其二 张贞居", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "屋角冰盘拥烂银，清光千里不疏亲。", 
            "弃官归去轻如叶，应念沧江有钓纶。"
        ], 
        "title": "月夜怀十五友，并引 其三 李云中", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "览古楼高桂影寒，飞觞不厌接清欢。", 
            "天香落尽黄金粟，软语何由接夜阑？"
        ], 
        "title": "月夜怀十五友，并引 其四 倪云林", 
        "type": "绝句", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "每念道人张一无，京尘填眼髑髅枯。", 
            "师资贼害无人理，负子清光白玉壶。"
        ], 
        "title": "月夜怀十五友，并引 其五 张文德", 
        "type": "绝句", 
        "yun": "虞"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "汳水秋风吹雁声，一时分省有更生。", 
            "登高吊古中秋近，盖有危言答圣明。"
        ], 
        "title": "月夜怀十五友，并引 其六 刘张掖", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "天章阁下月孤明，仍是中秋此夜情。", 
            "便到蓬莱宫里住，谢安元自念苍生。"
        ], 
        "title": "月夜怀十五友，并引 其七 泰白野", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "芝云如盖拥冰盘，携得王珣午夜看。", 
            "山色湖光秋十里，诗成应更刻琅玕。"
        ], 
        "title": "月夜怀十五友，并引 其八 草堂、宾主", 
        "type": "绝句", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "阖闾城里寄闲身，四壁秋蛩语近人。", 
            "何异京华旧时月？清光且照白头亲。"
        ], 
        "title": "月夜怀十五友，并引 其九 陈敬初兄弟", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "月上溪头树影长，婆娑老子据胡床。", 
            "九天风露归来后，桑落园林酒正香。"
        ], 
        "title": "月夜怀十五友，并引 其十 黄金华", 
        "type": "绝句", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "飞云楼上月华明，几度中秋在帝京？", 
            "却有钱郎挥翰手，倚阑横笛最含情。"
        ], 
        "title": "月夜怀十五友，并引 其十一 王季野、钱伯行", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "南来看月异常年，身在仙岩溪水边。", 
            "名简帝心归想近，清歌莫惜杖头钱。"
        ], 
        "title": "月夜怀十五友，并引 其十二 张京兆", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "见说吾家光禄坟，长松万个入青云。", 
            "子孙为庶杭头住，应立车尘候使君。"
        ], 
        "title": "送处州杜同知三首 其一", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "含辉天上少微星，曾照苍苍古括城。", 
            "山水高深民俗险，不忘辛苦事岩耕。"
        ], 
        "title": "送处州杜同知三首 其二", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "谁如别驾杜侯贤，纯吏心肠铁石坚。", 
            "山坂高低时雨足，郡斋篝火看畬田。"
        ], 
        "title": "送处州杜同知三首 其三", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "一寸山坳一寸田，高低岩溜接山泉。", 
            "论升起税斤称谷，此是山城大有年。"
        ], 
        "title": "赠丽水治农少府二首 其一", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "牛羊日夕下山时，出穴耽耽虎正饥。", 
            "不是仁侯护羸畜，麒麟折角獍枭肥。"
        ], 
        "title": "赠丽水治农少府二首 其二", 
        "type": "绝句", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "终惠长歌瘦马行，杜陵头白泪纵横。", 
            "风云满地无春草，顷刻难忘向主鸣。"
        ], 
        "title": "寄沈存斋", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "户外梅花落峭寒，窗前银烛剪更阑。", 
            "贾生只为忧明主，华发萧萧镜里看。"
        ], 
        "title": "寄颜元卿院判二首 其一", 
        "type": "绝句", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "年华汨汨可相饶，鱼跃春冰逆上潮。", 
            "畎亩怀君不忘处，汲生难远武皇朝。"
        ], 
        "title": "寄颜元卿院判二首 其二", 
        "type": "绝句", 
        "yun": "萧"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "经锄斋外月娟娟，尝照梅花纸帐眠。", 
            "回首三年几圆缺？尘埃堆垛白云篇。"
        ], 
        "title": "寄倪云林", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "江上羊裘把钓翁，一竿烟雨致时雍。", 
            "客星祠下山千尺，不在云台彩画中。"
        ], 
        "title": "寄王可矩宗伯二首 其一", 
        "type": "绝句", 
        "yun": null
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "昔年簪笔上瀛洲，万里青云映黑头。", 
            "相业要知霜后柏，烝徒有楫济川舟。"
        ], 
        "title": "寄王可矩宗伯二首 其二", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "玉峰深隐汉川君，安稳书巢卧白云。", 
            "天禄校书儿辈在，青山留为客书裙。"
        ], 
        "title": "刘功父汉川亭", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "飞墨来从海岳庵，春风吹雨满江南。", 
            "青山肯被云遮尽，时耸尖奇一两簪。"
        ], 
        "title": "郭天锡云山", 
        "type": "绝句", 
        "yun": "覃"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "楼观参差山涧坳，渔舟远啸出林梢。", 
            "白云度尽千峰碧，鬻石幽人始定交。"
        ], 
        "title": "朱泽民山水", 
        "type": "绝句", 
        "yun": "肴"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "光岳英灵盖世雄，九天象纬贯心胸。", 
            "六经文字关时运，韩柳孙丁又及公。"
        ], 
        "title": "虞学士小像，为其侄孙堪题二首 其一", 
        "type": "绝句", 
        "yun": null
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "紫芝眉宇凤麟姿，自是文章百世师。", 
            "何必凌烟画冠剑？云仍翼翼奉烝祠。"
        ], 
        "title": "虞学士小像，为其侄孙堪题二首 其二", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "精思亭上李文饶，且袖经纶镇海潮。", 
            "相业从容龙尾道，唐家复数中兴朝。"
        ], 
        "title": "寄宇文国相", 
        "type": "绝句", 
        "yun": "萧"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "万里南征瘴岭过，夜闻何处竹枝歌？", 
            "貂蝉原自兜鍪出，盍斩鲸鲵靖海波？"
        ], 
        "title": "次泰监司提兵东广，留别吴中诸友韵二首 其一", 
        "type": "绝句", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "白发萧萧尚草元，故人江海慰衰年。", 
            "功成伫俟归来日，只在城南尺五天。"
        ], 
        "title": "次泰监司提兵东广，留别吴中诸友韵二首 其二", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "姑苏台下雨声寒，舍馆青灯语夜闲。", 
            "父子日为师友处，遗经不厌静中看。"
        ], 
        "title": "寄贡泰甫授经二首 其一", 
        "type": "绝句", 
        "yun": null
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "风风雨雨百花洲，何日春晴一醉游？", 
            "满日青山吟藉草，鸱夷未许独扁舟。"
        ], 
        "title": "寄贡泰甫授经二首 其二", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "庐山面目翠千层，飞屩孤禅不厌登。", 
            "绝顶倚云无脚力，潭珠三伏洒寒冰。"
        ], 
        "title": "送僧还开先", 
        "type": "绝句", 
        "yun": "蒸"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "钱唐湖上雁声秋，凉入明公紫绮裘。", 
            "庾信清贫何逊老，登临难写古人愁。"
        ], 
        "title": "送陈玄礼之杭二首 其一", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "青山绕郭候潮过，今古兴怀意绪多。", 
            "到夜令人尚无寐，弯弯月子竹枝歌。"
        ], 
        "title": "送陈玄礼之杭二首 其二", 
        "type": "绝句", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "魏武子孙谁尚贤，相人唐举得真传。", 
            "王侯蝼蚁知同尽，留取双瞳鉴碧天。"
        ], 
        "title": "赠曹相士", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "练川文学旧从游，户屦儒生学最优。", 
            "北上神京当六月，凉风桂子已含秋。"
        ], 
        "title": "送何举人北上二首 其一", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "闻说京师喜气多，万家齐唱董逃歌。", 
            "坞金何日宽民赋？海宇频频望泰和。"
        ], 
        "title": "送何举人北上二首 其二", 
        "type": "绝句", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "孤山无复看梅花，寂寞咸平处士家。", 
            "留得王髯醉时笔，岁寒仍旧发枯槎。"
        ], 
        "title": "王元章梅", 
        "type": "绝句", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "芙蓉洲上集仙宫，环佩声闻缥缈中。", 
            "桂阁吹香天乐下，稻田疏脉海潮通。", 
            "呼龙起舞迎初日，跨鹤归来御晚风。", 
            "大药已成金鼎堕，丹光犹得兆年丰。"
        ], 
        "title": "游嘉定道院", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "春寒峭峭过王师，都出南门送鼓旗。", 
            "岭海鲸鲵就诛日，江湖鸿雁欲归时。", 
            "参差帆叶开溪舫，颠倒梅花落砚池。", 
            "多病杜陵头白尽，每因送客赋新诗。"
        ], 
        "title": "春寒", 
        "type": "律诗", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "天子分符镇七闽，元戎建旆拂三辰。", 
            "荔花蜂采千崖蜜，榕树莺啼二月春。", 
            "吏署看山时拄笏，使轺飞鞚不惊尘。", 
            "南来勾漏丹砂诀，最爱溪边白鹿驯。"
        ], 
        "title": "送葛奏差赴闽", 
        "type": "律诗", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "浔阳郭里望庐山，日出千峰紫翠间。", 
            "烟树近同蛮井络，风帆遥认楚乡关。", 
            "匡仙抱鹤岩头放，李白骑鲸海上还。", 
            "却向画图求彷佛，菖蒲花老石苔斑。"
        ], 
        "title": "庐山图", 
        "type": "律诗", 
        "yun": "删"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "太末溪头送夫婿，祝郎战胜早归来。", 
            "龙光暂漏金闺籍，鸾影先分玉镜台。", 
            "儿女泪痕宵泣血，杯圈口泽岁兴衰。", 
            "它年墓道焚黄日，铭碣悲凉首重回。"
        ], 
        "title": "题程国表妻墓碣", 
        "type": "律诗", 
        "yun": null
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "延陵陈母具柔慈，训子成名鬓亦丝。", 
            "楼护起家元自蚤，冯勤补衮不嫌迟。", 
            "旨甘每却熬波味，燕飨长怀剪发思。", 
            "未拜恩封先已没，后来阡表有馀悲。"
        ], 
        "title": "陈母张安人挽辞", 
        "type": "律诗", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "虎丘山下有孤坟，曾识谭经杨子云。", 
            "梦落江湖仍听雨，魂归泉壤亦修文。", 
            "家山路远听猿泪，书传香留辟蠹芸。", 
            "况有佳儿能力学，草玄犹足继前闻。"
        ], 
        "title": "挽杨九玄", 
        "type": "律诗", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "最爱香山宾月楼，清光全得太湖秋。", 
            "鱼龙出向初筵舞，蟾兔来从上客游。", 
            "凝阁绿苔须士赋，委波金镜属谁收？", 
            "江山千古才情在，牛渚何人独献酬？"
        ], 
        "title": "宾月楼", 
        "type": "律诗", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "亭院日长深复深，高山流水思愔愔。", 
            "曲中别鹤啼清怨，树底薰风养绿阴。", 
            "激楚忽闻机裂帛，怀人又见冶镕金。", 
            "能言万籁无南郭，隐几形闲孰赏音？"
        ], 
        "title": "知音亭", 
        "type": "律诗", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "每爱沧江听雨眠，不应愁绝似今年。", 
            "建瓴长恐崩高屋，鍊石徒闻补漏天。", 
            "响入北廊葭菼乱，湿增傍壁薜萝牵。", 
            "白头倦客孤蓬底，尚想躬耕有石田。"
        ], 
        "title": "听雨楼", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "萧萧茶屋傍池开，谩谩丛筠带雨栽。", 
            "窗雪晃晴鸡误唱，炊烟带暝鹤归来。", 
            "醉酒烧烛亲黄卷，静爱飞花点绿苔。", 
            "尊酒久违真寂寞，鹧鸪啼上越王台。"
        ], 
        "title": "赵季文茶屋", 
        "type": "律诗", 
        "yun": "灰"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "君家少保已登云，留得青田貌后真。", 
            "乌母督仙须显驾，羽车骖乘必长人。", 
            "听经香案孤撑雪，啄菌瑶阶每遇春。", 
            "迟子吹笙明月下，丹砂乞与顶头巾。"
        ], 
        "title": "薛玄卿鹤斋", 
        "type": "律诗", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "酒尽空悬蘸甲瓢，一灯孤馆夜寥寥。", 
            "雁寒犹下沧洲宿，地暖何由重雾消？", 
            "长笛一声推赵嘏，衮衣三世属文饶。", 
            "看云早晚摩天翼，瞥尔青云万里遥。"
        ], 
        "title": "次韵寄颜元卿院判", 
        "type": "律诗", 
        "yun": "萧"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "征凤鲜于专节制，戮鲸王式任偏裨。", 
            "长江谩击中流楫，落日方悬大将旗。", 
            "夜泣寒机嫠掷纬，朝妆明镜女扬眉。", 
            "丈夫身在难乾没，三秀煌煌是紫芝。"
        ], 
        "title": "寄泰兼善总制", 
        "type": "律诗", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "齐老堂前烟树空，真人锡类坐神宫。", 
            "一缣今赉高年帛，重壤惊回秃发翁。", 
            "琳馆花残春欲雨，石坛松老夜多风。", 
            "遥思问道崆峒处，都在衢尊盎盎中。"
        ], 
        "title": "和吴宗师，寄张贞居", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "梁溪岁暮若为情，溪上梅花待晓晴。", 
            "径雪冷埋山屐齿，檐冰夜堕石床声。", 
            "《内篇》携向松根读，如意持将竹里行。", 
            "短晷何能理幽事？南窗剪烛话寒更。"
        ], 
        "title": "和萨天锡留别张贞居，寄倪元镇", 
        "type": "律诗", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "臣工袒割紫鳞肪，辞藻辉飞白玉堂。", 
            "五色云中扶日毂，九霞杯里酌天浆。", 
            "又从禹范开皇极，重拾尧蓂纪岁阳。", 
            "古桂长承新雨露，绵绵根柢发天香。"
        ], 
        "title": "次韵薛真人贺吴宗师寿辰", 
        "type": "律诗", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "清油幕下紫薇开，身总群纲儗上台。", 
            "桂海已闻京观筑，越裳还见贡琛来。", 
            "诗书未与秋摇落，刀尺难从世剸裁。", 
            "廊庙栋梁须致用，贞松合抱是良材。"
        ], 
        "title": "寿春官达郎中", 
        "type": "律诗", 
        "yun": "灰"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "岁除风雪苦阴寒，民庶逋租悉系官。", 
            "破荡未充狼虎欲，系累只作马牛看。", 
            "何人肯破杨城械？有客空弹贡禹冠。", 
            "上力已穷民力瘁，腐儒头白泪阑干。"
        ], 
        "title": "岁暮感事", 
        "type": "律诗", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "白云乡里魏公祠，翼翼烝尝荐奠时。", 
            "功盖百年书史载，道求千古圣贤知。", 
            "山侵虎穴盘风磴，石拔鲸牙插羽旗。", 
            "更上高亭望城邑，义田秋实正离离。"
        ], 
        "title": "范魏公祠", 
        "type": "律诗", 
        "yun": "支"
    }, 
    {
        "author": "邓文原", 
        "era": "元", 
        "subtype": null, 
        "text": [
            "客舍张灯浮大白，禁钟和漏隔华清。"
        ], 
        "title": "句", 
        "type": "句", 
        "yun": "庚"
    }, 
    {
        "author": "赵汸", 
        "era": "元", 
        "subtype": null, 
        "text": [
            "溪亭春晚共离觞。", 
            "何许是衡阳。", 
            "香罗初剪征衫好，东风里、快马轻装。", 
            "市远擘张閒暇，年丰虎落相羊。", 
            "苍梧云尽暮天长。", 
            "山色似吾乡。", 
            "莺啼绿树飞红雨，三千里、处处耕桑。", 
            "说与年年归雁，重来应念潇湘。"
        ], 
        "title": "松风慢 代送吴德夫衡阳巡检", 
        "type": "词", 
        "yun": "阳"
    }, 
    {
        "author": "赵汸", 
        "era": "元", 
        "subtype": null, 
        "text": [
            "回雁峰前。", 
            "𡸅弓下马，春满前川。", 
            "云尽湘潭，深村无警。", 
            "白昼安眠。", 
            "殷勤祖道开筵，应记取、松萝暮烟。", 
            "一曲离歌，柳梢青浅，花萼红嫣。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "惊飙振原野，草树日已疏。", 
            "客子怀故林，哀鸿云外呼。", 
            "九土人相食，烟尘暗长途。", 
            "骨肉一分散，东瓯定勾吴。", 
            "侧身无津梁，飞梦轻重湖。", 
            "荆璞时未珍，所贵琏与瑚。", 
            "棠溪古云利，百炼不受诬。", 
            "忧患启明哲，艰贞奋良图。", 
            "熠熠草上萤，青青涧中蒲。", 
            "已感秋日短，复悲冬夜徂。", 
            "阳光烛幽昧，阴壑群生苏。", 
            "归舟泛春涛，一觞酹伍胥。"
        ], 
        "title": "赠唐宗鲁", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "龙庭返骑如飞烟，真人端拱收中原。", 
            "北平图籍载连舸，挂一漏万无完篇。", 
            "妖星夜半躔奎宿，山川千载还清淑。", 
            "国书不使外廷传，翰林青简空如玉。", 
            "监殷监夏思前车，诏起群儒当疾书。", 
            "皇家制作贵传信，未许太史征无目。", 
            "旧事遗文更搜访，狼籍幽燕藉君往。", 
            "五车上送见书成，一代兴亡如指掌。"
        ], 
        "title": "赠吕仲善之北平搜访遗事", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "八月十五夜未央，中天皓月悬清光。", 
            "大星稀少小星没，出门四顾山苍苍。", 
            "我生不读甘石书，但见一星明且黄。", 
            "今宵不见儿童怪，应随斗柄西山外。", 
            "石桥徙倚闻幽香，荷叶团团大如盖。", 
            "黄星明夜应复来，清露为酒荷为杯。", 
            "举杯漫与黄星寿，自古昆明有劫灰。"
        ], 
        "title": "黄星行", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "洛阳古称豪杰窟，奇材剑客尤超忽。", 
            "汉家三十六将军，剧孟归来如敌国。", 
            "争夸玉贝高拄颐，曼胡短后供儿嬉。", 
            "平生耻学一人敌，胸中耿耿谁能知。", 
            "功名何必惭廉蔺，排难解纷声愈振。", 
            "白头恨不当单于，误身竟坐封侯印。", 
            "长安卿相真庸奴，鬼妾鬼马穷欢娱。", 
            "一朝万事成瓦裂，金钱果为何人输。", 
            "君不见洛阳剑客藏名久，好尽中山千石酒。", 
            "精灵变化会有时，莫遣光芒射牛斗。"
        ], 
        "title": "洛阳剑客歌为程景阳作", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "我游黄山当严冬，雪消日暖无天风。", 
            "欲求昔人栖隐处，发兴况有高僧同。", 
            "危矼侧步目已眩，绝壁下瞰心为忡。", 
            "交流二涧泻寒碧，樵牧不来萝径穷。", 
            "嵯峨乱石大如屋，蹴踏豺虎登虬龙。", 
            "手披灌木出林杪，仰从云际窥奇峰。", 
            "中高一柱揭南斗，旁扶两岫森寒松。", 
            "文楸万本翠如织，宛宛内蓄何冲融。", 
            "仙灵窟宅景象异，岂与下界同污隆。", 
            "名姓无传年代远，只有药臼留遗踪。", 
            "摩挲考击三叹息，怅不并世来相从。", 
            "因怜李白升绝顶，空吟菡萏金芙蓉。", 
            "几年戎马暗南国，眼前厌见旌旗红。", 
            "脱身长往宿有愿，把茅不用烦人工。", 
            "曹阮浮丘应好在，山南山北会相逢。"
        ], 
        "title": "登黄山炼丹峰寻昔人隐处", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "荒郊石羊眠不起，枯冢累累各相似。", 
            "海陵冤骨无人收，岂有儿孙来擘纸。", 
            "几堆空土效曹瞒，百战江南帝徐李。", 
            "龙山突兀表忠祠，至今父老思钱氏。"
        ], 
        "title": "杨行密疑冢", 
        "type": "古风", 
        "yun": "纸"
    }, 
    {
        "author": "赵汸", 
        "era": "元", 
        "subtype": null, 
        "text": [
            "虚堂眄平冈，积翠淩天半。", 
            "彷像识瑶台，熹微窥玉案。", 
            "颇疑巨灵力，刬削非一旦。", 
            "森森古树齐，奕奕朝霞烂。", 
            "地近巘易陟，池清莲不蔓。", 
            "莺啼午梦残，客至琴声断。", 
            "胜境契中襟，雅怀知弗畔。", 
            "翛然忘物我，讵肯存崖岸。", 
            "马迹遍幽燕，华颠乐村闬。", 
            "居夷非矫曲，悼猛得前算。", 
            "巇崄世所趋，真淳日彫散。", 
            "跬步视安危，片言几理乱。", 
            "苟能领斯会，未觉身为患。", 
            "嘉谋谅贻厥，岂曰誇殊观。"
        ], 
        "title": "题平山堂次黄先生韵", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "汪子富儒术，雄文惊有司。", 
            "横经得专席，往主圣哲祠。", 
            "昨者遇相别，清言不及私。", 
            "惟念紫阳翁，周程以为师。", 
            "云何陆子静，所学乃异兹。", 
            "后生将焉从，此事宜精思。", 
            "斯行凭在尔，宁复计班资。", 
            "嗟余素寡陋，求道多困岐。", 
            "离索亦云久，陆沈乃其宜。", 
            "一闻君子论，反躬愧湮微。", 
            "神心异象罔，谁能握其机。", 
            "关洛有遗言，本根实在兹。", 
            "及门多通明，经说乃见讥。", 
            "朱子晚所造，卓绝知者希。", 
            "象山如可作，岂复忧支离。", 
            "使其或有异，在我已无疑。", 
            "前修去已远，问辩将畴依。", 
            "子有千里行，谁能纠予非。", 
            "采石古重镇，精庐俯危矶。", 
            "子登蛾眉亭，勿作雍门悲。", 
            "应怀谪仙人，宫锦何淋漓。", 
            "横绝宇宙间，飞黄不受鞿。", 
            "君子慎修已，深潜厚自持。", 
            "斯人固天放，跌宕将安归。", 
            "适道必有途，积德必有基。", 
            "所贵敦实行，无为尚虚辞。", 
            "俗学昧本原，希微罕真知。", 
            "侏儒笑俳优，长者岂吾欺。", 
            "念子实命我，斯言非我宜。", 
            "敬恭奉明德，白首以为期。"
        ], 
        "title": "送汪子翼赴采石书院山长", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "山东有壮士，胄出古诸姜。", 
            "起从楼船师，军败耻生降。", 
            "挟俘投海死，终不愧鹰扬。", 
            "有孙若郡校，刻意攻文章。", 
            "师亡于我殡，丧具倒赀囊。", 
            "大兄绾银符，慷慨百夫良。", 
            "忍死脱锋镝，明神翼高堂。", 
            "佐郡黟山下，慈母未敢将。", 
            "甘旨弟所营，时亦来兄傍。", 
            "一疾竟不起，呼天但茫茫。", 
            "何以慰母怀，相看涕淋浪。", 
            "世乱获考终，安知短与长。", 
            "郊原多白骨，岂解归山冈。"
        ], 
        "title": "吕景武哀诗（并序）", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "戎马生淮甸，烟尘暗江湖。", 
            "银峰万家邑，转目成丘墟。", 
            "番君祠既燬，张相墓应芜。", 
            "千年豪杰堀，但见豺与狐。", 
            "四邻更问罪，毒螫焉能祛。", 
            "牺牲待境上，玉帛既与俱。", 
            "谁将庇吾民，跂踵待来苏。", 
            "两属固非策，瓜分岂良图。", 
            "干戈日相寻，山谷皆储胥。", 
            "甘心仇彼壤，斩刈互相踰。", 
            "衅同虞芮争，祸岂蛮触殊。", 
            "相倾各恃援，肯复哀无辜。", 
            "福星临婺渚，千骑专城居。", 
            "威行征伐外，泽被凋瘵馀。", 
            "招携自有道，不亟亦不徐。", 
            "运步理必复，寒谷春阳嘘。", 
            "湓浦覆巢穴，宫亭偃根株。", 
            "永谢西江水，还同涸辙鱼。", 
            "含垢廓洪度，推诚开戆愚。", 
            "汝才吾与达，勉思致名誉。", 
            "汝武吾爪牙，所当应时需。", 
            "难若春冰释，冤似水涤除。", 
            "父子再天日，妻孥欢室庐。", 
            "向来锋镝地，画作瓜芋区。", 
            "始羡生人乐，力耕供赋需。", 
            "譬如涉渊水，公作济川桴。", 
            "又如沟中瘠，忍死待公哺。", 
            "况非遇公贤，此邑今何如。", 
            "我欲留公像，英姿照里闾。", 
            "穹碑铭伟绩，螭首而龟趺。", 
            "所示只一乡，所传唯道途。", 
            "作诗颂公德，纪实辞不诬。", 
            "子孙又子孙，歌咏无时渝。", 
            "方伯及连帅，视公为规模。"
        ], 
        "title": "银峰述德诗（并序）", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "结屋清溪上，白云与为邻。", 
            "云影常在地，溪光净无尘。", 
            "馀晖及山木，晻映忘冬春。", 
            "逍遥窗户间，亦足娱心神。", 
            "相望彭泽宰，仕止孰由人。", 
            "忽忆桃花源，悠然思问津。"
        ], 
        "title": "题黟令周君儒所藏清溪白云图", 
        "type": "古风", 
        "yun": "真"
    }, 
    {
        "author": "赵汸", 
        "era": "元", 
        "subtype": null, 
        "text": [
            "无子未尝忧，有子悲不育。", 
            "妙赞世所稀，我穷焉得鞠。", 
            "所嗟百日间，奔走无停躅。", 
            "贺者犹在门，房中已闻哭。", 
            "汝病吾不知，汝名人已录。", 
            "我无高飞翼，安用烦羁束。", 
            "奉身如拱璧，世乱遭指目。", 
            "祸福来无端，每虞连骨肉。", 
            "殇子古称寿，彼苍非汝毒。", 
            "勿羡彭与𥅆，贪生恒局促。"
        ], 
        "title": "悼子琯", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "沧波浩无津，挥手扬帆去。", 
            "回顾江上山，苍苍但烟树。", 
            "结茅傍洲渚，岂少垂纶处。", 
            "终然尘迹近，未及扁舟趣。", 
            "世运如风飙，朝新夕成故。", 
            "白云何亭亭，倏尔天际住。", 
            "寄谢山中人，奚为独多虑。"
        ], 
        "title": "题米元晖江山小景", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "病鹰不忘击，病骥不忘骧。", 
            "病鹤俛不啄，仰睇霄汉长。", 
            "惟有病士心，死灰不复飏。", 
            "居处终鲜欢，起行若痛亡。", 
            "逢人目辄动，内惕外周章。", 
            "口虽强诺唯，退省但茫茫。", 
            "已疾且忘疗，焉知民未康。", 
            "多谢游谈者，勉旃思自强。", 
            "是弃果蓏哉，为称充圆方。"
        ], 
        "title": "病士", 
        "type": "古风", 
        "yun": "阳"
    }, 
    {
        "author": "赵汸", 
        "era": "元", 
        "subtype": null, 
        "text": [
            "寒峡隐堂隍，寻源得飞瀑。", 
            "悬空下千尺，飞鸟惊不度。", 
            "雷激丹岳摧，电穿青山破。", 
            "阴崖排积雪，霈雨恒时注。", 
            "我来属时艰，对此忘百虑。", 
            "尘襟欣一洗，徘徊不忍去。", 
            "崇山限吴楚，避远谁能顾。", 
            "应有避秦人，岩前觅微路。"
        ], 
        "title": "峡源瀑布", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "杉松冥冥烟雾湿，青合两崖愁壁立。", 
            "方池怪石小窗妍，家具图书劣容膝。", 
            "十年官道暗黄尘，锦里萧条少四邻。", 
            "峻岭截云天禦暴，樵歌一曲断行人。", 
            "古林先生身种德，芝田兰畹无荆棘。", 
            "心閒鸡犬亦清宁，虎伥狐妖俱屏迹。", 
            "木叶归根虫闭关，雪深半夜失前山。", 
            "儿童挟策莫言冷，信有阳和地底还。"
        ], 
        "title": "题云林小隐", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "浮邱说诗秦汉间，庞眉鹤发映朱颜。", 
            "适逢偶语几弃市，又见慢儒来溺冠。", 
            "飘然长往不知处，遗迹宛在轩辕山。", 
            "年谷常丰物无厉，石泉一盏荐甘寒。"
        ], 
        "title": "浮邱祠", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "蓬莱别馆天香浮，仙家好景惟中秋。", 
            "举杯邀月不知处，湿云满地寒螀愁。", 
            "大地山河忽破碎，苍茫微影将焉求。", 
            "盲风怪雨岂终夕，中轩坐见寒光流。"
        ], 
        "title": "中秋雨分韵得秋字", 
        "type": "古风", 
        "yun": "尤"
    }, 
    {
        "author": "赵汸", 
        "era": "元", 
        "subtype": null, 
        "text": [
            "故人别我秋江涘，几载重逢春梦里。", 
            "忽观明月忆高情，愁绝长空三万里。", 
            "荒山久病莫能兴，狂风暴雨何凭淩。", 
            "麈鹿呦呦呼厥类，雉媒戛戛求其朋。"
        ], 
        "title": "故人", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "青山并岸如苍虬，石门翠树如相樛。", 
            "似与幽人护清境，玉梅翠竹萦寒流。", 
            "溪行半日足生茧，水望千回山百转。", 
            "请君处处种桃花，莫使重来迷近远。"
        ], 
        "title": "余村道中寄鲁斋", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "鞓红乾色无光霁。须是鲜鲜翠。", 
            "翛然一点系裙腰。不著人间金屋、恐难销。", 
            "英英肯似焉支贵。漫脱红霞帔。", 
            "落时且勿涴尘泥。留向天台洞口、泛吾诗。"
        ], 
        "title": "虞美人 其十二 大红桃花", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "湿云待向三更吐。更是沉沉雨。", 
            "眼前儿女意堪怜。不说明朝后日、说明年。", 
            "当年知道晴三鼓。便似佳期误。", 
            "笑他拜月不曾圆。只是今朝北望、也凄然。"
        ], 
        "title": "虞美人 其十三 壬午中秋雨后不见月", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "梅梢腊尽春归了。毕竟春寒少。", 
            "乱山残烛雪和风。犹胜阴山海上、窖群中。", 
            "年光老去才情在。惟有华风改。", 
            "醉中幸自不曾愁。谁唱春花秋叶、泪偷流。"
        ], 
        "title": "虞美人 用李后主韵二首 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "轻衫倚望春晴稳。雨压青梅损。", 
            "皱绡池影泛红蔫。看取断云来去、似炉烟。", 
            "愁春来暮仍愁暮。受却寒无数。", 
            "年来无地买花栽。向道明年花信、莫须来。"
        ], 
        "title": "虞美人 其十六 春晓", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "娟娟二八清明了。犹说淮阳早。", 
            "钱欧陆谱遍花光。红到寿阳、也不说淮阳。", 
            "此花地望元非薄。回首伤流落。", 
            "洛阳闲岁断春风。怎不当时道是、洛阳红。"
        ], 
        "title": "虞美人 其十七 花品", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "秋阴团扇如人老。渐近中秋好。", 
            "新凉还忆小楼边。自在一窗明月、傍人眠。", 
            "多情谁到星河晓。只道圆时少。", 
            "他年几处与君看。长是成愁成恨、不成欢。"
        ], 
        "title": "虞美人 其十八 中秋对月", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "胭脂不涴紫玉箫。", 
            "认宫中、银字未销。", 
            "但凤去、台空古，比落花、无第二朝。", 
            "天涯流落哀声在，听乌乌、不似内娇。", 
            "漫身似、商人妇，泣孤舟、长夜寂寥。"
        ], 
        "title": "恋绣衾 其一 宫中吹箫", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "困如宿酒犹未销。", 
            "满华堂、羞见目招。", 
            "忽折向、西邻去，教旁人、看上马娇。", 
            "肉色似花难可得，但花如、肉色妖娆。", 
            "谁说汉宫飞燕，到而今、犹带脸潮。"
        ], 
        "title": "恋绣衾 其二 或送肉色牡丹同赋", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "当年三五舞太平。", 
            "醉归来、花影满庭。", 
            "办永夜、重开宴，笑姑苏、万眼未明。", 
            "而今绕市歌儿马，客黄昏、细雨满城。", 
            "十年事、去如水，想家人、村庙看灯。"
        ], 
        "title": "恋绣衾 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "海山昏，寒云欲下，低低压吹帽。", 
            "平沙浩浩。", 
            "想关塞无烟，时动衰草。", 
            "苏郎卧处愁难扫。", 
            "江南春不到。", 
            "但怅望、雪花夜白，人间憔悴好。", 
            "谁知广寒梦无憀，丁宁白玉炼，不关怀抱。", 
            "看清浅、桑田外，尘生热恼。", 
            "待说与、天公知道。", 
            "期腊尽春来事宜早。", 
            "更几日、银河信断，梅花容易老。"
        ], 
        "title": "花犯 其一 旧催雪词，苦不甚佳，因复作此", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "甚天花、纷纷坠也，偏偏著余帽。", 
            "乾坤清皓。", 
            "任海角荒荒，都变瑶草。", 
            "落梅天上无人扫。", 
            "角吹吹不到。", 
            "想特为、东皇开宴，琼林依旧好。", 
            "看儿贪耍不知寒，须塑就玉狮，置儿怀抱。", 
            "奈转眼、今何在，泪痕成恼。", 
            "白发翁翁向儿道。", 
            "那曲巷袁安爱晴早。", 
            "便把似、一年春看，惜花花自老。"
        ], 
        "title": "花犯 其二 再和中甫", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "四无谁语，待推窗、初见江南风物。", 
            "索笑巡檐无奈处，悄隔东邻一壁。", 
            "有酒如船，招呼满载，只欠枝头雪。", 
            "疏花冷眼，坐中都是词杰。", 
            "堪恨几日西郊，寻消问息，肯向吟边发。", 
            "著意相看，又恐是、六出幻成还灭。", 
            "恼恨儿童，攀翻顶戴，不到先生发。", 
            "明朝重省，初三知属谁月。"
        ], 
        "title": "酹江月/念奴娇 其二 赵氏席间即事，再用坡韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "五朝寿俊，算生平占得、淳熙四四。", 
            "三万六千三万了，剩有一千饶底。", 
            "三百年间，和风丽日，几个能销此。", 
            "约山山笑，先生不负山矣。", 
            "今岁甲子重阳，待重数，五百十三甲子。", 
            "吟万首诗更自和，岁岁寿诗自喜。", 
            "若比潞公，如今年纪，犹是平章事。", 
            "先生抚掌，问他闲日能几。"
        ], 
        "title": "酹江月/念奴娇 其三 和朱约山自寿曲，时寿八十四", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "西风处士，例一枝团月，咸平印印。", 
            "千古诗宗传不绝，至竟被渠道尽。", 
            "雪返香魂，霜吹晓怨，肯受东君聘。", 
            "罗浮梦转，兔环知是谁孕。", 
            "未说烟雨江南，垂垂青子，须要调金鼎。", 
            "愁绝西山明秀处，依旧鹤南飞影。", 
            "我白君元，君词我和，各自为长庆。", 
            "后来桃李，遥遥别是花信。"
        ], 
        "title": "酹江月/念奴娇 其四 同舍延平林府教制新词祝我初度，依声依韵，还祝当家", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "棹歌齐发，江云暮、吹得湘愁成雨。", 
            "小酌千年，知他是、阿那年时沈午。", 
            "日落长沙，风回极浦，黯不堪延伫。", 
            "吴头楚尾，非关四面为楚。", 
            "几度唤起醒累，淋漓痛饮，不学愁余句。", 
            "踏鲤从鼋胥涛上，怎不化成龙去。", 
            "越女吴船，燕歌赵舞，世事悠悠许。", 
            "明朝寂寂，双双飞下鸣鹭。"
        ], 
        "title": "酹江月/念奴娇 其五 五日和尹存吾，时北人竞鹭洲渡", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "岁寒相命，算人间、除了梅花无物。", 
            "窥宋三年又不是，草草东邻凿壁。", 
            "偃蹇风前，沉吟竹外，直待天骄雪。", 
            "白家人至，一枝横出终杰。", 
            "寂寞小小疏篱，探花使断，知复何时发。", 
            "北驿不来春又远，只向窗前埋灭。", 
            "好在冰花，著些风筱，怎不清余发。", 
            "补之去后，墨梅又有明月。"
        ], 
        "title": "酹江月/念奴娇 其六 怪梅一株，为北客载酒移寘盆中，伟然", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "遥怜儿女，未解忆长安、十年前月。", 
            "徙倚桂枝空延伫，无物同心堪结。", 
            "冷落江湖，萧条门巷，犹著西楼客。", 
            "恨无铁笛，一声吹裂山石。", 
            "休说起舞登楼，那人已先我，渡江横楫。", 
            "圆缺不销青冢恨，漠漠风沙如雪。", 
            "西母长生，素娥好在，何皓当时发。", 
            "山河如此，月中定是何物。"
        ], 
        "title": "酹江月/念奴娇 其七 漫兴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "团团桂影，怕人道、大地山河里许。", 
            "旧日影娥池未缺，惊断霓裳歌舞。", 
            "雪白长城，金明古驿，尽是乘槎路。", 
            "少年白发，自无八骏能去。", 
            "犹记流落荒滨，故人相过，共吹箫前度。", 
            "无酒无鱼空此客，昨夜留之不住。", 
            "睡起披衣，行吟坐对，又有重圆处。", 
            "不知今夕，那人有甚佳句。"
        ], 
        "title": "酹江月/念奴娇 其八 中秋，彭明叔别去赴永阳，夜集", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "城中十万，有何人、和我乌乌鸣瑟。", 
            "对影姮娥成三处，谁料尊中无月。", 
            "剪纸吹成，长梯摘取，儿戏那堪惜。", 
            "洞庭夜白，一声聊破空阔。", 
            "休说二十四桥，便一分无赖，有谁谁识。", 
            "一枕秋衾南北梦，好好娟娟成雪。", 
            "旧日少游，锦袍玉笛，醉卧藤阴石。", 
            "萧然今夕，无鱼无酒无客。"
        ], 
        "title": "酹江月/念奴娇 其九 中秋待月", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "淡淡胭脂，似褪向、景阳鸳石。", 
            "依然是、春睡未足，捧心犹癖。", 
            "藉甚不禁君再顾，嫣然却记渠初拆。", 
            "黯销魂、欲尽更堪怜，终难得。", 
            "犹记是，卿卿惜。", 
            "空复见，谁谁摘。", 
            "但当时一笑，也成陈迹。", 
            "我懒花残都已往，诗朋酒伴犹相觅。", 
            "听连宵、又雨又还晴，鸠鸣寂。"
        ], 
        "title": "满江红 其一 海棠下歌后村调共和", 
        "type": "词", 
        "yun": null
    }, 
    {
        "author": "赵汸", 
        "era": "元", 
        "subtype": "五言排律", 
        "text": [
            "嘉植咀甘液，升盘初自筵。", 
            "近本味方永，将中节逾坚。", 
            "多艰思往昔，梦境有开先。", 
            "橄榄红盐后，蒹葭白露前。", 
            "阶庭森玉树，里巷润华轩。", 
            "室小元非陋，文高况可传。", 
            "虞廷闻养老，绛县孰疑年。", 
            "衎衎方来日，冥冥已定天。", 
            "烹鹅记黑白，食蜜忘中边。", 
            "周兄本无慧，化蝶匪文言。"
        ], 
        "title": "蔗庵", 
        "type": "排律", 
        "yun": null
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "口不言钱早不同，何须相试苦相攻。", 
            "今朝叱去阿堵物，一室玲珑分外空。"
        ], 
        "title": "王衍举阿堵物图", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "清谈何补晋江山，谁与中原了岁寒。", 
            "惟有白云三四片，飞来自向古琅玕。"
        ], 
        "title": "竹林七贤图", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "秋沁徽之骨亦清，翠光如水漾空明。", 
            "只图一见此君面，谁更问人閒姓名。"
        ], 
        "title": "王子猷看竹图", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "雪夜怀人泛剡溪，造门而返是还非。", 
            "不曾相见犹相见，满载清风独自归。"
        ], 
        "title": "王子猷访戴图", 
        "type": "绝句", 
        "yun": "微"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "少妇当垆应怪人，陶陶一觉了残更。", 
            "无情不作如花想，梦见醉乡生月明。"
        ], 
        "title": "阮籍醉眠酒家图", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "酒国韶光无际涯，大人境界绝朋侪。", 
            "生来自有一方地，何待醉终才始埋。"
        ], 
        "title": "刘伶荷锸图", 
        "type": "绝句", 
        "yun": "佳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "独抱洋洋太古心，王门何苦欲相寻。", 
            "狂来宁可破琴去，不许俗人闻此音。"
        ], 
        "title": "戴安道破琴图", 
        "type": "绝句", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "醉玉颓来欲化仙，一洼和气蔼芳妍。", 
            "终宵自向华胥去，吏部何曾瓮下眠。"
        ], 
        "title": "毕卓瓮间图", 
        "type": "绝句", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "孙康苦志惜居诸，雪夜无灯兴有馀。", 
            "冷地白光生破屋，自然开眼见诗书。"
        ], 
        "title": "孙康映雪读书图", 
        "type": "绝句", 
        "yun": "鱼"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "名爵虽荣心最苦，莼鲈有味食无厌。", 
            "后来京洛风尘暗，转觉吴淞江水甜。"
        ], 
        "title": "张翰思莼鲈图", 
        "type": "绝句", 
        "yun": "盐"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "孙楚匆匆误答时，说来颇与事相违。", 
            "枕流漱石翻为妙，活弄胸中倒一机。"
        ], 
        "title": "孙楚枕流漱石图", 
        "type": "绝句", 
        "yun": "微"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "老子情怀颇滑稽，登楼恰喜月明时。", 
            "虽然于此兴不浅，要且诸人知不知。"
        ], 
        "title": "庾亮登南楼图", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "一朝周处奋英豪，三害皆除岂惮劳。", 
            "若是不能降自己，纵屠龙虎不为高。"
        ], 
        "title": "周处除三害图", 
        "type": "绝句", 
        "yun": "豪"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "犹记兰亭三月三，流觞曲水畅清酣。", 
            "分明一段永和意，好向羲之笔外参。"
        ], 
        "title": "王羲之兰亭图", 
        "type": "绝句", 
        "yun": "覃"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "倾盖相逢不问谁，知音那肯露心机。", 
            "一声吹破清秋影，惊散闲云各自飞。"
        ], 
        "title": "桓伊三弄图", 
        "type": "绝句", 
        "yun": "微"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "武子耽书不暂忘，练囊终夜照凄凉。", 
            "读来读去东方白，笑杀流萤数点光。"
        ], 
        "title": "车武子聚萤读书图", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "独荐霜丸意不安，谁供甘旨侍团圞。", 
            "蓦然忆著娘生面，万树黄金尽喜欢。"
        ], 
        "title": "陆绩怀橘遗母图", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "外物终难换肺肠，隐之清介顿生狂。", 
            "便教饮尽贪泉水，只觉通身白雪香。"
        ], 
        "title": "吴隐之饮贪泉图", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "七夕庭中罗绮乾，邻家应是鄙儒冠。", 
            "文章满腹无人识，铺与青天白日看。"
        ], 
        "title": "郝隆晒腹书图", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "老气苍寒松树活，閒情幽淡菊花开。", 
            "一条古路无人走，还且与人相往来。"
        ], 
        "title": "陶渊明三径图", 
        "type": "绝句", 
        "yun": "灰"
    }, 
    {
        "author": "赵觐", 
        "era": "元", 
        "subtype": "五言律诗", 
        "text": [
            "僧来天竺国，寺创赤乌年。", 
            "碑碣前朝重，文章后世怜。", 
            "秋风生大野，斜月堕重渊。", 
            "有待龟龙负，图书得共传。"
        ], 
        "title": "静安八咏录三 其一 赤乌碑", 
        "type": "律诗", 
        "yun": "先"
    }, 
    {
        "author": "赵觐", 
        "era": "元", 
        "subtype": "五言律诗", 
        "text": [
            "不识陈朝桧，相传故老言。", 
            "理文俱左纽，后土自蟠根。", 
            "气迥青山暝，阴寒玉殿昏。", 
            "何须野王笔，图画至今存。"
        ], 
        "title": "静安八咏录三 其二 陈桧", 
        "type": "律诗", 
        "yun": "元"
    }, 
    {
        "author": "赵觐", 
        "era": "元", 
        "subtype": "五言律诗", 
        "text": [
            "芦花十里塘，野色正荒凉。", 
            "明月秋无际，西风雪有香。", 
            "渔郎茆屋小，估客棹歌长。", 
            "自愧无家别，经行百感伤。"
        ], 
        "title": "静安八咏录三 其三 芦子渡", 
        "type": "律诗", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "百岁光阴十过三，故山路梗梦中还。", 
            "看来身在终为累，悟得心空始是閒。", 
            "几度踏云归草屋，有时卧雨掩松关。", 
            "人间转盼皆陈迹，何必长生久驻颜。"
        ], 
        "title": "次韵三首 其一", 
        "type": "律诗", 
        "yun": "删"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "活计烟波羡谢三，醉眠钓艇去仍还。", 
            "为怜死者今何在，笑杀忙人不识閒。", 
            "烛影欲残登夜榻，鼓声未绝启晨关。", 
            "匆匆役役尘中走，一见青山一动颜。"
        ], 
        "title": "次韵三首 其二", 
        "type": "律诗", 
        "yun": "删"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "花前欢笑忆春三，何故东君尚未还。", 
            "一寸心中千种事，百年世上几时閒。", 
            "虏迁玉帛犹归市，马犯金汤即弃关。", 
            "生怕朔风吹下雪，飞来点鬓妒红颜。"
        ], 
        "title": "次韵三首 其三", 
        "type": "律诗", 
        "yun": "删"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "古时明月碧霄间，曾照鸾舆幸蜀还。", 
            "御座乍空三殿远，朝仪暂歇六更闲。", 
            "马屯腥雾彤墀坏，莺哭冤春玉户关。", 
            "苦是年年归旧燕，绕檐偷语问龙颜。"
        ], 
        "title": "古时", 
        "type": "律诗", 
        "yun": "删"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "长夜漫漫发浩歌，生民涂炭果如何。", 
            "中兴车马修攘在，变雅君臣废缺多。", 
            "赤帜开明新日月，青毡恢拓旧山河。", 
            "誓崇忠义诛奸逆，田海虽迁志不磨。"
        ], 
        "title": "自题大义集后", 
        "type": "律诗", 
        "yun": "歌"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "云禁江城昼色阴，可怜寂寞读书身。", 
            "风霜虐命四五载，雨露润民三百春。", 
            "雁落愁声唯送泪，马驰怨迹岂成尘。", 
            "如今不独桐江上，新著羊裘又一人。"
        ], 
        "title": "郊行即事四首 其四", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "大地疮痍痛正新，南归不避雪纷纷。", 
            "柳边人忆一湖锦，松下僧闲九里云。", 
            "熟路有缘家易到，空经无字世难闻。", 
            "菖蒲涧水濯双足，雁荡山巅曝夕曛。"
        ], 
        "title": "送僧游西湖归永嘉", 
        "type": "律诗", 
        "yun": "文"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "破得愁城了，仍还太古风。", 
            "浑然无事国，不与世相通。", 
            "地迈华胥外，天归混沌中。", 
            "蠢哉蛮触氏，苦死角英雄。"
        ], 
        "title": "醉乡十二首 其一", 
        "type": "律诗", 
        "yun": "东"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "狂药蜕凡骨，疑来别一州。", 
            "形骸闲若弃，风壤旷无忧。", 
            "屡有圣人至，难同恶客游。", 
            "所交惟陆谞，落魄老菟裘。"
        ], 
        "title": "醉乡十二首 其二", 
        "type": "律诗", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "盎然非世境，乐意渺无垠。", 
            "暖骨通仙处，寒冬能幻春。", 
            "眼空天亦小，心净月逾新。", 
            "昔者李太白，于兹竟瘗身。"
        ], 
        "title": "醉乡十二首 其三", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "太和国土里，风味极清柔。", 
            "意外竟忘世，胸中不梦秋。", 
            "日蒸春气涌，地漾水光流。", 
            "此即神仙窟，何须更十洲。"
        ], 
        "title": "醉乡十二首 其四", 
        "type": "律诗", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "独到至乐处，于于自在行。", 
            "身心全去碍，骨肉若通明。", 
            "劫外冥天地，空中一死生。", 
            "却观凡世界，眇尔幻沤轻。"
        ], 
        "title": "醉乡十二首 其五", 
        "type": "律诗", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "谁居此域作生涯，偏许刘伶毕卓家。", 
            "屋影空空天渺漭，烛光闪闪地横斜。", 
            "春红软玉颓衣树，秋碧流波漾缬花。", 
            "接壤或通三岛路，任他苦海事如麻。"
        ], 
        "title": "醉乡十二首 其六", 
        "type": "律诗", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "万里和风眼底回，陶陶乐土隔飞埃。", 
            "暖浮花思春初透，红涨霞纹潮正来。", 
            "长驻童颜驱老去，不教玄鬓受愁催。", 
            "举头阊阖手能摸，更欲乘风过九垓。"
        ], 
        "title": "醉乡十二首 其七", 
        "type": "律诗", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "屡问北来者，相传尽不同。", 
            "三宫在何许，万姓堕愁中。", 
            "春草活腥绿，雨花啼惨红。", 
            "人间至微物，今亦怨天公。"
        ], 
        "title": "无题五首 其一", 
        "type": "律诗", 
        "yun": "东"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "自古无兹难，我朝今遇之。", 
            "小臣惭逆土，大事决成期。", 
            "劫坏六龙死，天荒万象悲。", 
            "时哉弗可失，奋发莫迟疑。"
        ], 
        "title": "无题五首 其二", 
        "type": "律诗", 
        "yun": "支"
    }, 
    {
        "author": "郑思肖", 
        "era": "元", 
        "subtype": "五言律诗", 
        "text": [
            "一天悽怆事，此恨极难裁。", 
            "骨纵已成土，心终不肯灰。", 
            "毒蛇嘘树死，怨鸟哭春哀。", 
            "处处山东老，悬情汉诏来。"
        ], 
        "title": "无题五首 其三", 
        "type": "律诗", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "愁海茫茫望不穷，黄茅白苇渺阴风。", 
            "凤凰高遁层霄外，豺虎横行大道中。", 
            "九庙倾颓郊祀废，四方祸乱国家空。", 
            "于今建武重兴汉，谁是云台第一功。"
        ], 
        "title": "无题五首 其四", 
        "type": "律诗", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "鞠躬尽瘁吊无君，满耳冤声不忍闻。", 
            "醉去忘形犹蜕骨，怒来嚼齿欲穿龈。", 
            "腥风涴晓春应怨，痴雾霾空路莫分。", 
            "荧惑星明圣人出，频频中夜验天文。"
        ], 
        "title": "无题五首 其五", 
        "type": "律诗", 
        "yun": "文"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "愁里高歌梁父吟，犹如金玉戛商音。", 
            "十年勾践亡吴计，七日包胥哭楚心。", 
            "秋送新鸿哀破国，昼行饥虎齧空林。", 
            "胸中有誓深于海，肯使神州竟陆沉。"
        ], 
        "title": "二砺二首 其一", 
        "type": "律诗", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "钧天梦冷紫宸春，臣子衔哀社稷屯。", 
            "一缕血忱开白日，两篇心誓哭苍旻。", 
            "渡江祖逖愿兴晋，蹈海仲连羞帝秦。", 
            "回首故都宫阙恨，满山秋色正愁人。"
        ], 
        "title": "二砺二首 其二", 
        "type": "律诗", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "眼见今朝菊又黄，双扉渍泪唁凄凉。", 
            "峥嵘岁月精神发，磅礴乾坤意气狂。", 
            "新雁来时芳草死，归鸿尽处暮云长。", 
            "后年箭主当回跸，始信山河再属唐。"
        ], 
        "title": "九日", 
        "type": "律诗", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "南土新飞劫火灰，琼仙恋国暗惊猜。", 
            "定应摄向天宫种，不忍陷于胡地开。", 
            "花死青春禽鸟哭，城埋黑气鬼神哀。", 
            "一朝枯蘖变高树，传得欢声沸似雷。"
        ], 
        "title": "吊扬州琼花", 
        "type": "律诗", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "攀断龙髯哭不回，鼎湖仙去下民灾。", 
            "一身肉痛愁销骨，两脸颜枯瘦入腮。", 
            "誓以匹夫纾国难，艰于乱世取人才。", 
            "屡曾算至难谋处，裂破肺肝天地哀。"
        ], 
        "title": "十二砺", 
        "type": "律诗", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "法驾遥巡六载馀，农桑烟火顿萧疏。", 
            "深山大泽精灵哭，赤县神州鸟兽居。", 
            "天下黄金归朔漠，南中白骨蔽郊墟。", 
            "漳泉数郡屡反正，剩有忠臣野史书。"
        ], 
        "title": "十四砺二首 其一", 
        "type": "律诗", 
        "yun": "鱼"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "六合漫空一网罗，驱徭椎剥极烦苛。", 
            "星辰错乱历无准，天地阴寒气不和。", 
            "汉室公卿周勃少，河梁朋友李陵多。", 
            "蹴然发叹悲风过，渺渺吴淞捲白波。"
        ], 
        "title": "十四砺二首 其二", 
        "type": "律诗", 
        "yun": "歌"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "双眼荒荒不寐时，冥搜俊杰慕夷齐。", 
            "谶符铁券虏当灭，梦出玉清天亦低。", 
            "城里月明闻虎过，人间夜久望鸡啼。", 
            "深怜举国巅崖底，谁搆悬空万丈梯。"
        ], 
        "title": "十六砺", 
        "type": "律诗", 
        "yun": "齐"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "推上沧溟犯玉京，业龙鼓怒恣纵横。", 
            "青天忽破鬼神走，黑雨骤来山岳倾。", 
            "混沌重新开覆载，虚空顿觉发光明。", 
            "如今清净浑无碍，一日南风万物荣。"
        ], 
        "title": "六月大雨后作", 
        "type": "律诗", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "万重围里脱兵氛，匹马勤王志不分。", 
            "既抱忠贞仇敌国，莫于成败议将军。", 
            "身前名照江南月，地下心衔塞北云。", 
            "为痛英雄并消没，托诗为史笔传闻。"
        ], 
        "title": "哀刘将军（并序八月）", 
        "type": "律诗", 
        "yun": "文"
    }, 
    {
        "author": "郑思肖", 
        "era": "元", 
        "subtype": "七言律诗", 
        "text": [
            "江南丝尽入机房，欲此虚空彼富强。", 
            "鞭挞别工皆学织，程量计日定成章。", 
            "惊心蟠凤愁应死，泪手攀花痛不香。", 
            "贫者只宜岩谷隐，草纫槲叶当衣裳。"
        ], 
        "title": "江南丝", 
        "type": "律诗", 
        "yun": "阳"
    }, 
    {
        "author": "赵汸", 
        "era": "元", 
        "subtype": "五言绝句", 
        "text": [
            "世乱云浮薄，年荒虎迹多。", 
            "邻翁近相戒，日暮少经过。"
        ], 
        "title": "邻翁", 
        "type": "绝句", 
        "yun": "歌"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "赤翅晶荧何处归，秋来清响傍庭闱。", 
            "莫言微物无情意，风虎云龙共一机。"
        ], 
        "title": "咏蟋蟀", 
        "type": "绝句", 
        "yun": "微"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "道人居处若云浮，枯木偃蹇忘春秋。", 
            "西山雨后见红日，芳草长林自牧牛。"
        ], 
        "title": "陪程仲本借馆杨居士宅雨后登芝山赋", 
        "type": "绝句", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "外合中函四顾平，大明东出月西生。", 
            "莫言直上难回首，千仞峰头踏地行。"
        ], 
        "title": "山间杂题", 
        "type": "绝句", 
        "yun": "庚"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "旧游何处觅苔矶，水涸山童事事非。", 
            "忽到小溪深树侧，鸳鸯惊起逐群飞。"
        ], 
        "title": "游小溪浙源山中", 
        "type": "绝句", 
        "yun": "微"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "山上元来更有山，梯云拾级不辞艰。", 
            "五车合着烟霞外，三尺潺流水石间。"
        ], 
        "title": "次韵鲁斋登高山见寄", 
        "type": "绝句", 
        "yun": "删"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "悲秋才罢又伤春，洛浦迷魂泽畔身。", 
            "尘事转头都是梦，总将哀怨属何人。"
        ], 
        "title": "读唐人诗", 
        "type": "绝句", 
        "yun": "真"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "六经明晦总关天，白首穷经续断编。", 
            "石介不生王令死，荒郊古冢鬼谈玄。"
        ], 
        "title": "读宋人文", 
        "type": "绝句", 
        "yun": "先"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "古阆山高剩蕨薇，与君同隐惜君归。", 
            "桑榆逐煖空匏繫，百里层霄看鹤飞。"
        ], 
        "title": "送金元忠赴程鲁瞻家塾兼寄鲁瞻", 
        "type": "绝句", 
        "yun": "微"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "閒思水乐访深幽，清浅还登泛月舟。", 
            "欲与西湖添胜迹，南屏老子最风流。"
        ], 
        "title": "刘敬思邀访南屏隐者莫景行同游南山", 
        "type": "绝句", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "山高结茅不厌低，山下如今路已迷。", 
            "新月夕阳都不管，晚来愁绝数峰西。"
        ], 
        "title": "山居杂题 其一", 
        "type": "绝句", 
        "yun": "齐"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "高枝密叶一时空，倚杖沉吟落木中。", 
            "乱后山居无纪历，偶来林下见西风。"
        ], 
        "title": "山居杂题 其二", 
        "type": "绝句", 
        "yun": "东"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "亭中客去日西沈，云净天空月影临。", 
            "万籁无声群动息，千山一色静高深。"
        ], 
        "title": "题澄心亭", 
        "type": "绝句", 
        "yun": "侵"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "红光犹在斗牛间，未斸龙泉岂遽还。", 
            "金马玉堂随世换，清风明月几人閒。"
        ], 
        "title": "次韵答何判簿见寄 其一", 
        "type": "绝句", 
        "yun": "删"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "少驻沙边载月舟，依依父老话平畴。", 
            "霜清木落山容净，三十六峰浑是秋。"
        ], 
        "title": "次韵答何判簿见寄 其二", 
        "type": "绝句", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言绝句", 
        "text": [
            "一条黑路两人忙，傍晚相看鬓有霜。", 
            "汝去我来何日了，亏他扯拽度时光。"
        ], 
        "title": "咏锯匠解木", 
        "type": "绝句", 
        "yun": "阳"
    }, 
    {
        "author": "赵静斋", 
        "era": "元", 
        "subtype": "七言绝句", 
        "text": [
            "生居四代将门家，不幸遭逢被虏拿。", 
            "死在瓜洲无葬地，幽魂夜夜到长沙。"
        ], 
        "title": "享祭降笔", 
        "type": "绝句", 
        "yun": "麻"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "蒐括山林尽，诛求鸟雀悲。", 
            "力微思引避，势迫遂相夷。", 
            "误返屠羊肆，空忧漆室葵。", 
            "浮丘如可觅，携手访安期。"
        ], 
        "title": "丙申冬游黄山", 
        "type": "律诗", 
        "yun": "支"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "义士名犹在，方基祠不存。", 
            "人心俱感惠，帝泽已推恩。", 
            "古木烟霞杂，遗编姓字尊。", 
            "信知开府后，奕世有云孙。"
        ], 
        "title": "过闵川程义士祠遗址", 
        "type": "律诗", 
        "yun": "元"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "朝雨茅茨湿，披图羡禹功。", 
            "山河一掌上，宇宙九畴中。", 
            "水性惟趋下，民生本易穷。", 
            "胼胝岂无事，大智与天通。"
        ], 
        "title": "观舆图有感（五首） 其一", 
        "type": "律诗", 
        "yun": "东"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "四载勤难继，八年绩竟成。", 
            "功推城濮隽，泽想召陵深。", 
            "问鼎犹怀恶，投龟肯易心。", 
            "向无微管叹，孰忆到于今。"
        ], 
        "title": "观舆图有感（五首） 其二", 
        "type": "律诗", 
        "yun": null
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "辙已环诸夏，居身忆九夷。", 
            "难求伐木处，尚想馈豚时。", 
            "夹谷真成谤，中牟不易知。", 
            "惟存删述事，赫赫起周畿。"
        ], 
        "title": "观舆图有感（五首） 其三", 
        "type": "律诗", 
        "yun": null
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "皓首陈王道，时君孰可匡。", 
            "艰难思稷契，容易托齐梁。", 
            "越岂资冠冕，秦方用虎狼。", 
            "空闻归大老，不复见鹰扬。"
        ], 
        "title": "观舆图有感（五首） 其四", 
        "type": "律诗", 
        "yun": "阳"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "雒邑空南渡，东都亦北辕。", 
            "已符前五闰，空忆后三元。", 
            "分合巧相似，今昔难等伦。", 
            "女真如拓拔，一统位中原。"
        ], 
        "title": "观舆图有感（五首） 其五", 
        "type": "律诗", 
        "yun": null
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "孤城经百战，忍死复挥戈。", 
            "节义如日月，声名等山河。", 
            "云深遗祠古，地远乞灵多。", 
            "往往成功者，焉能保不磨。"
        ], 
        "title": "题张中丞祠", 
        "type": "律诗", 
        "yun": "歌"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "一自逃空谷，健忘见似人。", 
            "月来为上客，松长是高邻。", 
            "已信贫非病，慵将懒是真。", 
            "喜君能脱略，杖屦莫辞频。"
        ], 
        "title": "江彦明来访 其一", 
        "type": "律诗", 
        "yun": "真"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "敲门知有客，已谓是君来。", 
            "乱后交游少，秋清怀抱开。", 
            "剧谈无可讳，信笔不相猜。", 
            "木落山容净，楼居且莫回。"
        ], 
        "title": "江彦明来访 其二", 
        "type": "律诗", 
        "yun": "灰"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "结屋斗山下，山深人自閒。", 
            "有时歌白石，高兴在青山。", 
            "大道无夷越，虚名自触蛮。", 
            "悠然得真趣，异境是仙寰。"
        ], 
        "title": "过斗山访程明远", 
        "type": "律诗", 
        "yun": "删"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "宾馆二贤后，宗家五柳门。", 
            "莺鸣声出谷，鹏徙翼如云。", 
            "学博年方妙，时艰志不分。", 
            "一身轻宇宙，匡济赖多闻。"
        ], 
        "title": "答金元忠", 
        "type": "律诗", 
        "yun": null
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "貌比年加老，忧如病转深。", 
            "风檐惊淅沥，竹径怯阴森。", 
            "独立筹家难，朋来阻岁祲。", 
            "远书思过雁，危坐自沈吟。"
        ], 
        "title": "病中和伯友绝粮韵", 
        "type": "律诗", 
        "yun": "侵"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "马上剑三尺，山中云半间。", 
            "无人寻草径，有虎卧柴关。", 
            "解甲端陴后，悬弓定地还。", 
            "胡为思旧隐，毕竟复谁閒。"
        ], 
        "title": "次韵玉琊云隐图（并序）", 
        "type": "律诗", 
        "yun": "删"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "家难年方茂，时艰志益坚。", 
            "九原无起日，一节矢终天。", 
            "逮下恩犹昔，隆师子象贤。", 
            "姓名归太史，墓碣不须镌。"
        ], 
        "title": "张节妇", 
        "type": "律诗", 
        "yun": "先"
    }, 
    {
        "author": "赵汸", 
        "era": "元", 
        "subtype": "五言律诗", 
        "text": [
            "义尽忠方著，坟荒草木繁。", 
            "邑倾惟守死，双节聚精魂。", 
            "古事人犹仰，残碑字半存。", 
            "轰轰争日月，烈烈等乾坤。"
        ], 
        "title": "过程河池墓（公名德仕宋为河池令元兵入邑度不能支与夫人同经于官舍）", 
        "type": "律诗", 
        "yun": "元"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "灵湫注目一时同，绝顶孤攀似发蒙。", 
            "历历蜗庐迷远近，依依蚁垤抱西东。", 
            "穹青一色秋无价，积水千寻日耀空。", 
            "振袂无言聊引望，海天云尽见飞鸿。"
        ], 
        "title": "登黄龙洞后岩绝顶望太湖", 
        "type": "律诗", 
        "yun": "东"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "自爱山居斲素椽，总将幽事付诗篇。", 
            "花间酌酒偏宜画，雪后登楼似欲仙。", 
            "短笛有时吹崦外，小舟无客繫篱边。", 
            "傍人欲识閒中乐，一刻应须直万钱。"
        ], 
        "title": "和唐县尹山居 其一", 
        "type": "律诗", 
        "yun": "先"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "山上新亭荫白茅，亭前栖鹤可窥巢。", 
            "泉流谷口禽争浴，叶拥篱边犬自跑。", 
            "日出山童歌竹外，雨收林鹊影花梢。", 
            "卜邻亦有餐霞客，谩与严光赋解嘲。"
        ], 
        "title": "和唐县尹山居 其二", 
        "type": "律诗", 
        "yun": "肴"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "早从上国接英游，晚卧沧江擅一邱。", 
            "无复谢公携处妓，空馀陶令去时舟。", 
            "千章古木排云起，一派寒泉傍石流。", 
            "客至不须谈世事，小亭已扁四宜休。"
        ], 
        "title": "和唐县尹山居 其三", 
        "type": "律诗", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "名途汗马孰云非，蜗角功成事已微。", 
            "谁向急流思返棹，竞誇好手羡微机。", 
            "落林笋嫩充庖美，出水鱼鲜入馔肥。", 
            "饱饭藤床无愧怍，先生可是独能归。"
        ], 
        "title": "和唐县尹山居 其四", 
        "type": "律诗", 
        "yun": "微"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "高人岁晚事多慵，厚禄从渠说釜钟。", 
            "花忆河阳红灼灼，柳看栗里碧重重。", 
            "百年敝邑思遗爱，几处生祠写妙容。", 
            "最是断崖诗句好，总誇秋水出芙蓉。"
        ], 
        "title": "和唐县尹山居 其五", 
        "type": "律诗", 
        "yun": "冬"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "绝无尘土到幽扃，手把离骚傲独醒。", 
            "弁岭晚来云自白，六湖春尽草长青。", 
            "沙边忽复飞鸿雁，屋角随常鸣鹡鸰。", 
            "莫对江山重回首，乾坤万古一邮亭。"
        ], 
        "title": "和唐县尹山居 其六", 
        "type": "律诗", 
        "yun": "青"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "青山如玦水如环，醉倚溪蓬自往还。", 
            "松菊尚留三径外，蓬莱只隔片云间。", 
            "无弦琴在谁能听，遣兴诗成不复删。", 
            "綵服相携庭下戏，慰情时复一开颜。"
        ], 
        "title": "和唐县尹山居 其七", 
        "type": "律诗", 
        "yun": "删"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "尘事纷纷未有涯，一舟聊复信年华。", 
            "閒过角里先生宅，谩访孤山处士家。", 
            "有酒何曾留俗客，无钱犹自买梅花。", 
            "新诗写就人先觅，醉笔淋漓整复斜。"
        ], 
        "title": "和唐县尹山居 其八", 
        "type": "律诗", 
        "yun": "麻"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "酒瓮书囊列两楹，绝胜虎节镇专城。", 
            "南山衲子时相觅，西塞渔翁似结盟。", 
            "漫数归鸿频户立，偶看戏蝶倦阶行。", 
            "莲花博士归来早，雪鬓寻春最有情。"
        ], 
        "title": "和唐县尹山居 其九", 
        "type": "律诗", 
        "yun": "庚"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "半山松竹一溪云，门巷萧然绝世氛。", 
            "适意静观玄蚁阵，忘机不乱白鸥群。", 
            "寒花有态窗前发，古路无情户外分。", 
            "天上故人频问信，未容高隐断知闻。"
        ], 
        "title": "和唐县尹山居 其十", 
        "type": "律诗", 
        "yun": "文"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "苍弁西来拔地雄，重岩直下贮虚空。", 
            "根连笠泽天光合，润接蓬壶海气通。", 
            "灵响有时闻世外，真人无位守规中。", 
            "油然一缕山前起，乞与人间作岁丰。"
        ], 
        "title": "题黄龙洞", 
        "type": "律诗", 
        "yun": "东"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "扁舟出郭避纷华，两岸青山似若耶。", 
            "腊雪尚迷樵客路，晚烟遥接野人家。", 
            "地偏阳谷花重蕊，厨近阴林笋迸芽。", 
            "若得主人分半席，便携书剑老烟霞。"
        ], 
        "title": "次韵答唐 其一", 
        "type": "律诗", 
        "yun": "麻"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "岁晚相求岂为贫，每怀高谊出天真。", 
            "几回问信惭来使，半载幽居愧负薪。", 
            "桃李不言人自醉，芝兰满眼意常春。", 
            "重来尽有沧洲兴，长伴诗翁赋采蘋。"
        ], 
        "title": "次韵答唐 其二", 
        "type": "律诗", 
        "yun": "真"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "独抱遗经托远岑，敝庐犹得日相寻。", 
            "天寒白鹤归华表，日暖黄鹂啭树阴。", 
            "弱质每惭经史富，多情应念语言深。", 
            "山中二月桃花发，无限春晖寸草心。"
        ], 
        "title": "子贤兄赐诗兼柬谨依韵和谢并述近况呈诸兄一笑 其一", 
        "type": "律诗", 
        "yun": "侵"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "朴学常忧岁月侵，空山渐喜断追寻。", 
            "路穿芳树飞红雨，门掩疏篱护绿阴。", 
            "淡泊过从元有道，寻常酬对不须深。", 
            "春来处处闻啼鸟，白日青天万古心。"
        ], 
        "title": "子贤兄赐诗兼柬谨依韵和谢并述近况呈诸兄一笑 其二", 
        "type": "律诗", 
        "yun": "侵"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "偶结茅茨傍绿岑，旧书失忆故温寻。", 
            "水鸣幽涧疑长雨，日上重岩散积阴。", 
            "承谢朋来渐相问，每思林密更山深。", 
            "中宵忽忆奇瓜咏，愧尔高人世外心。"
        ], 
        "title": "子贤兄赐诗兼柬谨依韵和谢并述近况呈诸兄一笑 其三", 
        "type": "律诗", 
        "yun": "侵"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "公子才名四十秋，清门自昔重南州。", 
            "书藏内府连圭璧，剑起丰城动斗牛。", 
            "春日暖云生玉树，晓天新月堕银钩。", 
            "珍图不使豪家得，邂逅还容一士求。"
        ], 
        "title": "谢赵公子", 
        "type": "律诗", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "长日悠悠望翠岑，敢期胜友复重寻。", 
            "林端笑语日初上，竹外分携山半阴。", 
            "性癖自宜机事浅，才疏每愧故情深。", 
            "危途雨急忧泥滑，肯信禽言漫苦心。"
        ], 
        "title": "德懋彦明次家兄韵见示再和二章 其一", 
        "type": "律诗", 
        "yun": "侵"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "尽橐图书上玉岑，小斋终日自幽寻。", 
            "反关已愧莺迁木，抵掌还闻鹤在阴。", 
            "俗士天机何浅浅，高人踵息自深深。", 
            "劳生可愧非吾有，莫负邹公说本心。"
        ], 
        "title": "德懋彦明次家兄韵见示再和二章 其二", 
        "type": "律诗", 
        "yun": "侵"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "乔木凋零故国同，黄家兄弟最高风。", 
            "花间市隐如潘阆，湖上仙居近葛洪。", 
            "放鹤客稀棋局在，吹箫人远石坛空。", 
            "棣华原上遗双碣，西蜀文章宋两公。"
        ], 
        "title": "黄氏棣华碑", 
        "type": "律诗", 
        "yun": "东"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "乡闱试罢綵衣回，仙县吟诗画鹢催。", 
            "平世漫推文学掾，清时方急栋梁才。", 
            "绿槐影里琴书静，红杏花边车马来。", 
            "山近龙盘多暇日，秋高拟上凤凰台。"
        ], 
        "title": "代送尚文之句容县教谕 其一", 
        "type": "律诗", 
        "yun": "灰"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "清朝取士野无遗，百里咸誇学有师。", 
            "才子有为终得意，文翁兴作谩停施。", 
            "蟾宫桂在宜通籍，泮水芹生且咏诗。", 
            "闻说经林多俊杰，弹冠拾芥总堪期。"
        ], 
        "title": "代送尚文之句容县教谕 其二", 
        "type": "律诗", 
        "yun": "支"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "秋闱擢秀独青年，未觉南宫进士贤。", 
            "奉檄自同毛义喜，着鞭从是祖生先。", 
            "明时俎豆宫墙近，静室金丝学馆联。", 
            "秋色三茅多逸兴，停云赋就更裁笺。"
        ], 
        "title": "代送尚文之句容县教谕 其三", 
        "type": "律诗", 
        "yun": "先"
    }, 
    {
        "author": "邓文原", 
        "era": "元", 
        "subtype": null, 
        "text": [
            "翰墨真儒者事，书生如山未知。", 
            "判取诗书万卷，来看风霜一枝。"
        ], 
        "title": "文湖州竹二首 其一", 
        "type": "六言诗", 
        "yun": "支"
    }, 
    {
        "author": "邓文原", 
        "era": "元", 
        "subtype": null, 
        "text": [
            "此老墨君三昧，云山发兴清奇。", 
            "我在蓬莱书府，曾看晓霭横披。"
        ], 
        "title": "文湖州竹二首 其二", 
        "type": "六言诗", 
        "yun": "支"
    }, 
    {
        "author": "邓文原", 
        "era": "元", 
        "subtype": null, 
        "text": [
            "雨过鹧鸪啼歇，日斜猿兕声高。", 
            "湖上长烟漠漠，山中古寺迢迢。", 
            "人立东皋清眺，帆归西浦寒潮。"
        ], 
        "title": "方方壶松岩萧寺图", 
        "type": "六言诗", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "穷巷积阴雨，离居寡悰情。", 
            "安得壒埃风，逍遥余上征。", 
            "长日有逝川，春花无晚荣。", 
            "永怀山泽居，好遁潜英声。", 
            "于陵方灌园，庞公不入城。", 
            "此意岂忘世，咏歌以濯清。", 
            "今我梦江国，噭噭鹈鴂鸣。", 
            "不忧芳草歇，但恐白发生。", 
            "归休企前哲，矢言著贞诚。", 
            "悠悠莫识察，思子携手行。"
        ], 
        "title": "雨中次范德机见寄杂兴韵", 
        "type": "古风", 
        "yun": "庚"
    }, 
    {
        "author": "邓文原", 
        "era": "元", 
        "subtype": null, 
        "text": [
            "吴山面沧江，中秋气飒爽。", 
            "楼居谪仙后，公退谢尘鞅。", 
            "孤月出海上，高怀一俯仰。", 
            "佳哉高侯画，得意超象罔。", 
            "我来秋向晚，月色寒莽苍。", 
            "山远落木净，风高怒潮响。", 
            "奔腾万云气，忽驾苍虬上。", 
            "平湖雨翻江，渺渺波荡桨。", 
            "回思图画时，岁月倏已往。", 
            "山川更晦明，阴阳递消长。", 
            "人生何独劳，局促老穹壤。", 
            "我将乘倒景，千载纵清赏。", 
            "松乔遗世人，一笑凌烟像。"
        ], 
        "title": "题高尚书夜山图", 
        "type": "古风", 
        "yun": "养"
    }, 
    {
        "author": "邓文原", 
        "era": "元", 
        "subtype": null, 
        "text": [
            "天目之峰凌紫烟，下周林壑纡长川。", 
            "清池斗绝涵倒景，神运直自疏凿先。", 
            "彼美幽贞庐，閒房曲奥辛夷荃。", 
            "苍官手植经几年，灵虬夭矫今参天。", 
            "门前朝流暮流水，但闻激石泻濑鸣溅溅。", 
            "山人养真衡茅下，有书可读琴可弦。", 
            "意行清涧曲，长啸松风前。", 
            "山月出林高，溪花弄春妍。", 
            "仙人歌来夜将半，天空鹤唳山凄然。", 
            "飙尘大笑狂驰子，口诵丹诀传真玄。", 
            "我欲从之结邻屋，得疏药圃谋芝田。"
        ], 
        "title": "题丁氏松涧图", 
        "type": "古风", 
        "yun": "先"
    }, 
    {
        "author": "邓文原", 
        "era": "元", 
        "subtype": null, 
        "text": [
            "山人独向山中居，风雨不庇三椽庐。", 
            "短衣破帽家无储，形忘意适心自娱。", 
            "挂壁拄杖悬珊瑚，鬼神遁迹蛟龙趋。", 
            "眼前不识为妻孥，生平岂解躬耕锄。", 
            "黄精采苗供晓餔，碧溪饮泉倾瓠壶。", 
            "行歌紫薇眠枕书，梦游沧海坐钓鱼。", 
            "云雾烟霞同卷舒，狙猿麋鹿相惊呼。", 
            "颠崖苍苍日欲晡，举手拊掌笑挽须。", 
            "起望八极吞五湖，乔松在足凭空虚。", 
            "有客跨鹤来须臾，庞眉皓齿当坐隅。", 
            "绮语唾落飞明珠，翻身别去登康衢。", 
            "寄言击壤人有无，茅茨风俗今何如。"
        ], 
        "title": "山中居", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "匡庐枕长江，彭蠡居上游。", 
            "我幼不识风涛怒，但喜青山绵亘急橹鸣中流。", 
            "老来行道增百忧，山有虎兕水次多蛟虬。", 
            "梁公示我江上图，空斋飒爽回高秋。", 
            "想见飞廉簸荡驱阳侯，雷鼓动地万貔貅。", 
            "连樯十日不得发，何异骏马伏枥鹰在韝。", 
            "行人徼福古祠下，洁觞置酒旨且柔。", 
            "小姑倚绝岸，彭郎渺孤洲。", 
            "脉脉关情隔烟水，不如天孙绝汉从牵牛。", 
            "明发风止江镜净，楚天无际来棹讴。", 
            "回首系舟处，惟有参差烟树飞凫鸥。", 
            "世事翻覆那有定，人生忧乐为谁谋。", 
            "慨彼东逝川，白日不得须臾留。", 
            "濯沧浪，委浮休，买田结屋山之幽。", 
            "撷芳钓鲜亦足乐，安用高门列鼎冠盖誇鸣驺。"
        ], 
        "title": "梁贡父学士江行阻风图", 
        "type": "古风", 
        "yun": "尤"
    }, 
    {
        "author": "邓文原", 
        "era": "元", 
        "subtype": null, 
        "text": [
            "傍溪草舍隔林中，望际云山翠几重。", 
            "长忆雨馀閒信马，轻鞭遥指两三峰。"
        ], 
        "title": "题高尚书秋山暮霭图", 
        "type": "古风", 
        "yun": "冬"
    }, 
    {
        "author": "邓文原", 
        "era": "元", 
        "subtype": null, 
        "text": [
            "西湖春动风泠泠，歘忽鼓瑟窥湘灵。", 
            "夫君要眇降云軿，椒堂桂栋罗芳馨。", 
            "春城日逝崦嵫暮，幽梦重门锁花雾。", 
            "玉箫声沈凤飞去，迸入秋风五陵树。", 
            "至人高怀视云浮，昔者金屋今丹丘。", 
            "白鹤来下明月楼，知有王乔飞舄游。", 
            "仙人好幻多戏剧，海变桑田莲变碧。", 
            "百灵呵护融风息，依旧琼台绛宇炫耀云五色。"
        ], 
        "title": "题开元宫图", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "惭余生也晚，未能识君颜。", 
            "宿秉川岳气，时发胸臆山。", 
            "涧壑自回互，溪林若萦环。", 
            "云光映天色，秋叶舒锦斑。", 
            "室中有扬子，向晚启玄关。", 
            "何如尘外侣，日夕相与还。", 
            "悠悠个中意，未许落人寰。"
        ], 
        "title": "题张繇所画霜林云岫图", 
        "type": "古风", 
        "yun": "删"
    }, 
    {
        "author": "邓文原", 
        "era": "元", 
        "subtype": null, 
        "text": [
            "旅人陟春山，回互临幽绝。", 
            "马首触层云，鸟鸣当三月。", 
            "桃萼烂虚空，松风吹洞越。", 
            "高岑上青苍，曲磴夐敧缺。", 
            "涧壑泻飞流，烟霭忽明灭。", 
            "灵仙扣丹房，素女开瑶穴。", 
            "乡关在遐方，中情向谁说。", 
            "忽闻上方钟，午餐僧已设。", 
            "阎子为此图，玩之未能辍。", 
            "恐为造化憎，堤备六丁掣。"
        ], 
        "title": "阎立本西岭春云图", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "九江峙庐岳，盘回几许深。", 
            "绝壁倚霄汉，溅瀑直千寻。", 
            "飕飗松风至，髣髴苍龙吟。", 
            "叠石挺琼树，飞楼起危岑。", 
            "流沫洒虚阑，长歌响涧阴。", 
            "云深草木润，风度烟景沈。", 
            "何来暂停辔，于焉散烦襟。", 
            "余以罹尘鞅，未得谐夙心。", 
            "能知此中意，奚事方外寻。", 
            "良图为尔袭，比胜双奇琛。"
        ], 
        "title": "卢鸿庐岳观泉图", 
        "type": "古风", 
        "yun": "侵"
    }, 
    {
        "author": "邓文原", 
        "era": "元", 
        "subtype": null, 
        "text": [
            "李唐王孙重毫素，爱写寒江千万树。", 
            "上有蓬莱五色云，下有仙家几庭户。", 
            "清霜点作秋满林，咫尺瑶窗起烟雾。", 
            "西风吹动晚山苍，归舟掩映犹堪数。", 
            "迢迢锦水汎双凫，漠漠青天飞雪鹭。", 
            "人间画手非不多，谁似李侯得真趣。", 
            "李侯宿世列仙俦，更有何人同出处。", 
            "徽庙题来字字真，把玩殷勤乃奇遇。", 
            "斯图斯景世莫传，古汴荒凉风景暮。", 
            "眼中人事已非前，画里山川尚如故。", 
            "老我披图一怆然，落日长歌漫为赋。"
        ], 
        "title": "题李思训寒江晚山图", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "辋川之景天下奇，我惜曾闻不曾识。", 
            "若人笔端斡玄气，万顷烟涛归咫尺。", 
            "渔翁生事浩无穷，醉挹青蓝洗胸臆。", 
            "或披蓑笠卧寒蟾，或倚孤篷蘸空碧。", 
            "静观此理良可娱，应须仰慕王摩诘。"
        ], 
        "title": "王摩诘春溪捕鱼图", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "江上乱山青束笋，平沙草树望不尽。", 
            "大江入海来滚滚，吐雨吞云杂蛟蜃。", 
            "中有崔嵬夐绝之高亭，远出晴空寒数仞。", 
            "江山传舍观英雄，英雄尽说孙江东。", 
            "自从得地双鹤翁，紫髯一拂豚犬空。", 
            "石田睡起秋屡丰，归耕应羡汉阴翁。"
        ], 
        "title": "李昭道春江图", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "春云尽敛青山出，雨过千林翠犹滴。", 
            "桃花历乱柳芊绵，两两啼莺在林隙。", 
            "短桥深树阿谁家，楼阁重重映晓霞。", 
            "往来岂是避秦客，理乱不闻度岁华。", 
            "衡门草绿深于染，回塘潋滟流青靛。", 
            "鸡鸣犬吠各成村，岩际飞泉如白练。", 
            "虚亭寂历倚江开，图画千重入望来。", 
            "桃源山庄何足数，此卷真足称奇哉。", 
            "画史当年推赵干，妙笔流传人所羡。", 
            "吁嗟乎人去悠悠不可呼，为君赋此期重见。"
        ], 
        "title": "赵干春山曲坞图", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "巨灵何年移五岳，石扇中开两厓削。", 
            "峡中六月清风寒，仰视青冥何漠漠。", 
            "碧溪屈曲通冷泉，绀叶玲珑带篱落。", 
            "勾连石栈不可梯，缥缈烟中见楼阁。", 
            "行行游子几经年，几度空林愁夜鹤。", 
            "仙峰历览岂不嘉，还忆白云旧岩壑。", 
            "江城过雨秋气凉，时有疏钟度寥廓。", 
            "山林如此谁能为？都尉丹青深问学。", 
            "当年故习一销镕，三百馀年无与角。", 
            "君家珍秘在云房，六时展对忘离索。", 
            "我诗渠画相后先，固应不负三生约。"
        ], 
        "title": "王晋卿蜀道寒云图", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "李侯丹青胜结绿，贝阙珠宫看不足。", 
            "偶研丹碧写春山，万壑千峰仅盈幅。", 
            "应知深处有神仙，花落花开度岁年。", 
            "扁舟自是寻真侣，为觅桃源一洞天。"
        ], 
        "title": "李思训妙笔", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "危峰削玉插晴空，淋漓秀色含鸿濛。", 
            "世间万物有时易，惟有青山今古同。", 
            "隐君山下营茅屋，烟霞笑傲逃尘俗。", 
            "日长心境鹤俱閒，自扫白云松下宿。", 
            "溪头觅句行迟迟，童子囊琴归竹篱。", 
            "猗兰调古少人听，等閒何处寻钟期。"
        ], 
        "title": "唐子华云松仙馆图", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "江空暗雨飞鸿杳，天长古道行人少。", 
            "芳草池塘梦欲迷，紫荆庭下无人扫。", 
            "谁似君家常棣华？炫日矜春长媚好。", 
            "文采风流诏谏孙，诗书满屋来华轩。", 
            "我闻同姓古所敦，尺布斗粟何足论。"
        ], 
        "title": "棣华堂为钱塘罗云叔题", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "我行厌尘役，爱山极幽阻。", 
            "及兹叩岩扃，浮岚薄窗户。", 
            "危石倚苍屏，盘盘一洞府。", 
            "邈哉混沌根，疏凿自太古。", 
            "或疑昏垫初，屹立中流许。", 
            "悬崖泻惊瀑，洒空作飞雨。", 
            "泓渟水镜虚，林影净可数。", 
            "石阑少流憩，樛枝啼翠羽。", 
            "山花明炫目，藓径劣容武。", 
            "陡上高明台，桑麻蔽村坞。", 
            "却笑群山卑，矜春相媚妩。", 
            "了如静者性，孤洁耻俗伍。", 
            "昔贤此鸣道，松风入谈麈。", 
            "教锋振群哇，朋簪谢华组。", 
            "末学分畛域，正道日榛莽。", 
            "嗟余嗜探赜，离索增叹怃。", 
            "入舟耿清梦，前溪听鸣橹。"
        ], 
        "title": "清溪谒象山先生祠", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": null, 
        "text": [
            "去岁登斯岭，歊暑穷跻攀。", 
            "兹历至源道，五岭九萦盘。", 
            "鸡鸣戒行李，月明清露漙。", 
            "笋舆兀残梦，絺衣飒微寒。", 
            "峭立芙蓉峰，秀出群厓端。", 
            "陟上扪烟萝，邈视凌风翰。", 
            "想当混沌初，疏凿驱神奸。", 
            "幸经资斧贯，犹有苍石顽。", 
            "剑门倚崇墉，函谷封泥丸。", 
            "顾此东南偏，夷险遂殊观。", 
            "小憩天欲曙，岚光涨林峦。", 
            "颇闻招提胜，峻绝逾商颜。", 
            "野人耕凿共，山僧巾屦安。", 
            "白首不出寺，岂复世虑干。", 
            "我欲叩幽迥，策足嗟蹒跚。", 
            "维时清秋暵，老龙犹泥蟠。", 
            "洒空飞雨至，乃在半山间。", 
            "粳稻绿如云，白水行埼湾。", 
            "农意良已欣，我行讵云难。", 
            "买酒浇磊块，临溪濯潺湲。", 
            "山灵亦我娱，风松写清弹。"
        ], 
        "title": "登五岭", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "龙眠画马妙入神，貌得唐时马与人。", 
            "人通马语默相契，马知人意更相亲。", 
            "文皇昔御六龙出，天为圣主产骐驎。", 
            "开元马牧蕃盛日，泛驾齧膝谁能驯？", 
            "自昔龙驹有天骨，骕骦独起秋轮囷。", 
            "西巡不复觞王母，东归政尔惭直臣。", 
            "马图流传至汴宋，玉骢紫燕聊前陈。", 
            "守文之君保成业，不肯一日开边尘。", 
            "遂寘骅骝鼓车下，猛蛟失水无完鳞。", 
            "柏台退休亲貌得，画意逮逼曹韩真。", 
            "画史才知粉墨趣，学士乃通元化因。", 
            "曹韩骨朽伯时死，馀不溪上苕花春。", 
            "临摹不得画史意，掩卷愁眉谁与伸？"
        ], 
        "title": "李龙眠唐马，仲穆临", 
        "type": "古风", 
        "yun": "真"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "猗唐厚德徐有功，力回凶残致时雍。", 
            "子孙蒙休百世下，草木作花严冷中。", 
            "园林尚或保剩绿，霜霰不敢欺嫣红。", 
            "金盘朝露洗睡态，锦丝步障围春容。", 
            "流年固如东逝水，衔子岂必西飞鸿？", 
            "何异佳人倚脩竹，尚矜绝艳弹孤桐。", 
            "徘徊树下三叹息，人生迟莫将无同。"
        ], 
        "title": "徐孟达别墅冬日海棠", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "王郎笔底无纤尘，只有万斛江南春。", 
            "疏花冷蕊禁不得，珠明玉润前森陈。", 
            "珊瑚交柯撑铁网，金铓铄日张龙鳞。", 
            "咸平处士西湖滨，风雪满头肌肉皴。", 
            "长歌短吟梅树下，声诗写得梅花真。", 
            "王郎晚载剡溪雪，舣舟孤山一问津。", 
            "色香声尘尽夺取，高挥大抹骇世人。", 
            "旧时娟娟里湖月，清光长照无疏亲。"
        ], 
        "title": "王元章白描梅", 
        "type": "古风", 
        "yun": "真"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "虎头诸孙妙飞墨，丛篁脩纤傍湖石。", 
            "只疑湘江水湛碧，英娥骑鲸去不返，千古遥岑绾秋色。"
        ], 
        "title": "顾定之墨竹", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "昔年尝登仁寿堂，岳赵两侯与颉颃。", 
            "周情孔思蔼胸臆，商彝雒鼎陈宝藏。", 
            "名画珠官启丹碧，法书金薤垂琳琅。", 
            "官窑器列八珍馔，博山炉焚三杰香。", 
            "稽经考史发言论，跨秦越汉谭文章。", 
            "惟时石坞梅花吐，肩舆起穿林岭长。", 
            "溪回路转雪欲作，薄暮似绕罗浮傍。", 
            "归途列炬兼击柝，候人奔迓遥相望。", 
            "南枝禽翻北枝冻，置酒张灯罗艳妆。", 
            "主宾一时极驩会，转头于今四十霜。", 
            "赵登廊庙岳物故，我仍饥驱行四方。", 
            "人生那能免离合？世运乃尔罹惨伤。", 
            "乾坤疮痍战尘黑，溪山破碎愁云黄。", 
            "华屋终焉变瓦砾，旧厌梁肉今糟糠。", 
            "子之家居尤可念，蒿艾丛深蹲虎狼。", 
            "幸哉仁者必有后，出赘于此存豪芒。", 
            "子之拜我我增慨，衰颓有几桑榆光。", 
            "朋俦凋落世变苦，安得不及我涕滂？"
        ], 
        "title": "向年与岳汉阳、赵宛丘同登荆溪王氏仁寿堂，今几四十稔。时允同尚未生，兹允同出拜，感念今昔，赋以与之", 
        "type": "古风", 
        "yun": "阳"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "馀杭县前春水生，校官书舟如叶轻。", 
            "莺啼讲坛杏垂实，鱼跃泮水芹抽茎。", 
            "易于观天圣域敞，文者载道天机精。", 
            "明年彤庭对策后，我亦阊门迓前旌。"
        ], 
        "title": "送俞教授之馀杭", 
        "type": "古风", 
        "yun": "庚"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "小黠大痴谁复然，画山画水亦随缘。", 
            "悬崖绝谷喷流泉，此中即是安养地，九品莲华光烛天。"
        ], 
        "title": "黄子久山水二首 其一", 
        "type": "古风", 
        "yun": "先"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "众人皆黠我独痴，头蓬面皱丝鬓垂。", 
            "勇投南山刺白额，饥缘东岭采青芝。", 
            "仲雍山趾归休日，尚馀平生五色笔。", 
            "画山画水画楼台，万态春云研坳出。", 
            "只今年已八十馀，无复再投光范书。", 
            "留得读书眼如月，万古清光满太虚。"
        ], 
        "title": "黄子久山水二首 其二", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "百舍重趼从师游，为道不为利禄谋。", 
            "今子远鼓浙东枻，涛江日暮青山稠。", 
            "慈溪为县山水幽，制锦者谁陈太丘。", 
            "退食何曾废探讨，固应户屦远相求。", 
            "它时卒业归语我，坐见一鹗横清秋。"
        ], 
        "title": "送俞叔元从游慈溪陈文昭", 
        "type": "古风", 
        "yun": "尤"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "易于涉险必曰川，何况航海决九渊？", 
            "海虽无风浪或颠，银山雪屋相崩骞。", 
            "国家鸿庥上际天，漕海运粮今几年？", 
            "波神水妃相后先，分护粮艘咸周全。", 
            "棹郎捩舵歌扣舷，南风趠帆到幽燕。", 
            "万井白袅朝炊烟，青驹之年福更延。", 
            "上帝降监加矜怜，天子明圣宰相贤。", 
            "明烛万里无私偏，春运已达北海壖。", 
            "天吴帖首海若眠，李郎夏运能勉旃。", 
            "海波镜平粮在船，由郎心纯志确坚。", 
            "敬亭之山秀而妍，幼从贡公读陈编。", 
            "志存功业永久传，悬知此行尤静便。", 
            "定膺上赏坐玳筵，金缣缥醪宠命宣。", 
            "应从贡公见榻前，清光咫尺如霏烟。", 
            "贡公若问老郑虔，为言白头仍草玄。", 
            "海宇清晏无戈鋋，咏歌太平老林泉，却寄贡公山木篇。"
        ], 
        "title": "送李运使海漕抵京，见宣城贡侍制", 
        "type": "古风", 
        "yun": "先"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "将军昔麾白虎幡，指率虎士平云南。", 
            "大山丰林犀象窟，青山一束西横担。", 
            "诸军落险坐如猬，下嗔长鲸手独探。", 
            "威行武侯擒纵地，大旗森立如松杉。", 
            "整师徐行身后殿，点胄还国无留簪。", 
            "总戎既已等却谷，相国正可同曹参。", 
            "自参大政论国柄，载具清静民心甘。", 
            "凤驾祥云忽铩翮，公论在人宁久酣？", 
            "皇明鼌彻烛群连，蔀蔽尽彻俭谋戡。", 
            "将军复整苍玉佩，入朝拜手仪容谙。", 
            "念臣已老心则壮，宝镜在匣秋儋儋。", 
            "圣君万岁国基固，明堂缔搆须楩楠。"
        ], 
        "title": "寄云南萧总戎", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "尚书向任杭推官，宛丘赵公最交欢。", 
            "子时方年二十许，身衣大布头南冠。", 
            "二公相予忘齿爵，稽经抽史言盘盘。", 
            "赵公骑箕尊府老，会合无由空嘅叹。", 
            "尊翁后贰吴府政，吏畏民思闾井安。", 
            "只今星霜十五易，北归悬车魏地宽。", 
            "郎君翩翩蒙世泽，气貌润哲神仍端。", 
            "同知黄岩行有日，部从南向千峰峦。", 
            "徵诗于予感衰老，况复秋深霜露寒。", 
            "客怀萧萧诗鬓白，江浦凄凄枫叶丹。", 
            "自惭居贫无赆饯，鸿飞万里须脩翰。", 
            "高天无云卿月皎，候吏侧足迎征鞍。", 
            "民思善治甚饥渴，报政何以苏凋残？", 
            "尊公在此徯佳信，声腾实著无留难。"
        ], 
        "title": "送刘朝章（仲冶公之子）同知赴任", 
        "type": "古风", 
        "yun": "寒"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "句曲外史儒仙师，开口论事剑差差。", 
            "诗律精严夺天巧，字画峭重含春姿。", 
            "一朝飘然上京邑，赤墀不拜惟长揖。", 
            "名称藉藉诸公间，落纸云烟粲星日。", 
            "玺书令任西湖滨，忽思骑虎朝玉宸。", 
            "大茅峰头斟北斗，剑佩色映江南春。", 
            "山经幽文与道帙，归藏灵涧之石室。", 
            "小劫犹割紫琳腴，大书应按皇人笔。", 
            "鬼物守护今几年？阖户勒铭师亦仙。", 
            "酒星在天照酒泉，师醉而死方陶然。", 
            "如何卧病二十日？鹤骨瘦筋神隼急。", 
            "一朝返真大浣洞，西湖山空鬼夜泣。", 
            "飞墨如雾留人间，读之锵然鸣佩环。", 
            "疑师不死不得见，老泪洒入秋苔斑。"
        ], 
        "title": "题张伯雨留别卷", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "万竹阴阴师子林，苍霏如雪不厌深。", 
            "影当初阳鸾凤舞，响作平地蛟龙吟。", 
            "契机元非击后悟，乘凉已在栽时寻。", 
            "行鞭土酥虽诘屈，沛润法雨尤阴森。", 
            "笋时不传餐玉法，定起每听贯珠音。", 
            "那知阎浮有六月？只缘毗耶无二心。", 
            "眼光固已烁天地，王度政尔式玉金。", 
            "老矣蒲鞋尚堪织，贫岂藜羹长乏斟？", 
            "养威窟中善自爱，解铃颔下知谁任？", 
            "扰扰尘劳竟何以？便应于此投华簪。"
        ], 
        "title": "惟则天如师子林", 
        "type": "古风", 
        "yun": "侵"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "吴僧娟娟珩上人，诗如岳面青嶙峋。", 
            "旁支小山各秀出，吞云泄雨干星辰。", 
            "陈高复来说珩好，思若美玉蒸孚尹。", 
            "我老于诗苦思短，援笔欲下仍嚬呻。", 
            "奏香拟绕玉皇案，放棹却入桃源春。", 
            "艰难若此良自笑，束烧不爇釜底尘。", 
            "如何诸君擅天巧？珩也又复能清新？", 
            "百年几见光岳合，四海此喜文章纯。", 
            "吾闻桑门重行解，言必与道无碯磷。", 
            "西风摇落雁南乡，长歌送子空沾巾。"
        ], 
        "title": "送诗僧珩书记", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "颜阖鍊术三茆山，术烟如云紫翠间。", 
            "久御师坛黑虎出，又骑仙岩白鹤还。", 
            "符箓登真有要诀，祠灶却老须玄关。", 
            "宝书仍傅具茨牧，珠实政缀玄都班。", 
            "是中有人炼玉质，不逐颓景凋朱颜。", 
            "脩辞如兰吐酷烈，濯足古涧听潺湲。", 
            "企余东望不可即，天风泠然锵佩环。"
        ], 
        "title": "送颜陋隐道士", 
        "type": "古风", 
        "yun": "删"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "昔年龙河帝作宫，万础搆出金芙蓉。", 
            "祝釐至命黑衣相，董役乃是乌台公。", 
            "帝乘云去师示寂，瓦砾依然化金碧。", 
            "搥钟吹螺震天地，游从每振东南锡。", 
            "聪也金鳌背上人，金翅擘海驱波神。", 
            "典座南屏万峰上，高阁瞪睨青嶙峋。", 
            "来吴欲作凤台去，词锋欲写秦淮树。", 
            "业材参天必豫章，匠石何尝后梁柱？", 
            "渺渺长江无尽流，诗成为寄波间鸥。", 
            "自昔六朝帝王州，老夫每欲东南游。", 
            "白下江山暮云合，乌衣巷陌斜阳愁。", 
            "古人销亡景物在，著我一赋商声讴。"
        ], 
        "title": "送聪首座游升（闻极，日本人）", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "海以岛屿为连城，其大每与龙伯争。", 
            "珊瑚柱冷建宫阙，翡翠浪暖开蓬瀛。", 
            "亦有神僧出其国，能与古佛同无生。", 
            "饭香盛贮帝青钵，身垢沐浴琉璃瓶。", 
            "锡飞曾追独鹤远，杯渡至比群鸥轻。", 
            "辅教编成献明主，弯弓机险开群盲。", 
            "梅花飞雪岁云暮，冰树削玉天初晴。", 
            "鱼翻春波迓鼓柁，马嘶晚驿知扬旌。", 
            "荡茶榻前启沃处，不让义夫留大名。"
        ], 
        "title": "赠日本僧", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "老禅昔从日本来，足踏万里鲸波开。", 
            "金仙所居太霞上，五色芝草为楼台。", 
            "国香中有兰与蕙，成丛托根在蓬莱。", 
            "老禅一见契幽独，叶叶茎茎在心目。", 
            "砚坳盛得楚芳魂，九畹春风种华玉。", 
            "紫鳌背开龙伯宫，千柱结搆神施工。", 
            "妙高台上醉挥墨，光云闪映珊瑚红。", 
            "贤王分茅甸南服，万马屯云夜如簇。", 
            "独延老师至王宫，霜毵毫蘸松煤绿。", 
            "为书蛟龙古奇字，喷雾拿云看不足。", 
            "老禅担簦东入吴，白虹夜腾西太湖。", 
            "飞墨何分醉和醒？高天顷刻青模糊。", 
            "横挥直抹恣图写，太虚空里无精粗。", 
            "诸方非无大床坐，合让主席候挥鈇。", 
            "只缘自有宝玉刹，千层楼阁金银铺。", 
            "人间腥腐蜗一壳，蠛蠓聚散真斯须。", 
            "定追他日议天统，大沛法雨滋焦枯。"
        ], 
        "title": "题夷僧写兰卷", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "老髯足恐迷阳棘，鬼肩藤舆振双膝。", 
            "前驱肥身儿短黑，非髯娇儿则已腊。", 
            "后从众丑服厮役，担携鬼脯作髯食。", 
            "鬼肌未必能肥腯，餔之空劳髯手擘。", 
            "彼瘦而巾褙长窄，无乃癯儒执髯役。", 
            "其馀丑状千百态，专为世人尸辟怪。", 
            "楚龚狞老非其类，请问何由识其槩？", 
            "想龚目睛烁阴界，行尸走鬼非殊派。", 
            "民膏民脂饱死后，却供髯餐缩而瘦。", 
            "无由起龚问其候，有啸于梁妖莫售。", 
            "大明当天百禄辏，物不疵疠民长寿。"
        ], 
        "title": "钟馗部鬼图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "天宝治衰妹兄出，白昼宫庭馘狞獝。", 
            "妹时何在不佐兄？靓妆自衒妖娴质。", 
            "后来形见知何所？百鬼尊之莫敢睹。", 
            "提剑跃马从其兄，每为人家守环堵。", 
            "老韩饥穷夜缚船，送之不去今几年？", 
            "妹肯从兄肆屏逐，我亦家富黄金钱。"
        ], 
        "title": "馗妹图", 
        "type": "古风", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "纷纷落花飘，美人在何许？", 
            "相思杳如梦，寂莫春已暮。", 
            "一别久不见，一往久不还。", 
            "相望虽咫尺，如隔千万山。"
        ], 
        "title": "有所思", 
        "type": "乐府曲辞", 
        "yun": null
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "韩墅桥边陆抗家，灼龟灵应足生涯。", 
            "行人握粟遥相顾，虔奉慈亲度岁华。"
        ], 
        "title": "陆仲明居笠泽，以卜养亲，裕如也，诗以赠之二首 其一", 
        "type": "绝句", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "事亲能孝祗天知，母子团圞不皱眉。", 
            "卖卜得钱勤孝养，菜羹香里及时炊。"
        ], 
        "title": "陆仲明居笠泽，以卜养亲，裕如也，诗以赠之二首 其二", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "渭川烟雨绿漪漪，公子飞云出砚池。", 
            "万个青琅秋一抹，高梢特耸凤凰枝。"
        ], 
        "title": "虞胜伯画雨竹", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "虎头孙子顾参军，八法纵衡写墨君。", 
            "龙伯由来宝湖石，凤毛何事刷春云？"
        ], 
        "title": "顾定之竹二首 其一", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "石屋老人画竹石，后之学者森如织。", 
            "河源一分百派殊，天下纷纷竟谁识？"
        ], 
        "title": "顾定之竹二首 其二", 
        "type": "绝句", 
        "yun": "职"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "复殿回廊绕翠岑，鸳鸯娇拥画屏金。", 
            "谩誇歌舞留君醉，千古人犹怨捧心。"
        ], 
        "title": "馆娃宫图", 
        "type": "绝句", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "啄疮乌去未斜阳，雨足春堤草正长。", 
            "摩擦树根休技痒，明朝要尔战沙场。"
        ], 
        "title": "揩痒马图", 
        "type": "绝句", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "西来万里气如云，便策天闲第一勋。", 
            "此日登歌荐清庙，于今能得几人闻？"
        ], 
        "title": "西马图", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "江山黄落楚云寒，野老岩栖一坞宽。", 
            "卖药长安不求识，如何飞墨下云端？"
        ], 
        "title": "题许道宁溪山秋晚图", 
        "type": "绝句", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "卢生吮笔写三香，海上仙人欲取将。", 
            "宫阙凝酥春雪霁，好留屏曲写孤芳。"
        ], 
        "title": "题卢益修白描水仙花", 
        "type": "绝句", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "奚官浴马试与骑，一匹受鞍一匹嘶。", 
            "房星之精四飞去，昭陵风雨夜凄凄。"
        ], 
        "title": "题二马图二首 其一", 
        "type": "绝句", 
        "yun": "齐"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "沙陀义儿御两马，正从梁晋争天下。", 
            "惜哉不见夹寨破，杨五功名竟独跨。"
        ], 
        "title": "题二马图二首 其二", 
        "type": "绝句", 
        "yun": "祃"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "曾障西风庾亮尘，支撑根底妙轮囷。", 
            "屈将千丈虬龙质，一握生绡敢望伸。"
        ], 
        "title": "题盘松扇头", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "此花政如黄叔度，不见令人鄙吝生。", 
            "谷底岁寒谁邀得？白驹欹侧晚烟明。"
        ], 
        "title": "题梅花卷", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "夭矫穷鳞江海姿，只今飞墨鬓如丝。", 
            "五云天远龙髯堕，尽作筼筜雨后枝。"
        ], 
        "title": "题柯敬仲墨竹", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "海岳庵前万顷云，高深显晦属谁分？", 
            "不因此老淋漓墨，那得溪山在练裙？"
        ], 
        "title": "题画山水二首 其一", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "画史谁如此老颠，能融笔墨写山川。", 
            "青林白石江南路，何处堪耕二顷田？"
        ], 
        "title": "题画山水二首 其二", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "啄疮乌去夕阳西，磨痒枯株振鬣嘶。", 
            "今日战场春草绿，相看谁濯锦障泥？"
        ], 
        "title": "题赵仲穆擦痒马", 
        "type": "绝句", 
        "yun": "齐"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "鸥波亭下楚香销，公子骑箕上泬寥。", 
            "纵是死灰芬酷烈，巫阳谁下九重招？"
        ], 
        "title": "题赵子昂兰", 
        "type": "绝句", 
        "yun": "萧"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "雨带风襟玉体寒，为谁解佩在江干？", 
            "金支翠钿那复得？只愁归去便乘鸾。"
        ], 
        "title": "题赵子固水仙", 
        "type": "绝句", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "一握方诸七里香，玉英如雪映春阳。", 
            "空山绝壑东风晚，底事湘累忘楚芳？"
        ], 
        "title": "题墨山矾便面", 
        "type": "绝句", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "障面无嫌京洛尘，一丛兰蕙出冰轮。", 
            "只疑大地山河影，不照沅湘有逐臣。"
        ], 
        "title": "题兰蕙便面", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "漪漪绿捲镜中天，元子何须苦恶圆？", 
            "万叶千枝繁不乱，化工消息尽无边。"
        ], 
        "title": "题熊自得丛竹便面", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "谁如惜墨李营丘，屈铁交柯烟雨稠。", 
            "记得沧江龙出蛰，怒须捲雾拔山湫。"
        ], 
        "title": "题李成枯木", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "黑发黄髯万里归，腰如开国待犀围。", 
            "楼前花似琴台发，江上鱼如丙穴肥。", 
            "蛮井远民茶税急，槐阴燕席酒觥飞。", 
            "名勋莫负传家笏，六尺青云立绣衣。"
        ], 
        "title": "次韵王季野北归二首 其一", 
        "type": "律诗", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "公子承恩日下归，小山堂上锦香围。", 
            "百壶写渌方论醉，五鼎熬肪不厌肥。", 
            "听瑟池鱼冲浪出，寄书笼鹤傍云飞。", 
            "茜袍色映轻裘好，为是夫人手制衣。"
        ], 
        "title": "次韵王季野北归二首 其二", 
        "type": "律诗", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "龙门岞崿倚天开，点额神鱼几度来？", 
            "云起区中成五色，星从阙角见三台。", 
            "更无铁限嗤山鬼，可有金铺上石苔？", 
            "李范党同勋业异，御车千古意悠哉。"
        ], 
        "title": "龙门", 
        "type": "律诗", 
        "yun": "灰"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "立石如云不待鞭，兀临池水看青天。", 
            "下潜灵物疑无底，傍溉山畦似有年。", 
            "刺水翠苗霜后在，舞风珠树月中悬。", 
            "太湖万顷应凡浊，閟此泓渟一勺泉。"
        ], 
        "title": "天池", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "吾宗自昔有升沈，况复姬嬴远至今。", 
            "世讶孙枝发枯蘖，人推祖德返遗金。", 
            "螭头未必云萦佩，谷口何嫌雪满簪？", 
            "自恨衰年多病苦，药囊时乞细探寻。"
        ], 
        "title": "寄郑长卿", 
        "type": "律诗", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "立秋三日是生申，督饟功高海若驯。", 
            "金节已悬岩下电，绣衣仍应日边春。", 
            "久从隶古森波磔，复向心源揖圣神。", 
            "野老愿留吴下住，一新漕政答鸿钧。"
        ], 
        "title": "寿李廉使", 
        "type": "律诗", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "文锋久淬鸊鹈膏，鞍甲藏身百战鏖。", 
            "王簿宅前春载酒，李绅祠下醉挥毫。", 
            "乡关未觉东林远，光焰终如北斗高。", 
            "儒老感君难报称，黄金随力铸韦皋。"
        ], 
        "title": "寄于彦成高士", 
        "type": "律诗", 
        "yun": "豪"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "汴河千里雁南飞，吴下孤帆又北。", 
            "归竹素残编无世味，蒯缑孤剑有星辉。", 
            "岧峣使节弓旌近，迤逦神州草木稀。", 
            "想见琼轩恭对日，黄金台上雪霏霏。"
        ], 
        "title": "送郝遵道北归", 
        "type": "律诗", 
        "yun": null
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "风日晴缫杨柳青，翩然独鹤过南溟。", 
            "山中每忆罗公远，海上重逢武达灵。", 
            "榕叶拥云山似簇，蛎房烹玉酒初醒。", 
            "小冠子夏如相问，为道穷愁老一经。"
        ], 
        "title": "送章心远道士入闽兼简杜清碧先生", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "庾信哀多赋漫成，江南文物久晨星。", 
            "市衢火后蒿横目，民舍春来草满庭。", 
            "浪齧湖堤官柳尽，沙填江浦夜潮腥。", 
            "归来何异辽东鹤，只有西山慰眼青。"
        ], 
        "title": "次韵刘宪副春日湖上有感五首 其一", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "湖水西边旧是家，春风绕屋种梅花。", 
            "传闻故老谈前日，爱教仙人服幼霞。", 
            "鹤老离巢松化石，鸾孤照水竹穿沙。", 
            "只今重到经行处，憔悴萧郎两鬓华。"
        ], 
        "title": "次韵刘宪副春日湖上有感五首 其二", 
        "type": "律诗", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "潮落空城谁重过，犹馀里耳听鸣珂。", 
            "襄阳耆旧知谁在？江左风流不厌多。", 
            "自见石麟眠枳棘，长闻蜀魄叫松萝。", 
            "野梅开尽西湖雪，万斛春愁奈尔何。"
        ], 
        "title": "次韵刘宪副春日湖上有感五首 其三", 
        "type": "律诗", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "湖水荒荒寒食天，相逢犹话国初年。", 
            "红楼夜唱花间席，翠管春吹月下船。", 
            "玄圃自应留富丽，湘云谁为惜清妍？", 
            "可怜头白归来日，井邑凄凉蔼白烟。"
        ], 
        "title": "次韵刘宪副春日湖上有感五首 其四", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "青苔寺里客来稀，乌石冈边僧自归。", 
            "金雁嘈云春不去，玉鱼冲雨夜曾飞。", 
            "出门每歌月皎皎，制佩莫惜芳菲菲。", 
            "人世何由比金石？嗟我欲把东皇衣。"
        ], 
        "title": "次韵刘宪副春日湖上有感五首 其五", 
        "type": "律诗", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "羽轮暂别大茅峰，又御青冥万里风。", 
            "月帔引朝宣德殿，云韶赐宴集灵宫。", 
            "悬知汉室龙颜主，似见商岩鹤发翁。", 
            "便使图形在麟阁，闲心只爱白云中。"
        ], 
        "title": "送刘宗师入觐，次虞学士韵", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "海定初风湛绿罗，仙人词藻寄来多。", 
            "贯珠音在云谁遏？琢玉文成手自磨。", 
            "霄汉画桥尝有会，昆崙黄竹漫成歌。", 
            "可怜人世书裙手，池上犹笼道士鹅。"
        ], 
        "title": "次韵钱伯行游仙诗二首 其一", 
        "type": "律诗", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "轧轧青牛拟度沙，煌煌白兔岂无家？", 
            "肉生徐甲符难秘，斧钝吴刚桂始华。", 
            "谛授宝书盟刻玉，醉离瑶席舞传葩。", 
            "竹宫望拜真痴绝，日日韶光在景霞。"
        ], 
        "title": "次韵钱伯行游仙诗二首 其二", 
        "type": "律诗", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "露冷玄洲草木疏，砚泉分得涧循除。", 
            "钩题石记脩人表，笔削山经作志书。", 
            "丹鼎晓温松节酒，茗瓯春点菊苗菹。", 
            "残骸若有登真分，亦欲西游候羽车。"
        ], 
        "title": "寄贞居张儒仙", 
        "type": "律诗", 
        "yun": "鱼"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "宵占两两使星东，川后迎恩启閟宫。", 
            "海上天灯悬宝月，帷中神语飒冷风。", 
            "云团芝盖香烟直，春入衢尊酒味同。", 
            "况是词臣工致祝，鲸波永息岁恒丰。"
        ], 
        "title": "简张仲举待制", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "剑寒秋水客东归，堂上慈亲白发稀。", 
            "棂具定无璊玉璏，线痕犹是紫烟衣。", 
            "蜂营崖蜜花争发，鹿养春茸蕨正肥。", 
            "自古山林有甘脆，何妨物色报春晖。"
        ], 
        "title": "送刘年基高士还江东，兼柬张一无二首 其一", 
        "type": "律诗", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "为问江东张道士，著书还了致桑篇？", 
            "江湖冷落番君老，云汉昭回象帝先。", 
            "芋火夜煨霜后叶，菜庖朝汲涧中泉。", 
            "相依共住知何日？孤鹤东还意惘然。"
        ], 
        "title": "送刘年基高士还江东，兼柬张一无二首 其二", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "校官东上斗城时，水落高滩舟楫迟。", 
            "造化纵凭修月斧，文章须是表忠碑。", 
            "斋庖近昼空弹铗，诗说穷源屡解颐。", 
            "来岁秋闱战仍捷，桂林折取最高枝。"
        ], 
        "title": "送钱思复之东嘉", 
        "type": "律诗", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "楚天鸿雁白云秋，归卧沧江看水流。", 
            "莫问湘累王子宿，且同新息贾胡留。", 
            "山林不返趋朝梦，道路难为筑室谋。", 
            "莫遣虹光贯明月，眠波帖下有沙鸥。"
        ], 
        "title": "赠柯敬仲，次王止善韵", 
        "type": "律诗", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "籊竹裁竿拂帝青，山河影里夜亭亭。", 
            "坐乾草际沾衣露，掣得波间在罶星。", 
            "巨犗可应投贝阙，长丝便欲系天经。", 
            "清光照彻磻溪叟，方看霓裳舞广庭。"
        ], 
        "title": "钓月", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "露下秋阴洗夜光，辘轳哀响度银床。", 
            "苍龙出井献沉璧，青女抱琴弹履霜。", 
            "鹊绕暗知河汉近，凤栖明见羽毛张。", 
            "宝钗击罢宫娥老，一曲霓裳泪数行。"
        ], 
        "title": "梧桐月", 
        "type": "律诗", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "去年南国暖如蒸，岁尽犹多扑缘蝇。", 
            "直恐蛇神司有厉，可须麟笔纪无冰。", 
            "元勋复相调金铉，稔岁恒占应玉绳。", 
            "伫听赓歌继豳雅，万年枝上日东升。"
        ], 
        "title": "喜雪寄达监司，次寿道韵二首 其一", 
        "type": "律诗", 
        "yun": "蒸"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "正自风流歌白雪，何须辛苦赋青蝇？", 
            "成章雾豹方依穴，鼓枻神鱼欲上冰。", 
            "剑具寒侵璊玉璏，宫悬冻直綵绒绳。", 
            "枯鳞望活西江水，涸辙何因有斗升？"
        ], 
        "title": "喜雪寄达监司，次寿道韵二首 其二", 
        "type": "律诗", 
        "yun": "蒸"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "蹑屩东归度浙河，越山无数绾青螺。", 
            "森森南国春秋学，袅袅西风子夜歌。", 
            "潮涌月轮丹桂近，山环亲舍白云多。", 
            "明年春捷灵光殿，远听鸣驺驻玉珂。"
        ], 
        "title": "送李秀才归越", 
        "type": "律诗", 
        "yun": "歌"
    }, 
    {
        "author": "赵雍", 
        "era": "元", 
        "subtype": null, 
        "text": [
            "相思何日重相见，山远水偏长。", 
            "凤弦虽断，鸾胶难接，愁满离肠。", 
            "最伤情处，鲛绡遗恨，翠靥留香。", 
            "故人何在，浓阴深院，斜月幽窗。"
        ], 
        "title": "人月圆", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "人生能几浑如梦，梦里柰愁何。", 
            "别时犹记，眸盈秋水，泪湿春罗。", 
            "绿杨台榭，梨花院宇，重想经过。", 
            "水遥山远，鱼沉雁渺，分外情多。"
        ], 
        "title": "人月圆", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "春寂寂。", 
            "重门半掩梨花雪。", 
            "梨花雪。", 
            "芳心如醉，暗思当日。", 
            "金钗欲堕乌云侧。", 
            "佳人望断天涯客。", 
            "天涯客。", 
            "今年又过，清明寒食。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "恨匆匆赋别，回首望，一长嗟。", 
            "记执手临流，迟迟去马，浩浩平沙。", 
            "此际黯然肠断，柰一痕、明月两天涯。", 
            "南去孤舟渐远，今宵宿向谁家。", 
            "别来旬日未曾过，如隔几年华。", 
            "纵极目层崖，故人何处，泪落兼葭。", 
            "聚散古今难必，且乘风、高咏木兰花。", 
            "但愿朱颜长好，不愁水远山遐。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "春色去何急，春去尚微寒。", 
            "满地落花芳草，渐觉绿阴圆。", 
            "马足车尘情味，暑往寒来岁月，扰扰十余年。", 
            "赢得朱颜老，孤负好林泉。", 
            "宝装鞍，金作镫，玉为鞭。", 
            "须臾得志，纷华满眼纵相谩。", 
            "功名自来无意，富贵浮云何济，于我亦徒然。", 
            "万事付一笑，莫放酒杯乾。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "乳燕交飞，晓莺轻啭花深处。", 
            "画堂帘幕卷东风，晴雪飘香絮。", 
            "犹记当时院宇。", 
            "悄寒轻、梨花暮雨。", 
            "绣衾同梦，鸳枕双敧，绿窗低语。", 
            "春已阑珊，落红飘满西园路。", 
            "强拈针线解春愁，只是无情绪。", 
            "无柰年华暗度。", 
            "黛眉颦、柔肠万缕。", 
            "章台人远，芳草和烟，萋萋南浦。"
        ], 
        "title": "玉耳坠金环", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "仙肌香润玉生寒。", 
            "悄无言。", 
            "思绵绵。", 
            "无限柔情，分付与春山。", 
            "青鸟能传云外信，凭说与，带围宽。", 
            "花梢新月几时圆。", 
            "再团圞。", 
            "是何年。", 
            "可是当初，真个两无缘。", 
            "极目故人天际远，多少恨，凭阑干。"
        ], 
        "title": "江城子", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "五陵衣马恣轻肥。", 
            "竞新奇。", 
            "亦何为。", 
            "混处贤愚，谁与辨雄雌。", 
            "任尔刺天何足道，终不肯、羡群飞。", 
            "燕山花落暮春时。", 
            "杜鹃啼。", 
            "劝谁归。", 
            "耿耿孤忠，惟有此心知。", 
            "天赋我才还有用，应不至，负心期。"
        ], 
        "title": "江城子", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "别久渐生愁。", 
            "知为音书苦未收。", 
            "此际多情应盼我，凝眸。", 
            "带得啼痕上小楼。", 
            "举止忒风流。", 
            "只在城南绿水头。", 
            "咫尺蓝桥重欲见，无由。", 
            "两地相思甚日休。"
        ], 
        "title": "南乡子", 
        "type": "词", 
        "yun": "尤"
    }, 
    {
        "author": "赵雍", 
        "era": "元", 
        "subtype": null, 
        "text": [
            "落尽杨花满地春。", 
            "绿阴如染净无尘。", 
            "日长庭院掩重门。", 
            "斜坠金钗云半亸，淡妆香脸粉轻匀。", 
            "相思偏是少年人。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "杨柳楼台锁翠烟。", 
            "杨花帘幕扑香绵。", 
            "佳人何处隔江山。", 
            "芳草已生千里恨，玉笙吹彻五更寒。", 
            "夜深和泪倚阑干。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "翠锁蛾眉别恨浓。", 
            "罗衣初试怯春风。", 
            "相思只为两西东。", 
            "帘卷玉钩云淡淡，香消金鸭雨蒙蒙。", 
            "此情都在不言中。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "新绿成阴，落红如雨春光晚。", 
            "当年谁与种相思，空羡双飞燕。", 
            "寂寞幽窗孤馆。", 
            "念同游、芳郊秀苑。", 
            "香尘随马，细草承轮，都成肠断。", 
            "别久情深，几时重约闲庭院。", 
            "高楼终日卷珠帘，极目愁无限。", 
            "莫恨蓝桥路远。", 
            "有心时、终须再见。", 
            "休教长怨，镜里孤鸾，箧中团扇。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "春草萋萋绿渐浓。", 
            "梨花落尽晚来风。", 
            "试问相逢何处好，小楼东。", 
            "朱箔影移无限恨，玉箫声转曲将终。", 
            "独倚阑干谁是伴，月明中。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "颜色如花肌似雪。", 
            "娇眼传波，密意曾低说。", 
            "罗带同心愁未结。", 
            "情多不忍成轻别。", 
            "别后相思心更切。", 
            "异日重逢，镜里花难折。", 
            "宝篆香消烟渐歇。", 
            "玉箫吹彻黄昏月。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "枝上流莺千啭巧。", 
            "好梦方成，又把人惊觉。", 
            "临镜慵妆眉淡扫。", 
            "罗衣宽尽腰肢小。", 
            "别久啼多音信少。", 
            "应是娇波，不似当年好。", 
            "帘卷东风深院悄。", 
            "落红满地和芳草。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "画角声残，金炉香袅。", 
            "长空淡淡连芳草。", 
            "朱帘半卷晚霞明，塞雁无情音信杳。", 
            "雨散云收，离多会少。", 
            "相思真个令人老。", 
            "不须惆怅且开怀，一樽满引愁如扫。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "去年美人未还家，绿窗青春桃始花。", 
            "桃花今年只依旧，美人别后长咨嗟。", 
            "芳心欲传向谁愬，卷却罗袖弹琵琶。", 
            "琵琶声哀思欲绝，衣上啼痕几时灭。", 
            "共君别久胡不来，菱花宝镜生尘埃。", 
            "君隔扬子江，妾居黄金台。", 
            "台虽高，望无极，人万里兮天咫尺。", 
            "春水绿波春草碧，来鱼去雁无消息。", 
            "日既暮兮月色寒，相思如梦彫朱颜。", 
            "青灯炯炯照不寐，揽衣起坐空愁叹。"
        ], 
        "title": "春夜曲", 
        "type": "古风", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "孟春之月春始和，陌头柳色黄如鹅。", 
            "落梅纷纷稍觉多，白日炯炯曜绮罗。", 
            "曜绮罗，日渐长，春风庭院花草香。", 
            "十六初过上元节，家家女儿结羊肠。", 
            "含情暗卜心自语，何时得似双鸳鸯。", 
            "结成羊肠肠反断，惆怅春闺坐长叹。", 
            "强持薄怒娇且羞，折花倒插金钗头。"
        ], 
        "title": "结羊肠", 
        "type": "古风", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "美人如花花不如，翠滑难胜碧玉梳。", 
            "道修且阻无音书，蛾眉长颦未曾舒。", 
            "春风吹衣裳，黯然泪沾襟。", 
            "莺啼出无心，转添愁海深。", 
            "窗前红梅花，落尽不可簪。", 
            "玉台明镜如秋水，疑有人间两西子。", 
            "美人未可彫朱颜，朱颜但愿长如此。"
        ], 
        "title": "美人曲", 
        "type": "古风", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "颜如花，肤如雪，秋水双眸面如月。", 
            "千里相思不相见，当时却恨轻离别。", 
            "美人美人颦蛾眉，绿窗寂寂春风微。", 
            "巫山梦断君何处，化作朝云缥缈飞。"
        ], 
        "title": "千里思", 
        "type": "古风", 
        "yun": null
    }, 
    {
        "author": "赵雍", 
        "era": "元", 
        "subtype": null, 
        "text": [
            "我居水精宫，远游来朔方。", 
            "离家近十载，兄弟遥相望。", 
            "始见世情薄，纷纷名利场。", 
            "富贵不可期，人生难忖量。", 
            "乾坤本无私，江山叹兴亡。", 
            "蝉声噪落日，露草啼寒螀。", 
            "明月如有情，照我肝与肠。", 
            "西风动林东，萧然秋意凉。", 
            "回首岁云暮，信美非吾乡。", 
            "展转复展转，愁多知夜长。"
        ], 
        "title": "古诗", 
        "type": "古风", 
        "yun": "阳"
    }, 
    {
        "author": "赵雍", 
        "era": "元", 
        "subtype": null, 
        "text": [
            "西风声萧萧，愁来如梦寐。", 
            "乡关万里遥，兄弟何时会。", 
            "迟此相见期，真以日为岁。", 
            "别来经八霜，朱颜久憔悴。", 
            "人生宇宙间，名利何足计？", 
            "何如云中鹤，翱翔随所至。"
        ], 
        "title": "古诗 其一", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "明月照北林，孤鸿有哀音。", 
            "揽衣起坐弹鸣琴，忧思徘徊独伤心。", 
            "可怜堂上生荆杞，空自繁华粲桃李。", 
            "种瓜寂寞青门外，采薇怅望西山址。", 
            "芒砀云归大泽空，后五百岁无英雄。", 
            "途穷恸知者，沈湎狂言元自公。"
        ], 
        "title": "读阮嗣宗诗", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "相逢岁晚诗更诵，燔尽枯槎谈愈纵。", 
            "短茨低覆结冰花，寒压溪云不成梦。", 
            "竹帛烟销黔首愚，紫芝一曲老商于。", 
            "坑外竟逃真学士，浮邱雅颂济南书。"
        ], 
        "title": "古津渡夜谈赠金元忠", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "广文之孙材且武，身隐关梁谢行伍。", 
            "作楼江浒号云山，坐睨江云谁敢侮。", 
            "江中舟楫日经过，道上车马何其多。", 
            "官纲私载一时集，主人迎客忘讥诃。", 
            "掩藏白骨芟林莽，招辑流亡俱安堵。", 
            "主人展席客长哦，但云信美休怀土。", 
            "惜君不生宣和间，坐销鼠孽应无难。", 
            "至今闻说方家洞，能令壮士发冲冠。", 
            "请君试上萧王墓，青史无名谁守护。", 
            "箫鼓丛祠春复秋，男儿何必生封侯。"
        ], 
        "title": "寄题郑天骏云山楼", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "皮尹昔辞上高秩，隐居欲拟陶彭泽。", 
            "石潭空洞九峰奇，潭底行云映朝日。", 
            "云去山空今几秋，随风万里何悠悠。", 
            "一朝飘落还故处，云本无心风亦休。", 
            "芙蓉峰下西江路，父老送行君弗顾。", 
            "著书况有鹿门期，回首人间但烟雾。"
        ], 
        "title": "送皮典史归泉溪旧隐", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "尝爱李太白，兴来栖碧山。", 
            "山中别有一天地，惜无图画留人间。", 
            "谁为碧澄翁，久向山中住。", 
            "栽花种柳待春风，忽见新图识其趣。", 
            "青山淡淡云离离，小桥流水涵清漪。", 
            "抱琴择胜可终日，安得似汝图中时。", 
            "韩侯好诗仍好画，嗜酒不忧官长怪。", 
            "欲图李白碧山居，酒禁方严笔如借。", 
            "知翁有子旧曾游，淡泊无营心日休。", 
            "图成漫与翁为寿，愿翁长乐无虞忧。"
        ], 
        "title": "题碧山图", 
        "type": "古风", 
        "yun": null
    }, 
    {
        "author": "赵汸", 
        "era": "元", 
        "subtype": null, 
        "text": [
            "阴山赤光如赫曦，金人快日中天飞。", 
            "乾坤塞破佛力大，西来只履将安归。", 
            "百年王气真垂电，千尺法轮竿顶转。", 
            "刘郎梵相秘难窥，辛有妖言孰先见。"
        ], 
        "title": "赠上人丕大基", 
        "type": "古风", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "何许相求，且不是、南温北石。", 
            "也欲学、绝交高论，自陈余癖。", 
            "万里鱼书长记忆，十年波浪伤离拆。", 
            "算此舟、不是剡溪舟，空回得。", 
            "非出处，何须惜。", 
            "非瑕颣，何须摘。", 
            "看雪销鸿去，有何留迹。", 
            "安石岂无同乐意，玄真不是朝廷觅。", 
            "但眼前、真率暂相违，歌声寂。"
        ], 
        "title": "满江红 其二 古岩以马，观复遣舟，约余与中斋和后村海棠韵，后寄述怀", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "莺语依然，但春去、人间无约。", 
            "谁念我、吟情憔悴，醉魂落魄。", 
            "尽日只将行卷续，有时自整残棋著。", 
            "向黄昏、细雨闷无憀，青梅落。", 
            "南又北，相思错。", 
            "朝异暮，人情薄。", 
            "漫踌躇在目，奢华如昨。", 
            "海底月沉天上兔，辽东人化扬州鹤。", 
            "记龙云、波浪岂能平，天难托。"
        ], 
        "title": "满江红 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "十岁儿童，看骑竹、花阴满城。", 
            "与新第、桐乡孙子，高下齐生。", 
            "倚枕不寻柯下梦，举头自爱橘中名。", 
            "但有时、米价问如何，公助平。", 
            "东西塾，听书声。", 
            "长短卷，和诗成。", 
            "总神仙清福，前辈家庭。", 
            "试问凌烟图相国，何如洛寺写耆英。", 
            "甚天公、属意富民侯，银信青。"
        ], 
        "title": "满江红 其四 寿某翁", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "问海棠花下，又何如、玄都观中游。", 
            "叹佺巢蜀锦，常时不数，前度何稠。", 
            "谁见宣华故事，歌舞簇遨头。", 
            "共是西江水，不解西流。", 
            "在处繁华如梦，梦占人年少，生死堪羞。", 
            "任倾城倾国，风雨一春休。", 
            "醉逢君、何须有约，醉留君、系不住扁舟。", 
            "空又失，花前一笑，绿尽芳洲。"
        ], 
        "title": "八声甘州 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "看团团、一物大如杯，时复几何秋。", 
            "俯天涯海角，今来古往，人物如流。", 
            "想见霓裳歌罢，无物与浇愁。", 
            "惟有当时树，香满琼楼。", 
            "谁念南楼老子，倚西风尘满，心事悠悠。", 
            "便班姬袖里，明月一时休。", 
            "叹年年、吹箫有约，又一番、鹤梦雪堂舟。", 
            "池上久，满身风露，还索衣裘。"
        ], 
        "title": "八声甘州 其二 和邓中甫中秋", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "记前朝、鹤会又重来，攀翻第三桃。", 
            "看云华授策，麻姑擘脯，嬴女吹箫。", 
            "寻思曲江旧事，宫锦胜龙标。", 
            "奏罢清华梦，独立春宵。", 
            "不数相州锦样，是调羹御手，重解金貂。", 
            "但今年此日，疏了醉葡萄。", 
            "闻老仙、衣冠皓伟，又丁宁、天语著儿招。", 
            "都人望，回班赐第，赤舄飞朝。"
        ], 
        "title": "八声甘州 其三 贺词", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "但秋风、年又一年深，不禁长年悲。", 
            "自景阳钟断，馆娃宫闭，冷落心知。", 
            "千树西湖杨柳，更管别人离。", 
            "看取茂陵客，一去无归。", 
            "都是旧时行乐，漫烟销日出，水绕山围。", 
            "看人情荏苒，不似鹧鸪飞。", 
            "听砧声、遥连塞外，问三衢、道上去人稀。", 
            "销凝久，残阳短笛，似我歔欷。"
        ], 
        "title": "八声甘州 其四 和萧汝道感秋", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "看飘飘、万里去东流，道伊去如风。", 
            "便锦缆危潮，青山御宿，烟雨啼红。", 
            "愁是明朝酒醒，听著返魂钟。", 
            "留得春如故，了不关侬。", 
            "春亦去人远矣，是别情何薄，归兴何浓。", 
            "但江南好□，未便到芙蓉。", 
            "念今夜、初程何处，有何人、垂袖舞行宫。", 
            "青青柳，留君如此，如此匆匆。"
        ], 
        "title": "八声甘州 其五 送春韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "甚花间、儿女笑盈盈。", 
            "人添雪狮成。", 
            "任踏青无路，凌波有地，步步光尘。", 
            "招得梅妃魂也，好似去年春。", 
            "柳亦何曾絮，都是云英。", 
            "休道东皇诞漫，到茶烟歇后，谁浊谁清。", 
            "赖谢娘好语，端胜解围兵。", 
            "看昨朝、天公雨粟，定大家、快活社翁平。", 
            "春晴好，溶溶雨尽，听卖花声。"
        ], 
        "title": "八声甘州 其六 春雪奇丽，未能赋也，因古岩韵志喜", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "何须银烛红妆，菜花总是曾留处。", 
            "流觞事远，绕梁歌断，题红人去。", 
            "绕蝶东墙，啼莺修竹，疏蝉高树。", 
            "叹一春风雨，归来抱膝，怀往昔、自凄楚。", 
            "遥望东门柳下，梦参差、欲归幽路。", 
            "断红芳草，连空积水，凭高坠雾。", 
            "水洗铜驼，天清华表，升平重遇。", 
            "但相如老去，江淹才尽，有何人赋。"
        ], 
        "title": "水龙吟 其一 寓兴和巽吾韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "多年袖瓣心香，重新拈出为公寿。", 
            "唤起老龙，如今正是，欠伸时候。", 
            "弱语闻莺，轻阴转柳，弦薰未透。", 
            "信江南，自有真儒未用，须待见、衮和绣。", 
            "闻说锋车在道，更四辈、传宣来骤。", 
            "蟠胸何限，天门夜对，春宫晨奏。", 
            "梅子阴浓，菖蒲花老，桔槔闲后。", 
            "但北关下泽，遗民社在，贺公归昼。"
        ], 
        "title": "水龙吟 其二 寿周耐轩", 
        "type": "词", 
        "yun": "宥"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "看人削树成槎，布帆海上秋风浪。", 
            "白头坡老，知津水手，倚桄榔杖。", 
            "九点齐州，半生髀肉，烟尘苍莽。", 
            "但北窗梦转，青阴满眼，抚陈迹、玩新涨。", 
            "世事艰难已遍，笑而今、不堪重想。", 
            "龙筋虎骨，根深伏兔，擎空千丈。", 
            "礼乐文章，终须梦卜，南人为相。", 
            "问凌烟生面，他时彷佛，似何人像。"
        ], 
        "title": "水龙吟 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "闲思十八年前，依稀正是公年纪。", 
            "铜驼陌上，乌衣巷口，臣清如水。", 
            "是处风筝，满城昼锦，儿郎俊伟。", 
            "但幅巾藜杖，低垂白鬓，用与绮、问何里。", 
            "最忆他年甘旨。", 
            "也曾经、三仕三已。", 
            "至今结习，馀年未了，业多生绮。", 
            "安得滕廛，移将近市，长薰晋鄙。", 
            "望福星炯炯，西江千里，待公来社。"
        ], 
        "title": "水龙吟 其二 和清江李侯士弘来寿", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "多年绿幕黄帘，瓶花黯黯无谁主。", 
            "荀陈迹远，燕吴路断，何人星聚。", 
            "四圣楼台，水仙华表，冷烟和雨。", 
            "但徘徊梦想，美人不见，空犹记、铁炉步。", 
            "过尽凉风天末，堕华笺、行行飞翥。", 
            "一端翠织，锦鲸茅屋，天吴惊舞。", 
            "念我何辰，涸阴冰子，生怜金虎。", 
            "恨儿痴不了，山川悠缅，共君黉宇。"
        ], 
        "title": "水龙吟 其五 和南剑林同舍元甲远寄寿韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "五十三年，韶华刚度，今年夏五十三。", 
            "瑞鹤朝来，待公弥月重探。", 
            "人生贵寿多男。", 
            "看斓斑室，添个荷衫。", 
            "□□□，亭亭八面，醉倚红酣。", 
            "承平故事，暇日清谈。", 
            "云龙风虎，塞北江南。", 
            "午桥午枕，羲皇白日如惔。", 
            "手种蟠桃，明年看取，实大如柑。", 
            "奈何堪。", 
            "天妒人睡美，趣趁朝参。"
        ], 
        "title": "宴春台 寿周耐轩", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "征衫春雨纵横，可曾湿得飞花透。", 
            "知君念我，溪南徙倚，谁家红袖。", 
            "藉草成眠，簪花倚醉，狂歌扶手。", 
            "叹故人何处，闻鹃堕泪，春去也、到家否。", 
            "说与东风情事，怕东风、似人眉皱。", 
            "乱山华屋，残邻废里，不堪回首。", 
            "寒食江村，牛羊丘陇，茅檐酤酒。", 
            "笑周秦来往，与谁同梦，说开元旧。"
        ], 
        "title": "水龙吟 其六 巽吾赋溪南海棠，花下有相忆之句，读之不可为怀，和韵并述江东旅行", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "春台路古，想店月潭云，鸡鸣关候。", 
            "巾车尔久。", 
            "记湘累降日，留词劝酒。", 
            "不是行边，待与持杯论斗。", 
            "算吾寿。", 
            "已待得河清，万古晴昼。", 
            "京国事转手。", 
            "漫宫粉堆黄，髻妆啼旧。", 
            "瑶池在否。", 
            "自刘郎去后，宴期重负。", 
            "解事天公，道是全无又有。", 
            "浯溪友。", 
            "笑浯溪、至今聱叟。"
        ], 
        "title": "扫花游/扫地游 和秋崖见寿。秋崖时谒选，留词去", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "孤烟澹澹无情，角声正送层城暮。", 
            "伤怀绝似，龙山罢后，骑台沉处。", 
            "珠履三千，金人十二，五陵无树。", 
            "叹岐王宅里，黄公垆下，空鼎鼎、记前度。", 
            "几许英雄文武。", 
            "酒不到、故人坟土。", 
            "平生破帽，几番摇落，受西风侮。", 
            "昨日如今，明年此会，俯然怀古。", 
            "便东篱甲子，花开花谢，不堪重数。"
        ], 
        "title": "水龙吟 其七 和中甫九日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "花几许，已报八分催。", 
            "却问主人何处去，且容老子个中来。", 
            "花外主人回。", 
            "年时客，如今安在哉。", 
            "正喜锦官城烂漫，忽惊花鸟使摧颓。", 
            "世事只添杯。"
        ], 
        "title": "忆江南 二月十八日，臞轩约客，因问晏氏海棠开未，即携具至其下，已盛甚", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "酒熟未。", 
            "梅开未。", 
            "去年迟待重来醉。", 
            "笑当筵。", 
            "舞当筵。", 
            "惟有今年，八十是开年。", 
            "参差野袂成归鹤。", 
            "石鼎未开容剥啄。", 
            "岁开尊。", 
            "岁添孙。", 
            "孙又开尊，福曜萃高门。"
        ], 
        "title": "梅花引 寿槐城", 
        "type": "词", 
        "yun": null
    }, 
    {
        "author": "赵雍", 
        "era": "元", 
        "subtype": "五言绝句", 
        "text": [
            "独坐对明月，遥遥千古情。", 
            "西风两三日，庭树已秋声。"
        ], 
        "title": "即事", 
        "type": "绝句", 
        "yun": "庚"
    }, 
    {
        "author": "赵雍", 
        "era": "元", 
        "subtype": "七言绝句", 
        "text": [
            "高卷珠帘日渐长，梅花庭院雪飘香。", 
            "闲倚阑干看新柳，不知谁为染鹅黄。"
        ], 
        "title": "早春", 
        "type": "绝句", 
        "yun": "阳"
    }, 
    {
        "author": "赵雍", 
        "era": "元", 
        "subtype": "七言绝句", 
        "text": [
            "绿阴庭院碧窗纱，半卷珠帘映晚霞。", 
            "芳草萋萋春寂寂，东风吹堕落残花。"
        ], 
        "title": "暮春", 
        "type": "绝句", 
        "yun": "麻"
    }, 
    {
        "author": "赵雍", 
        "era": "元", 
        "subtype": "七言绝句", 
        "text": [
            "初月纤纤照露台，枉将瓜果闹婴孩。", 
            "今宵自有经年约，何暇閒情送巧来。"
        ], 
        "title": "七夕二首 其一", 
        "type": "绝句", 
        "yun": "灰"
    }, 
    {
        "author": "赵雍", 
        "era": "元", 
        "subtype": "七言绝句", 
        "text": [
            "牵牛河东织女西，相望千古几时期。", 
            "夜深只恐天轮转，地底相逢未可知。"
        ], 
        "title": "七夕二首 其二", 
        "type": "绝句", 
        "yun": "支"
    }, 
    {
        "author": "赵雍", 
        "era": "元", 
        "subtype": "七言绝句", 
        "text": [
            "邕邕鸣雁复南征，十载栖迟在帝京。", 
            "黄叶未零寒未应，秋声偏动故乡情。"
        ], 
        "title": "秋声", 
        "type": "绝句", 
        "yun": "庚"
    }, 
    {
        "author": "赵雍", 
        "era": "元", 
        "subtype": "七言绝句", 
        "text": [
            "夜深庭院寂无声，明月流空万影横。", 
            "坐对荷花两三朵，红衣落尽秋风生。"
        ], 
        "title": "初秋夜坐二首 其一", 
        "type": "绝句", 
        "yun": "庚"
    }, 
    {
        "author": "赵雍", 
        "era": "元", 
        "subtype": "七言绝句", 
        "text": [
            "月明如水侵衣湿，台榭沈沈秋夜长。", 
            "坐久高僧禅语罢，澹然相对玉簪香。"
        ], 
        "title": "初秋夜坐二首 其二", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "彭泽归来老岁华，东篱尽可了生涯。", 
            "谁知秋意凋零后，最耐风霜有此花。"
        ], 
        "title": "陶渊明对菊图", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "名士天生磊落才，只耽痛饮罄樽罍。", 
            "谁传一味解酲法，歌断离骚眼自开。"
        ], 
        "title": "王孝伯痛饮读离骚图", 
        "type": "绝句", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "铁柱遗踪尚俨然，五陵后必出群仙。", 
            "当时谌姆说甚么，四十二人都上天。"
        ], 
        "title": "许真君飞升图", 
        "type": "绝句", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "碧眼空空照九州，阮公不是我同流。", 
            "划然长啸谁听得，独有苏门山点头。"
        ], 
        "title": "孙登长啸图", 
        "type": "绝句", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "五百年方开此山，寒光浮暖湿而乾。", 
            "明明正是洪濛髓，只恐凡人不肯餐。"
        ], 
        "title": "王烈餐石髓图", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "长城徭役苦咨嗟，澧水偷春隐岁华。", 
            "有耳不闻秦汉事，眼前日日赏桃花。"
        ], 
        "title": "桃源图", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "日出樵柴日落归，几年黑白梦纷飞。", 
            "看来直待斧柯烂，始悟老仙棋外机。"
        ], 
        "title": "烂柯图", 
        "type": "绝句", 
        "yun": "微"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "白昼平津涌似雷，尽惊灵物出尘埃。", 
            "倒翻三尺挥空去，对舞双龙破浪来。"
        ], 
        "title": "延平跃剑图", 
        "type": "绝句", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "弘景层楼掉太清，万龙捲翠响泠泠。", 
            "此心不出三界看，一片秋声何处听。"
        ], 
        "title": "陶弘景三层楼听松风图", 
        "type": "绝句", 
        "yun": "青"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "太子奢华能几年，尽将春梦付荒烟。", 
            "错听古调一两拍，空嗅斯文数百篇。"
        ], 
        "title": "文选阁图", 
        "type": "绝句", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "玉仗飞行驭太空，须臾径到广寒宫。", 
            "三郎胸次无高见，落眼蟾蜍光影中。"
        ], 
        "title": "唐明皇游月宫图", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "梦里骑龙出八荒，扫空热恼作清凉。", 
            "不消数滴天瓢雨，净洗娑婆透骨香。"
        ], 
        "title": "李靖天瓢图", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "王勃清才俊不禁，烂铺艳锦赏知音。", 
            "空馀高阁青云里，谁识落霞秋水心。"
        ], 
        "title": "王勃滕王阁记图", 
        "type": "绝句", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "驻马回头眺碧空，河阳在望去匆匆。", 
            "吾亲虽舍白云下，岂出梁公一念中。"
        ], 
        "title": "狄仁杰白云亲舍图", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "明主怜才若赐官，奔驰微禄负家山。", 
            "狂吟搔首笑归去，满路秋光上醉颜。"
        ], 
        "title": "孟浩然归隐图", 
        "type": "绝句", 
        "yun": "删"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "斗酒未乾诗百篇，篇篇奇气走云烟。", 
            "自从捧砚脱靴后，笑看唐家万里天。"
        ], 
        "title": "李太白砚靴图", 
        "type": "绝句", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "雨捲风掀地欲沈，浣花溪路似难寻。", 
            "数间茅屋苦饶舌，说杀少陵忧国心。"
        ], 
        "title": "杜子美茅屋为秋风所破歌图", 
        "type": "绝句", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "饭颗山前花正妍，饮愁为醉弄吟颠。", 
            "突然骑过草堂去，梦拜杜鹃声外天。"
        ], 
        "title": "杜子美骑驴图", 
        "type": "绝句", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "诸葛甘棠岁月深，霜皮黛色郁沉沉。", 
            "尚垂清荫蜀国里，一树风霜千载心。"
        ], 
        "title": "子美孔明庙古柏行图", 
        "type": "绝句", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "朝奏空言暮远途，蓝关飞雪渍衣裾。", 
            "岂期去国八千里，此意犹能化鳄鱼。"
        ], 
        "title": "韩昌黎祭鳄鱼图", 
        "type": "绝句", 
        "yun": "鱼"
    }, 
    {
        "author": "赵雍", 
        "era": "元", 
        "subtype": "七言律诗", 
        "text": [
            "袅袅秋风动客怀，啾啾猿鹤苦相催。", 
            "鲁侯不遇关天意，臧氏焉能沮我才。", 
            "万里驱驰离旧国，十年奔走在尘埃。", 
            "吴兴山水何清远，一棹扁舟归去来。"
        ], 
        "title": "思归", 
        "type": "律诗", 
        "yun": "灰"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "诗中甲子春秋笔，篱下黄花雨露枝。", 
            "便向斜川频载酒，风光不似义熙时。"
        ], 
        "title": "题陶渊明像", 
        "type": "绝句", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "门外雪深泥没膝，幽人怀抱自春风。", 
            "可怜令尹无高致，乘兴何须见此公。"
        ], 
        "title": "袁安卧雪图", 
        "type": "绝句", 
        "yun": "东"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "峭石浮岚俯翠微，瀑流飞雨散林霏。", 
            "渔舟来往清溪曲，怅望行人古道稀。"
        ], 
        "title": "松雪临郭熙溪山渔乐", 
        "type": "绝句", 
        "yun": "微"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "忆昔冲寒踏雪时，百花零落愿开迟。", 
            "如今收拾横书卷，一任无情塞管吹。"
        ], 
        "title": "松雪墨梅", 
        "type": "绝句", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "湿湿群行四百蹄，耕黎初罢乐相随。", 
            "春风绿遍川原草，回首牧人知是谁。"
        ], 
        "title": "江参百牛图", 
        "type": "绝句", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "禾黍连云待岁功，尔曹窃食素餐同。", 
            "平生贪黠终何用，看取人间五技穷。"
        ], 
        "title": "钱舜举硕鼠图", 
        "type": "绝句", 
        "yun": "东"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "极目荒墟落木中，空山人静涧泉舂。", 
            "秋来不用为霖雨，留得閒云养卧龙。"
        ], 
        "title": "钱舜举瓜蔓图", 
        "type": "绝句", 
        "yun": "冬"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "满筐圆实骊珠滑，入口甘香冰玉寒。", 
            "若使文园知此渴，露华应不乞金盘。"
        ], 
        "title": "温日观葡萄", 
        "type": "绝句", 
        "yun": "寒"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "惨澹枯荷折苇间，芙蓉秋水转埼湾。", 
            "鸣鸿飞度江南北，却羡溪禽满意閒。"
        ], 
        "title": "周曾秋塘图卷", 
        "type": "绝句", 
        "yun": "删"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "濛濛烟树楚江湄，寂寞渔村护短篱。", 
            "云梦舟中春睡足，醉馀犹记牧之诗。"
        ], 
        "title": "米敷文楚山清晓卷", 
        "type": "绝句", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "石根夭矫出寒梢，明月空山舞翠蛟。", 
            "□作江湖墨风雨，曾随海浪过南交。"
        ], 
        "title": "李仲宾墨竹图", 
        "type": "绝句", 
        "yun": "肴"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "人才有我难忘物，画到无心恰见工。", 
            "欲识高侯三昧手，都缘意与此君同。"
        ], 
        "title": "题高房山墨竹图", 
        "type": "绝句", 
        "yun": "东"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "海上参差十二楼，阆风玄圃綵云浮。", 
            "神仙尚厌人间世，故作乘龙汗漫游。"
        ], 
        "title": "郭恕先升龙图二首 其一", 
        "type": "绝句", 
        "yun": "尤"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "建章宫阙漏沈沈，翠辇春游接上林。", 
            "未识嫦娥天上乐，广寒丹树五云深。"
        ], 
        "title": "郭恕先升龙图二首 其二", 
        "type": "绝句", 
        "yun": "侵"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "溶溶春水戏群龙，画鼓兰桡竞奏功。", 
            "得失等閒成愠喜，人生万事弈棋中。"
        ], 
        "title": "题王朋梅金明池图", 
        "type": "绝句", 
        "yun": "东"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "木落千林秋气新，虚亭寂寂不生尘。", 
            "悠然危坐草玄者，不负山桥问字人。"
        ], 
        "title": "荆浩秋山问奇图", 
        "type": "绝句", 
        "yun": "真"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "晋室风裁推虎头，山川灵气属君收。", 
            "指端幻出千重秀，并作江南一段秋。"
        ], 
        "title": "顾恺之秋江晴嶂图二首 其一", 
        "type": "绝句", 
        "yun": "尤"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "静日携筇溪水头，何如风景鄣图收。", 
            "与君相对坐不语，祇领千林万壑秋。"
        ], 
        "title": "顾恺之秋江晴嶂图二首 其二", 
        "type": "绝句", 
        "yun": "尤"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "贞观从知画有仙，能将万里尺图间。", 
            "白云掩映枫林好，遮却溪南无数山。"
        ], 
        "title": "阎立本秋岭归云图二首 其一", 
        "type": "绝句", 
        "yun": "删"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "盘纡径路却何之，中有居人未卜谁？", 
            "百丈飞泉云外落，一林霜叶九秋时。"
        ], 
        "title": "阎立本秋岭归云图二首 其二", 
        "type": "绝句", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "笼烟杨柳娇无力，著雨桃花冶有姿。", 
            "人在画楼春睡起，不知溪上有新诗。"
        ], 
        "title": "题赵千里春景", 
        "type": "绝句", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "金风瑟瑟入空山，村落人家叶尽斑。", 
            "羡杀个中奇绝处，一天烟霭有无间。"
        ], 
        "title": "题危太朴所藏荥阳郑虔画秋峦横霭图二首 其一", 
        "type": "绝句", 
        "yun": "删"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "郑君胸次有江山，应识区区只一斑。", 
            "山色空濛斜日里，郁林遥指碧云间。"
        ], 
        "title": "题危太朴所藏荥阳郑虔画秋峦横霭图二首 其二", 
        "type": "绝句", 
        "yun": "删"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "王孙久别同朝侣，为写晴云百叠峰。", 
            "挂起碧窗凝望处，画中今喜故人逢。"
        ], 
        "title": "题赵子昂为袁清容画春景仿小李", 
        "type": "绝句", 
        "yun": "冬"
    }, 
    {
        "author": "邓文原", 
        "era": "元", 
        "subtype": "五言律诗", 
        "text": [
            "芳草孤舟度，幽居一径通。", 
            "江湖春雨外，墟里暮烟中。", 
            "机息鸥先下，花飞水自东。", 
            "临流。"
        ], 
        "title": "满目云山楼", 
        "type": "律诗", 
        "yun": "东"
    }, 
    {
        "author": "邓文原", 
        "era": "元", 
        "subtype": "五言律诗", 
        "text": [
            "心田垂世远，手泽历年殊。", 
            "谁购山阴叙，真还合浦珠。", 
            "身惟名不朽，书与道同符。", 
            "诸老珍题在，犹堪立懦夫。"
        ], 
        "title": "伯夷颂", 
        "type": "律诗", 
        "yun": "虞"
    }, 
    {
        "author": "邓文原", 
        "era": "元", 
        "subtype": "五言律诗", 
        "text": [
            "国老分茅社，祠官从使星。", 
            "鹤书来涧谷，羽节动仙灵。", 
            "寸草春逾碧，黄花晚独馨。", 
            "真人犹五采，归受《蕊珠经》。"
        ], 
        "title": "送吴宗师南祀归二首 其一", 
        "type": "律诗", 
        "yun": "青"
    }, 
    {
        "author": "邓文原", 
        "era": "元", 
        "subtype": "五言律诗", 
        "text": [
            "草木南薰候，神仙上界官。", 
            "平生修月斧，万里御风翰。", 
            "江雨鸣星剑，凉空忆露盘。", 
            "白鸥秋水外，相与醉凭阑。"
        ], 
        "title": "送吴宗师南祀归二首 其二", 
        "type": "律诗", 
        "yun": "寒"
    }, 
    {
        "author": "邓文原", 
        "era": "元", 
        "subtype": "五言律诗", 
        "text": [
            "闭户无尘杂，看山有卧游。", 
            "半酣梳白发，新浴漱清流。", 
            "读《易》茅斋曙，弹琴竹院秋。", 
            "贫居聊足乐，轩冕欲何求。"
        ], 
        "title": "贫居", 
        "type": "律诗", 
        "yun": "尤"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "永宁赐笔世安有，易水良工今不传。", 
            "了知胶漆用相得，亦悟膏火明自煎。", 
            "昔从蒙庄观副墨，老归芸阁穷《太玄》。", 
            "与子欲拟毛颖传，待我暇矣磨墨砖。"
        ], 
        "title": "赠墨士吴雪堂", 
        "type": "律诗", 
        "yun": "先"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "不到南山又二年，离离秋草映寒泉。", 
            "东林萧散开莲社，西晋风流棹酒船。", 
            "古寺云烟终日合，长松风雨半空悬。", 
            "谢公未了登临兴，故向禅房借榻眠。"
        ], 
        "title": "陪高彦敬游南山", 
        "type": "律诗", 
        "yun": "先"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "咫尺天颜仰照临，缉熙盛事见方今。", 
            "上林花接南薰早，流水春函太液深。", 
            "寒士简编穷皓首，野人芹曝抱丹心。", 
            "退朝欲草清平颂，散作成均木铎音。"
        ], 
        "title": "三月廿九日上御流杯亭听讲明日子翚司业有诗因次韵", 
        "type": "律诗", 
        "yun": "侵"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "洪郎不来鱼雁稀，君今岁暮告我归。", 
            "故人青灯山水屋，游子白苧风霜衣。", 
            "时俗俯仰妨道性，圣哲出处存天机。", 
            "东还石门对飞瀑，卧看寒月投窗扉。"
        ], 
        "title": "送刘时可还括苍兼寄洪中行", 
        "type": "律诗", 
        "yun": "微"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "倦客愁深素发生，分甘投劾谢尘缨。", 
            "老来每愧公车召，归去何须祖帐荣。", 
            "红叶早霜催岁晏，白鸥野水与云平。", 
            "腐儒漫任真无补，深负岩居与谷耕。"
        ], 
        "title": "十月十日出都城二首 其一", 
        "type": "律诗", 
        "yun": "庚"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "朝拥皋比夕短檠，病馀静息厌劳形。", 
            "閒情只合营三径，便腹那能贮五经。", 
            "忝侍禁帏惭启沃，欲寻耆社觉凋零。", 
            "归欤啸傲西湖上，时看晴云度翠屏。"
        ], 
        "title": "十月十日出都城二首 其二", 
        "type": "律诗", 
        "yun": "青"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "昆仑西日水东溟，何处清风起独醒。", 
            "远道云烟今古树，行人朝暮短长亭。", 
            "草铺平野春如剪，花落重门昼不扃。", 
            "不有茅茨容啸傲，终南山色为谁青。"
        ], 
        "title": "赠白君举", 
        "type": "律诗", 
        "yun": "青"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "此去兰亭修禊后，平明驱马试征衣。", 
            "海边山尽天无尽，花底春归人未归。", 
            "一雨潮生鱼入市，远岩月上鹤投扉。", 
            "旧游二十年前路，孤负东风赋《采薇》。"
        ], 
        "title": "送人游天台", 
        "type": "律诗", 
        "yun": "微"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "位正三台拱太微，德人山立玉扬辉。", 
            "致身直道难谐俗，救世危言易触机。", 
            "空谷霜严苍桧在，长空雨尽白云归。", 
            "閒庭燕坐观春草，依旧东风自款扉。"
        ], 
        "title": "寿何平章", 
        "type": "律诗", 
        "yun": "微"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "奔腾骏骨云路长，萧洒神鬉风露凉。", 
            "沙场春牧草肥雨，野徼秋嘶枫陨霜。", 
            "三关战士黄金甲，五陵侠客红丝缰。", 
            "朝羁暮络祇肠断，华山烟树遥苍苍。"
        ], 
        "title": "题子昂马图", 
        "type": "律诗", 
        "yun": "阳"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "东周离黍先亡雅，南楚崇兰又变骚。", 
            "上下汉唐观体裁，古今李杜擅雄豪。", 
            "青林晓日鸣双鸟，碧海秋风钓六鳌。", 
            "白发诗翁会天趣，吴山一笑返渔舠。"
        ], 
        "title": "题林彦文诗卷兼送南归", 
        "type": "律诗", 
        "yun": "豪"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "授节仙山得过家，都门津柳动春华。", 
            "还乡近似千年鹤，奉使荣于八月槎。", 
            "古井云封丹灶药，旧松风扫石坛花。", 
            "道人冠剑鸣瑶佩，岂必高车昼锦誇。"
        ], 
        "title": "都中送元杰道士南归", 
        "type": "律诗", 
        "yun": "麻"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "宵旰需贤表荐绅，秩宗首选赞华勋。", 
            "官联天府璇玑象，帝阐河图琬琰文。", 
            "曾听箫韶瞻晓日，仰攀弓剑泣秋云。", 
            "小臣作颂称仁圣，湛露承恩未足云。"
        ], 
        "title": "奉题延祐宸翰", 
        "type": "律诗", 
        "yun": "文"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "礼乐河间雅好儒，曾陪校猎奉銮舆。", 
            "昼长灵囿观游后，政暇嘉宾燕集馀。", 
            "蛱蝶图工人去久，驺虞诗好化行初。", 
            "宗藩翰墨留珍赏，凭仗相如赋《子虚》。"
        ], 
        "title": "题小薛王画鹿", 
        "type": "律诗", 
        "yun": "鱼"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "涔阳川上压云涛，迥若仙山驾巨鳌。", 
            "甃石不愁僧路滑，倾金宁计鬼工劳。", 
            "泛槎客去银河近，题柱人归玉垒高。", 
            "此地通津足佳兴，楚歌明月放轻舠。"
        ], 
        "title": "题谢氏通济桥", 
        "type": "律诗", 
        "yun": "豪"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "塞垣重镇雪云堆，画诺人称幕府材。", 
            "流马道艰逢岁俭，涸鱼民病得春回。", 
            "阳关犹记歌《三叠》，杜老俄成赋《八哀》。", 
            "夜静燕台山月冷，祇疑化鹤一归来。"
        ], 
        "title": "郎中苏公哀挽（志道）", 
        "type": "律诗", 
        "yun": "灰"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "霜风十月长安道，健鹘凌空净羽毛。", 
            "地控函关西极重，星联执法太微高。", 
            "铸金古鼎奸先伏，发刃新硎用欲韬。", 
            "雅志澄清付公等，我怀江海放渔舠。"
        ], 
        "title": "送李彦谦御史之西台", 
        "type": "律诗", 
        "yun": "豪"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "朴学常忧力不胜，朋来共感岁年侵。", 
            "尘编屡掩成三叹，古调初传每独吟。", 
            "雁过林中无落影，鹤鸣天际有遗音。", 
            "河原万折通银汉，不废仙槎自在寻。"
        ], 
        "title": "遣怀寄程明远", 
        "type": "律诗", 
        "yun": "侵"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "猫竹墩边径路平，往来犹得傍先茔。", 
            "青青菽麦心为恻，郁郁松楸眼独明。", 
            "山接仪型瞻岳峙，水回步履绕云行。", 
            "当年属望成何事，老大无能泪暗倾。"
        ], 
        "title": "感怀", 
        "type": "律诗", 
        "yun": "庚"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "青山外护大牙衔，中列千峰剑戟攒。", 
            "红树高原秋入画，苍松出涧晚如蓝。", 
            "昔人避世今无地，往事伤心兴莫谈。", 
            "齐鲁烟尘应复息，待君重著广文衫。"
        ], 
        "title": "游富寺源赠任达可教谕", 
        "type": "律诗", 
        "yun": null
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "山城二月百花开，喜代元戎报捷来。", 
            "县小适逢多事日，时危须仗出群才。", 
            "乌丝写就云生沼，白纻裁成月满台。", 
            "为有幽期常极目，晴空双鹤自飞回。"
        ], 
        "title": "次童以清韵", 
        "type": "律诗", 
        "yun": "灰"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "衣冠早日见升平，谈论雍容接老成。", 
            "已𢬵图书归劫火，偶从锋刃得馀生。", 
            "大裘千丈仁人志，九食三旬达士情。", 
            "共看寒梅开腊后，东风渐转北枝荣。"
        ], 
        "title": "存中过余山中言及乱时所遭赋此为赠", 
        "type": "律诗", 
        "yun": "庚"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "旧交谁可共残编，乱后相逢意惘然。", 
            "肯伴岁除怜我病，欲传家学识君贤。", 
            "治身土苴知何晚，涉世风帆愧不前。", 
            "莫叹长镵逢积雪，清谈相与度新年。"
        ], 
        "title": "除夕赠倪明善程仲元", 
        "type": "律诗", 
        "yun": "先"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "同上危峰雪满衣，云飞川泳总真机。", 
            "图中太极谈何易，纸上先天理亦微。", 
            "未达阴阳宁有道，不明悔吝岂知几。", 
            "敢忧岁晚忘师友，朴学常忧与愿违。"
        ], 
        "title": "别仲本", 
        "type": "律诗", 
        "yun": "微"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "地近仙岩日自长，短墙时度竹风凉。", 
            "楼头古木禁秋雨，槛外危峰倒夕阳。", 
            "高榻坐闻金奏响，小桥行近翠盘香。", 
            "清谈况复陪贤达，始信他年未易忘。"
        ], 
        "title": "屏山即事时周明府来访", 
        "type": "律诗", 
        "yun": "阳"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "论交有自岂相违，雨雪宁辞款素扉。", 
            "每恨常流轻造化，故将苦语辨危微。", 
            "道通天地元非物，德合诚神始见几。", 
            "恐负初心惭俊杰，一箪甘食故山薇。"
        ], 
        "title": "次韵答尚文", 
        "type": "律诗", 
        "yun": "微"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "早识长材叹陆沈，逢时况复重南金。", 
            "少年漫说从军乐，志士常怀报国心。", 
            "已见奇功书幕府，每传佳句到山林。", 
            "孤灯偶共抽青简，夜雨寒窗感慨深。"
        ], 
        "title": "和叶中茂过访见贻四章 其一", 
        "type": "律诗", 
        "yun": "侵"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "久知富贵等云浮，漫自空山擅一邱。", 
            "志定不辞沟壑辱，身閒亦抱古今愁。", 
            "每怜山色频移杖，为惜蟾光独上楼。", 
            "荷子远来同寂寞，茯苓黄菊总堪求。"
        ], 
        "title": "和叶中茂过访见贻四章 其二", 
        "type": "律诗", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "山阁初成景物新，况逢好友赋诗频。", 
            "丹霞射牖迎初日，清露沾衣望北辰。", 
            "野客过从无俗虑，林僧谈笑总天真。", 
            "昔人乐处吾何有，千仞峰头自在身。"
        ], 
        "title": "和叶中茂过访见贻四章 其三", 
        "type": "律诗", 
        "yun": "真"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "材如樗栎敢求知，况是经年值乱离。", 
            "朝市岂无心似水，山林皆是命如丝。", 
            "田间植杖躬耕乐，雪后提竿独钓奇。", 
            "久矣忘怀同木石，故人不用苦相疑。"
        ], 
        "title": "和叶中茂过访见贻四章 其四", 
        "type": "律诗", 
        "yun": "支"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "仙家楼观倚崔嵬，万仞峰头一径开。", 
            "阴壑每防雷电起，夜坛静看斗杓回。", 
            "祗应跨鹤云中过，尚想吹箫月下来。", 
            "远望平原秋树短，累累荒冢漫兴哀。"
        ], 
        "title": "题黟县舒仙翁东岩隐处", 
        "type": "律诗", 
        "yun": "灰"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "束缊迎门月堕初，同来有客共艰虞。", 
            "几年避寇今无地，何处诛茅可结庐。", 
            "雪虐风饕樵客路，山囚濑絷野人居。", 
            "一箪肯许同栖息，寂寞残生不愿馀。"
        ], 
        "title": "丙申冬游黄山", 
        "type": "律诗", 
        "yun": null
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "剪刀峰下浮溪路，昔隐仙成谩不开。", 
            "树古根柯皆铁石，水清沙砾尽琼瑰。", 
            "坛空代远鹤时至，地僻山深人鲜来。", 
            "远外旌旗犹满目，结茅无分又须回。"
        ], 
        "title": "游浮溪", 
        "type": "律诗", 
        "yun": "灰"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "孛送水迎仍值箕，奎躔火日竟何为。", 
            "祗应少日怀经济，垂近中年迫乱离。", 
            "至乐每从天外得，长生难向命中期。", 
            "藏书避地俱无计，祸福烦君仔细推。"
        ], 
        "title": "赠推命焦月岩", 
        "type": "律诗", 
        "yun": "支"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "无复居人接近郊，空馀白骨没青蒿。", 
            "旌旗蔽日军容壮，营栅排云地势高。", 
            "败屋毁垣迷故邑，小溪春涨入空濠。", 
            "浮邱近有黄山约，千斛松肪可酿醪。"
        ], 
        "title": "次韵成大用推官黟县即事", 
        "type": "律诗", 
        "yun": "豪"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "名途早日号清修，尚尔祥刑佐一州。", 
            "几处干戈犹扰扰，百年襟抱自休休。", 
            "时平风物应难见，岁晚功名或可收。", 
            "闻道朝廷思用老，苍颜云鬓侍宸旒。"
        ], 
        "title": "次韵谢成府推见赠", 
        "type": "律诗", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "交旧相看不忍分，此生真合断知闻。", 
            "坐中总是江南客，幕下谁空冀北群。", 
            "数口完归良细事，百年多病等浮云。", 
            "由来匡济须人杰，莫把虚名误使君。"
        ], 
        "title": "寄别叶宗茂", 
        "type": "律诗", 
        "yun": "文"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "楼观凭虚倚玉台，远涵空翠绝浮埃。", 
            "璿玑宵转星辰近，沆瀣朝盈户牖开。", 
            "雷劈苍崖龙起立，风翻碧海鹤飞回。", 
            "仙家自信春长好，应笑胡僧辨劫灰。"
        ], 
        "title": "题九龙庵新楼", 
        "type": "律诗", 
        "yun": "灰"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "舣棹青林翠欲流，寻真胜复□英游。", 
            "上方道士红双颊，别馆仙翁碧两眸。", 
            "绛节朝回琼岛近，金丹时就石坛幽。", 
            "投书欲与乡人别，长伴群仙驾十洲。"
        ], 
        "title": "栖真别馆赠松高鍊师", 
        "type": "律诗", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "村南村北春事幽，故人乱后得追求。", 
            "仓惶屡作经年别，邂逅能无一日游。", 
            "丁令归时空遗恨，虞卿隐稳不须愁。", 
            "卜居共爱清溪好，先向沙边具小舟。"
        ], 
        "title": "与叶宗茂游山村", 
        "type": "律诗", 
        "yun": "尤"
    }, 
    {
        "author": "邓文原", 
        "era": "元", 
        "subtype": null, 
        "text": [
            "雨雪正纷纷，气压后土湿。", 
            "大梁雄豪士，冲寒策马急。", 
            "欣然款柴门，稍稍冠盖集。", 
            "酒酣歌白雪，颇觉春风入。", 
            "蹇予守空巷，岁暮忧思积。", 
            "念有流离子，饥寒夜中泣。"
        ], 
        "title": "武陵胜集得入字", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "老韩语屈雄世间，好用险语搜神奸。", 
            "上仙飞空诣丹阙，政自与世无相关。", 
            "奚为造言极诬诋？何妨月照千江水。", 
            "龙伯珠宫深处明，鹤发嵩师酝时喜。", 
            "扶植世教须老韩，天风不碍锵鸣鸾。", 
            "不见果州南充县，香火至今盟未寒。"
        ], 
        "title": "谢自然像", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "华魂迷春招不归，梦随蝴蝶江南飞。", 
            "碧蕤粉香酣不起，卧帖芳茵唾铅水。", 
            "痴娥眼娇错惊顾，解裙戏扑沾零露。", 
            "折钗搔首笑相语，阿谁芳心同栩栩？", 
            "颓云流光空影寒，冰弦缄恨啼阑干。"
        ], 
        "title": "春华蛱蝶谣，题舜举画", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "南州先生真玉人，苏家季孟世绝伦。", 
            "良公骑尾上天去，清润馀流溪水滨。", 
            "东老之家酒熟未？其孙犹以縳笔闻。", 
            "公家兄弟不负笔，我辈颓之天且嗔。", 
            "不如醉用榴皮写，仙人岂亦能书者？"
        ], 
        "title": "赠笔工沈日新", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "宋诸王孙妙盘礴，万里江山归一握。", 
            "卷藏袖中舒在我，清风徐来縠衣薄。", 
            "文采于今沦落馀，雕阑玉砌凄烟芜。", 
            "宝玉不随黄土化，门上空啼头白乌。"
        ], 
        "title": "赵千里聚扇上写山，次伯雨韵", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "顾家绢如鸡子皮，赵生画似鲛人机。", 
            "冰丝莹滑始受彩，天藻绚烂方含辉。", 
            "海波金芒鳌背上，溪树翠锁春洲肥。", 
            "渔师出港晴举网，野老问渡寒褰衣。", 
            "试讯何从有此景？顾在笔底纵横挥。"
        ], 
        "title": "赵善长枉顾玉山，遂以绢为予索画，并诗其上", 
        "type": "古风", 
        "yun": "微"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "江城乔木春阴薄，故家文献多沦落。", 
            "雨声环堵长蓬蒿，鬓影衰年饭藜藿。", 
            "见说张家崇碧轩，楩楠豫章青拂天。", 
            "后皇嘉树无不有，雨露所濡皆可怜。", 
            "何时从子松根下？读书逍遥以忘年。"
        ], 
        "title": "崇碧轩", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "濠上春晴花朵朵，施周强知鱼与我。", 
            "争如顾循读书倦？馺沓浪花宵鼓柁。", 
            "船头列炬船尾唱，绳擉如云翻水上。", 
            "并刀斫雪鲙缕飞，拍拍茆柴荐新酿。", 
            "庄上东风柳欲绵，鲤鱼吹浪迎归船。", 
            "由来名教有乐地，看书却扫消残年。"
        ], 
        "title": "渔庄", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "昔者先人住杭州，和靖祠前水东流。", 
            "弊庐与祠政相近，看梅吊古山之幽。", 
            "咸平梅花三百树，无复春风一树留。", 
            "荒烟野花开踯躅，落日林树啼鸺鹠。", 
            "黄昏娟娟里湖月，每为香影含孤愁。", 
            "长怀此花冰玉质，无言自足令人羞。", 
            "眼明波间双白鸥，亦复与世相沈浮。", 
            "不见梅花已悽怨，况闻笛声湖水头。", 
            "青山难消楚人恨，白发易感商声讴。", 
            "吾庐亦岂能自爱？种梅绕屋休嫌稠。", 
            "三十年间屡易主，归魂每梦花间游。", 
            "因观此图重叹息，万事何异水中沤？", 
            "知君断非充隐者，卜居梅花善自谋。", 
            "我亦漂零江海上，悠悠千古一登楼。"
        ], 
        "title": "梅隐", 
        "type": "古风", 
        "yun": "尤"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "东望东吴积水深，海天削出青瑶岑。", 
            "肃侯诸孙有基搆，界泾筑室如山林。", 
            "石根孚尹蒸玉气，岸曲窈窕来跫音。", 
            "笼鹤教驯合舞节，池鱼出游听鼓琴。", 
            "楼台花雨众香国，书画芸香千古心。", 
            "按歌宁辞夜投辖？弹冠又须朝盍簪。", 
            "已傍苔矶学钓擉，更上风磴穷登临。", 
            "竹梧参天凤鸾集，老夫为尔长歌吟。"
        ], 
        "title": "玉山佳处，为顾仲瑛赋", 
        "type": "古风", 
        "yun": "侵"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "顾家湖光山色楼，登览近在西檐头。", 
            "朝烟帖水白初散，晴云出坞青相缪。", 
            "浪花铄闪上初日，崖气澄横如凛秋。", 
            "宿草依依仲雍墓，孤帆摇摇范蠡舟。", 
            "灵来每见云旗下，物换几番汀草抽？", 
            "何人孤啸答渔唱？有客五月披羊裘。", 
            "主人领客遥指点，童子昔时曾钓游。", 
            "曳裾王门尘眯目，担簦客乡雪满头。", 
            "何如长年老于此？登临笑乐孰与俦？", 
            "玉关西望不得入，辛苦才封定远侯。"
        ], 
        "title": "湖光山色楼", 
        "type": "古风", 
        "yun": "尤"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "大山巀嶪如张旗，小山偃蹇如牵衣。", 
            "岩头千仞泻飞瀑，迸珠溅雪交横飞。", 
            "林庐隐隐空中起，青红栋宇相轩委。", 
            "中有幽人歌紫芝，自采药苗临涧洗。", 
            "乔林露下青童童，交柯老干森虬龙。", 
            "岂无明堂栋梁柱？还当采献明光宫。", 
            "宁无谷底白驹客？考槃歌中风落日。", 
            "画图难写西隐踪，一曲鸾笙度空碧。"
        ], 
        "title": "云山高隐图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "雍公之孙胜伯父，落笔惊人意独苦。", 
            "篆籀从衡写风雨，平林远岸舟横浦。", 
            "想从出蜀看山多，笔锋森然如斮戈。", 
            "春秋著成可奈何，酒酣拔剑须君歌。"
        ], 
        "title": "虞胜伯江山风雨图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "吾宗有子擅风流，履行只如陈太丘。", 
            "复向仇池写林薄，六月阴森如凛秋。", 
            "前脩凋零吾亦老，落日孤云生晚愁。"
        ], 
        "title": "郑禧之古木图", 
        "type": "古风", 
        "yun": "尤"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "凤凰仇池五色毛，晔晅一如金错刀。", 
            "欲斮沧海上初日，下有积石定风涛。", 
            "曾向人间拾凤毛，从衡文采自挥毫。", 
            "龙孙啸咏求摹写，露洗珊瑚月影高。"
        ], 
        "title": "钩勒竹", 
        "type": "古风", 
        "yun": "豪"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "二月十日君生朝，连日重雾今日消。", 
            "梅花含春照池水，眼明见此千琼瑶。", 
            "我愿君年等金石，梅花结子调鼎食。", 
            "年年为君持寿杯，大醉花前华月白。"
        ], 
        "title": "题梅，为人寿", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "万八千丈天台山，仙人抱琴时往还。", 
            "丝声落涧秋潺潺，曲终蜚云舞玄鹤，霞光楼观难跻攀。"
        ], 
        "title": "天台山图", 
        "type": "古风", 
        "yun": "删"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "芭蕉为庵世所知，谕人生灭无多时。", 
            "春风方抽绿罗卷，秋雨便折青瑶枝。", 
            "丛茂如云盖有自，身飘著土当从谁？", 
            "畦傍筑室善取譬，叶上濡墨仍题诗。", 
            "猩红吐花粲堪数，鹅黄骈实甘如饴。", 
            "使其坚牢阅世久，敢恨迫窄逢君迟。", 
            "雨声萧萧集疏响，世路蓦蓦遭多岐。", 
            "于兹不悟佛所说，金粟如来良足嗤。"
        ], 
        "title": "芭蕉庵，为僧赋", 
        "type": "古风", 
        "yun": "支"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "华萼楼前上马时，君王忘是寿王妃。", 
            "龙颜含笑待持鞚，海棠睡美春风吹。", 
            "绣鞍娇凭翠衷冷，金灯拟跨丝鞭垂。", 
            "宫靴拍韅欲驰及，簌簌步摇危不支。", 
            "后宫窈窕千蛾眉，并乘騕袅黄金羁。", 
            "芙蓉濯露总殊妙，杂遝绮罗知谓谁？", 
            "独拥妖环何所之，联翩欲向华清池。", 
            "双龙啮膝踏花去，锦香覆满红燕脂。", 
            "从官车骑空瞻望，并肩私语行迟迟。", 
            "行毋迟迟日已西，渔阳铁骑崩云追。", 
            "才出都门便别离，千载形迹令人悲，再拜能忘臣甫诗？"
        ], 
        "title": "杨妃上马图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "西风原野汗血驹，或踶或齧或惊驱。", 
            "龁草饮水秋气肃，追风抺电神情苏。", 
            "一匹滚尘一匹逋，两匹交颈如城乌。", 
            "其馀五匹总殊绝，八龙溢一崩群驽。", 
            "为问何时脱羁靮？肆行如云从所适。", 
            "仰首斜阳嘶啮膝，一似逢人诉胸臆。", 
            "自穆西归遭汉家，不辞低头驾鼓车。", 
            "渥洼水深龙种在，玉关西望空咨嗟。"
        ], 
        "title": "九马图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "张髯讲道吴王城，听受不懈惟王生。", 
            "读书折旋梅花侧，冷香吹入吾伊声。", 
            "仙芸岂是辟蠹草？古苔终开挂凤英。", 
            "春融太古有积雪，风度曲阑糁飞琼。", 
            "生于此时读书处，正值何逊吟诗成。", 
            "岂应娟娟旧时月？独留疏影当窗横。"
        ], 
        "title": "王时进梅屋", 
        "type": "古风", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "远近阴晴玉万竿，渭川何在绿云寒。", 
            "砚坳飞墨如飞雨，白发萧郎仔细看。"
        ], 
        "title": "题万竹图", 
        "type": "绝句", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "旧时月色有谁歌，拔剑王郎鬓已皤。", 
            "惆怅春风旧词笔，南枝香少北枝多。"
        ], 
        "title": "题王元章墨梅", 
        "type": "绝句", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "生公台石比双峨，两不为稀万不多。", 
            "兰蕙香销荆棘里，光风流转奈君何。"
        ], 
        "title": "题明雪窗兰", 
        "type": "绝句", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "捐玦孤臣万古愁，思君日夜水东流。", 
            "春风开遍闲桃李，却对青山泣楚囚。"
        ], 
        "title": "题赵子昂兰石", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "欲屈王郎作粲使，只因萧李与文侯。", 
            "尚有阴阴竹里馆，万竿玉立辋川秋。"
        ], 
        "title": "题文与可竹", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "千柱华榱淇渌堂，只今衰草野田荒。", 
            "空馀宝玩谁开阖？一叠云山泪一行。"
        ], 
        "title": "题岳家旧藏高彦敬云山图", 
        "type": "绝句", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "苔石相依葆岁寒，凭谁翠袖倚阑干？", 
            "玉文堂上萧萧雨，墨沈于今尚未乾。"
        ], 
        "title": "题柯敬仲梅竹图二首 其一", 
        "type": "绝句", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "谁料丹丘不复生，眼眵长向墨踪明。", 
            "钓竿若拂珊瑚月，少为梅花住越城。"
        ], 
        "title": "题柯敬仲梅竹图二首 其二", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "一握方诸镜里天，分明雁荡石城连。", 
            "仙人不患蓬壶小，便驻鸾笙五百年。"
        ], 
        "title": "题山水扇面", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "岁月蹉跎秋复春，轮囷瘿树不求伸。", 
            "斧斤何待秋零落，多是长松百尺身。"
        ], 
        "title": "送人", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "狡狯仙人来自东，海波清浅日轮红。", 
            "易迁宫里飞霞佩，只在鸾笙一曲中。"
        ], 
        "title": "题张叔厚白描麻姑像", 
        "type": "绝句", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "云林雨过踏青阳，涧水溅溅老树苍。", 
            "不是砚坳云作阵，疏篁空自拂檐长。"
        ], 
        "title": "题倪云林画，次韵", 
        "type": "绝句", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "天日耽耽师子岩，金毛闪日耀烟岚。", 
            "转身却向吴中吼，直与淩霄势并参。"
        ], 
        "title": "师子林八咏 其一 师子峰", 
        "type": "绝句", 
        "yun": "覃"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "翙翙朝阳孤凤凰，绿筠千尺起高冈。", 
            "何人解续卷阿颂？戛玉鏦金作晚凉。"
        ], 
        "title": "师子林八咏 其二 栖凤亭", 
        "type": "绝句", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "彩霓连蜷饮海空，老僧留作小飞虹。", 
            "舣舟因意吴江钓，苍雪吹凉满雨蓬。"
        ], 
        "title": "师子林八咏 其三 飞虹桥", 
        "type": "绝句", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "谩道龙驹踏杀人，梅花成实又逢春。", 
            "不因嚼碎无留核，谁为征蓬洗客尘？"
        ], 
        "title": "师子林八咏 其四 问梅訚", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "反覆神机老赵州，庭前柏树几经秋？", 
            "空林元自无枝叶，莫著祥鸾宿上头。"
        ], 
        "title": "师子林八咏 其五 指柏轩", 
        "type": "绝句", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "活水涓涓一鉴开，玉光射日莹无埃。", 
            "临流照见行禅影，天际孤云蓦地来。"
        ], 
        "title": "师子林八咏 其六 玉鉴池", 
        "type": "绝句", 
        "yun": "灰"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "少林山里雪漫漫，谁复将心与汝安？", 
            "近日师林寒彻骨，冰花吹满碧琅玕。"
        ], 
        "title": "师子林八咏 其七 立雪堂", 
        "type": "绝句", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "老随云卧不朝天，空影长当木榻穿。", 
            "便是绣衣传诏下，空山且复伴龙眠。"
        ], 
        "title": "师子林八咏 其八 卧云室", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "荆溪溪上首重回，岂意人间花劫灰？", 
            "只有斩蛟桥下水，可曾写入画图来？"
        ], 
        "title": "题陈惟允荆溪图", 
        "type": "绝句", 
        "yun": "灰"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "石理庚庚有至文，江涛鼓浪忽蒸云。", 
            "鬼神不露雕镂巧，那得阴阳一线分？"
        ], 
        "title": "赋巫峡云涛石屏", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "墨胎之墨死不化，固应此君长入画。", 
            "雨里推篷略见来，至今风节传天下。"
        ], 
        "title": "题郑所南推篷竹卷", 
        "type": "绝句", 
        "yun": null
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "金碧楼台瀛海东，娉婷仙子下瑶宫。", 
            "圣凡千古无穷事，都在鸾笙一曲中。"
        ], 
        "title": "游仙词十首，并引 其一", 
        "type": "绝句", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "蔼蔼身中三素云，朝晖出海共氤氲。", 
            "桃霞沐雨轻匀面，柳浪含漪细织裙。"
        ], 
        "title": "游仙词十首，并引 其二", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "凤麟洲上水烟分，女伴同祠李少君。", 
            "点定易迁宫里籍，步虚携手踏红云。"
        ], 
        "title": "游仙词十首，并引 其三", 
        "type": "绝句", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "煌煌珠树四时春，树影玲珑月满身。", 
            "理罢玉笙朝斗去，就中谁是避秦人？"
        ], 
        "title": "游仙词十首，并引 其四", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "云旗阿母降珠庭，母为双成欲授经。", 
            "尘世登真无要诀，药囊辛苦贮参苓。"
        ], 
        "title": "游仙词十首，并引 其五", 
        "type": "绝句", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "才炊松屑饭胡麻，又见蟠桃一度花。", 
            "不为灵姝工服食，金盘那得枣如瓜？"
        ], 
        "title": "游仙词十首，并引 其六", 
        "type": "绝句", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "窈窕溪真十二仙，灵犀分水夜长然。", 
            "珠宫每按皇人笔，点较青瑶第几篇？"
        ], 
        "title": "游仙词十首，并引 其七", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "宝髻骈云谁最高，花间行数旧栽桃。", 
            "笙洲月出星宫近，骑著神鱼舞翠涛。"
        ], 
        "title": "游仙词十首，并引 其八", 
        "type": "绝句", 
        "yun": "豪"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "紫皇亲驾按寰瀛，又见鲸波彻底清。", 
            "仙籍不能无谪降，尘缘敢恨有亏成？"
        ], 
        "title": "游仙词十首，并引 其九", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "欲采灵芝敢后期，游鱼千里费寻师。", 
            "不因悟得长生著，一局才终未了棋。"
        ], 
        "title": "游仙词十首，并引 其十", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "馀不溪边采白蘋，铁网珊瑚寸寸珍。", 
            "天上玉楼盛不住，虹光夜夜贯星辰。"
        ], 
        "title": "题赵魏公二帖", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "笔底江山不露锋，茅茨十尺倚长松。", 
            "采芝空谷归何晚？知在晴云第几重？"
        ], 
        "title": "题曹云西山水", 
        "type": "绝句", 
        "yun": "冬"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "穷通由命不由人，结驷来窥瓮牖春。", 
            "富贵不淫贫贱乐，山青云白水粼粼。"
        ], 
        "title": "题赵子昂瓮牖图二首 其一", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "贫病无聊是老农，萧条门巷绝行踪。", 
            "画图不尽朋从意，凝望停云检宿舂。"
        ], 
        "title": "题赵子昂瓮牖图二首 其二", 
        "type": "绝句", 
        "yun": "冬"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "王孙曾骑天厩驎，每忆龙驹便写真。", 
            "曹霸祇今那复得？丹青剥落泪沾巾。"
        ], 
        "title": "赵子昂马图", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "松陵驿里雨骚骚，剪拂谁甄汗马劳？", 
            "扁石呼儿朝授简，疏棂启帙夜焚膏。", 
            "不因圣药无熊胆，每为神山有凤毛。", 
            "老我江湖读书眼，会看攀桂月轮高。"
        ], 
        "title": "赠朱君复秀士", 
        "type": "律诗", 
        "yun": "豪"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "高下溪声三百滩，好山高入帝青寒。", 
            "雄藩择牧金投冶，别驾行春锦覆鞍。", 
            "茶焙香销芽尚采，砚坑云冷石仍刓。", 
            "残民久望诗书泽，阙里遗编墨未乾。"
        ], 
        "title": "送白治中之徽州", 
        "type": "律诗", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "朔汉人豪贞惠公，策勋元自不酬功。", 
            "自从虎旅平南服，眼见龙旗捲北风。", 
            "庭有芝兰更种植，老登槐棘保初终。", 
            "只今太史修臣传，应有幽光发閟宫。"
        ], 
        "title": "挽顺义贞惠公", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "一庵闲地足神仙，能驻人间大小年。", 
            "赤鲩夜飞丹井月，紫鸾春步术苗田。", 
            "山经我欲紬金匮，昼漏时闻滴宝莲。", 
            "便驾飙轮上天柱，不辞身倚帝青边。"
        ], 
        "title": "次韵吴宗师题大涤洞郎师房", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "当阳圣主重师臣，妙选儒宗赞大钧。", 
            "神格西廱夔典乐，名高北斗愈垂绅。", 
            "金绳著钮编珠贝，瑶草纾花毓凤麟。", 
            "老我钓纶江海上，烟波空爱白鸥驯。"
        ], 
        "title": "寄宛丘赵祭酒", 
        "type": "律诗", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "省幕分贤佐上台，参模须仗出群材。", 
            "九年鹏翼乘云上，万斛龙骧破浪开。", 
            "已见清风生白简，便朝红日诣金台。", 
            "美哉王度关元化，政藉群公翊戴来。"
        ], 
        "title": "题海运省官卷", 
        "type": "律诗", 
        "yun": "灰"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "琐屑鱼虾不厌腥，惊闻一脔到斋扃。", 
            "荠肠久断闻韶味，蒿目愁看在罶星。", 
            "破履尚图儿致养，解颐空对客谈经。", 
            "西风峭急江湖晚，何处充饥有楚萍？"
        ], 
        "title": "谢刘廷干漕使馈肉", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "甘棠港口咽寒潮，帝促明公黼衮朝。", 
            "已有旗常昭日月，却骑箕尾上云霄。", 
            "北风吸歘年华尽，南国凄凉士气销。", 
            "便欲一为天下恸，英魂不用楚词招。"
        ], 
        "title": "王本斋参政挽辞", 
        "type": "律诗", 
        "yun": "萧"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "匣里钟郎六甲经，虹光夜夜射天星。", 
            "使来海上持龙节，驾下云端拾凤翎。", 
            "金母度祠黄帝录，玉真按笔紫皇听。", 
            "勤修苦炼资轻举，濯足明河上九青。"
        ], 
        "title": "题钟绍京书灵飞经", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "瞻云西迈思悠然，过雨群峰紫翠连。", 
            "儿子劬书能继业，羽人接袂且谈玄。", 
            "可无海上安期枣，更有山头太华莲。", 
            "便驾飙轮脱尘网，劫灰不到郁蓝天。"
        ], 
        "title": "简金伯祥高士", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "为爱中庭月一方，坐看河汉转苍苍。", 
            "山河影在无圆缺，漏刻声中有短长。", 
            "灵药杵风金兔伏，桂花霏雪綵鸾翔。", 
            "广寒原是栖真地，歌引霓裳入醉乡。"
        ], 
        "title": "赠张月庭道士", 
        "type": "律诗", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "缥缈陈王湖里寺，琮琤郑老竹间棋。", 
            "每因海月参心镜，却笑茶烟袅鬓丝。", 
            "墨渍尚嗔龙尾滑，酒酣方忆虎头痴。", 
            "论文未极终宵话，且让韩山一片碑。"
        ], 
        "title": "次倪元镇韵，寄刚中", 
        "type": "律诗", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "扣舷溪子发阳阿，落叶霜林见鸟窠。", 
            "清閟阁前春意早，萧梁台上月明多。", 
            "倾瞻鸣雁嵇中散，仰视飞鸢马伏波。", 
            "对酒息思千古事，潘郎刺促为谁歌？"
        ], 
        "title": "和潘子素宿倪元镇宅，送张贞居还茅山", 
        "type": "律诗", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "将军旗鼓镇西州，六诏猖狂一战收。", 
            "馀墨朝犹磨楯鼻，重环夜已附刀头。", 
            "归朝却献王褒颂，去国惟存季子裘。", 
            "醉里相逢歌按剑，沧江斜日水悠悠。"
        ], 
        "title": "送萧万户西归", 
        "type": "律诗", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "瓦砾堆堆塞路坳，胜游巷陌尽蓬蒿。", 
            "祠宫地卧驼鸣𡇼，秘殿春扃马矢臊。", 
            "山色无如今度惨，潮头可似昔时高？", 
            "王师贵在能安集，岂必兵行血渍刀？"
        ], 
        "title": "杭州即事二首 其一", 
        "type": "律诗", 
        "yun": "豪"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "往来都是石尤风，身境俱忘逆顺同。", 
            "镜里转增双鬓白，花前仍是小桃红。", 
            "莫惊天地军麾满，尚喜江湖客棹通。", 
            "杨柳吹绵春又暮，赋诗愁杀杜陵翁。"
        ], 
        "title": "杭州即事二首 其二", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "钱唐江上雪初晴，鳷鹊楼前月正明。", 
            "万炬金莲开火树，六龙翠辔降瑶京。", 
            "箫韶并入钧天奏，宫掖欢闻下土声。", 
            "犹是向来歌舞地，鬼灯寒雨暗荒城。"
        ], 
        "title": "元宵怀钱塘二首 其二", 
        "type": "律诗", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "经络多岐脉贯身，颠崖性命属谁伸？", 
            "如生独得岐黄秘，起死能兼郭华神。", 
            "龙献古方长系肘，虎巡熟杏不伤人。", 
            "悬知此道无疵吝，花发莺啼到处春。"
        ], 
        "title": "赠岑医士", 
        "type": "律诗", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "熙熙爱日仰高亭，亭外天寒渚柏青。", 
            "晓驾朱轓理公事，夜烧银烛校馀经。", 
            "炊烟白际鱼龙国，野稻黄铺雁鹜汀。", 
            "三载政成儒术验，玉堂亲擢暂须停。"
        ], 
        "title": "寄吴江知州干寿道", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "扁舟不乱白鸥群，又复移家入水云。", 
            "载酒可无人问字？挥毫故有客书裙。", 
            "荒凉汉室铜盘泪，剥落周宣石鼓文。", 
            "犹藉顾循能慰籍，江湖冷落见番君。"
        ], 
        "title": "次韵答玉山二首 其一", 
        "type": "律诗", 
        "yun": "文"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "谁似廱侯孙子贤，宴宾歌舞斗清妍。", 
            "门前岸脚占潮讯，苇里拿音候客船。", 
            "海气若浮山隐玉，野光纯净月当川。", 
            "人生得意须行乐，莫遣闲愁到酒边。"
        ], 
        "title": "次韵答玉山二首 其二", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "冷落斋宫荠绕墙，归桡不待渚芹香。", 
            "新炊旋出滩边碓，弊笱仍悬涧下梁。", 
            "云气欲晴山绕屋，书声向晓月窥床。", 
            "斯文三世研磨力，破砚于今政宝藏。"
        ], 
        "title": "送唐学录归新安", 
        "type": "律诗", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "银河下若木。", 
            "暖涨一川春雾绿。", 
            "白凤徘徊清淑。", 
            "似沉水无烟，礜汤千斛。", 
            "柔肌暗粟。", 
            "想临流、娇喷轻触。", 
            "空恨恨，何人热恼，却忆冷泉掬。", 
            "酥玉。", 
            "未谙汤沐。", 
            "深又浅、荡摇心目。", 
            "云蒸雨渍翻覆。", 
            "泛影浮红，飘飘相逐。", 
            "裳衣还未欲。", 
            "蓦自怪、野鸳双浴。", 
            "华清远，寒猿夜绕，落月可能漉。"
        ], 
        "title": "霓裳中序第一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "过雨新荷生水气。", 
            "高影参差，无谓思量睡。", 
            "梦里不知轻别意。", 
            "醒来竟是谁先起。", 
            "去路夕阳芳草际。", 
            "不论阑干，处处情怀似。", 
            "记得分明羞掷蕊。", 
            "自知不是天仙子。"
        ], 
        "title": "蝶恋花 其一 感兴", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "老人语。", 
            "曾见昨日开炉，坠天花否。", 
            "生年不合荒荒，枯根薄命，婵娟误汝。", 
            "那知许。", 
            "女乐如烟点点，江南处处。", 
            "何时重到湖堧，淋漓载酒，依稀吊古。", 
            "终待胭脂露掌，弄鸥招鹤，凭君画取。", 
            "万柳漫堤，一丝一泪垂雨。", 
            "濛濛絮里，又送金铜去。", 
            "漫肠断、王孙望帝，呕心囊句。", 
            "市隐今成趣。", 
            "袖回地狭，天吴凤舞。", 
            "莫是青州谱。", 
            "怎不早，翩翩向青州住。", 
            "回头蜃海，已沉花雾。"
        ], 
        "title": "瑞龙吟 和玉圣与寿韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "八九十翁嬉入市。", 
            "把菊簪萸，共说新篘美。", 
            "何以祝公千百岁。", 
            "寿潭自酌花间水。", 
            "白鹭沉沉飞复起。", 
            "杜老江头，不恨秋风里。", 
            "欲种蟠根天上李。", 
            "三千年看青青子。"
        ], 
        "title": "蝶恋花 其二 寿李侯", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "千骑家山，一觞父老，前有韩魏公来。", 
            "青原上巳，才见寿筵开。", 
            "欧公云间还见，忆相州、更自迟回。", 
            "公知否，福星分野，飞骑不须排。", 
            "留春亭下草，雪霜过了，依旧春荄。", 
            "待留春千岁，日醉千杯。", 
            "却怕催归丹诏，栋明堂、须要雄材。", 
            "趋朝去，西风便面，只手障浮埃。"
        ], 
        "title": "满庭芳 其一 和卿帅自寿", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "空谷无花，新篘有酒，去年穷胜今年。", 
            "蛩吟蛩和，且省费蛮笺。", 
            "闻说先生去也，江南岸、缚草为船。", 
            "依然在，山栖寒食，路断却归廛。", 
            "老人，三又两，清风作供，晴日生烟。", 
            "但高高杜宇，不办行缠。", 
            "几度披衣教我，二升内、煮石烧铅。", 
            "休重道，玉龙无孔，夜夜叫穿天。"
        ], 
        "title": "满庭芳 其二 草窗老仙歌满庭芳寿馀，勉次原韵", 
        "type": "词", 
        "yun": "先"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "午桥清夜饮，花露重、烛光寒。", 
            "约处处行歌，朝朝买酒，典却朝衫。", 
            "尊前自堪一醉，但落红、枝上不堪安。", 
            "归去柳阴行月，酒醒画角声残。", 
            "王官。", 
            "难得似君闲。", 
            "闲我见君难。", 
            "记李陌看花，光阴冉冉，风雨番番。", 
            "相逢故人又别，送君归、斜日万重山。", 
            "江上愁思满目，离离芳草平阑。"
        ], 
        "title": "木兰花慢 其一 别云屋席间赋", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "结客少年场。", 
            "携高李、闻笛赋游梁。", 
            "看汉水淮山，高楼共卧，融尊郑驿，飞盖相望。", 
            "春风里，种他红与白，笑我懒中忙。", 
            "供奉后来，玄都桃改，佳人好在，庾岭梅香。", 
            "何处最难忘。", 
            "会稽归鬓晚，空带吴霜。", 
            "赢得黄冠野服，笑傲羲皇。", 
            "看花外小车，出长生洞，橘中二老，斗智琼黄。", 
            "称寿堂添十字，孙认三房。"
        ], 
        "title": "风流子 寿王城山", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "自崆峒麦熟，耕犊满、桔槔闲。", 
            "笑吾党清谈，长衣櫑具，更进贤冠。", 
            "仓皇庇公宇下，便秋风、江上不惊寒。", 
            "雪夜入三城易，槐阴护一家难。", 
            "东山。", 
            "零雨几时还。", 
            "领客竹林间。", 
            "看满座空尊，轻裘缓带，绿鬓朱颜。", 
            "风流一笑余事，定碑金、无恙庾家完。", 
            "又赋南烹初食，明朝餐玉何山。"
        ], 
        "title": "木兰花慢 其二 和中甫李参政席上韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "向来人道，真个胜周公。", 
            "燕然眇。", 
            "浯溪小。", 
            "万世功。", 
            "再建隆。", 
            "十五年宇宙，宫中膺。", 
            "堂中伴。", 
            "翻虎鼠，搏鹯雀，覆蛇龙。", 
            "鹤发庞眉，憔悴空山久，来上东封。", 
            "便一朝符瑞，四十万人同。", 
            "说甚东风。", 
            "怕西风。", 
            "甚边尘起，渔阳惨。", 
            "霓裳断。", 
            "广寒宫。", 
            "青楼杳。", 
            "朱门悄。", 
            "镜湖空。", 
            "里湖通。", 
            "大纛高牙去，人不见，港重重。", 
            "斜阳外，芳草碧，落花红。", 
            "抛尽黄金无计，方知道、前此和戎。", 
            "但千年传说，夜半一声铜。", 
            "何面江东。"
        ], 
        "title": "六州歌头", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "璧月初晴，黛云远澹，春事谁主。", 
            "禁苑娇寒，湖堤倦暖，前度遽如许。", 
            "香尘暗陌，华灯明昼，长是懒携手去。", 
            "谁知道，断烟禁夜，满城似愁风雨。", 
            "宣和旧日，临安南渡，芳景犹自如故。", 
            "缃帙流离，风鬟三五，能赋词最苦。", 
            "江南无路，鄜州今夜，此苦又谁知否。", 
            "空相对，残釭无寐，满村社鼓。"
        ], 
        "title": "永遇乐 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "灯舫华星，崖山碇口，官军围处。", 
            "璧月辉圆，银花焰短，春事遽如许。", 
            "麟洲清浅，鳌山流播，愁似汨罗夜雨。", 
            "还知道，良辰美景，当时邺下仙侣。", 
            "而今无奈，元正元夕，把似月朝十五。", 
            "小庙看灯，团街转鼓，总似添恻楚。", 
            "传柑袖冷，吹藜漏尽，又见岁来岁去。", 
            "空犹记，弓弯一句，似虞兮语。"
        ], 
        "title": "永遇乐 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "看东风海底，送落日、飞空如掷。", 
            "醉游暮归，怕西州堕策。", 
            "归路偏失。", 
            "记上元时节，千门立马，望金坡残雪。", 
            "素娥推下团栾辙。", 
            "塞草惊尘，河水渡楫。", 
            "悠悠雨丝风拂。", 
            "但相随断雁，时度荒泽。", 
            "回头紫陌。", 
            "梦归归未得。", 
            "憔悴江南，秋风旧客。", 
            "去年说著今日。", 
            "漫故人相命，玳筵鸣瑟。", 
            "愁汗漫、全林杯窄。", 
            "况飘泊相遇，当时老叟，梨园歌籍。", 
            "高歌为我几回阕。", 
            "似子规、落月啼乌悄，傍人泪滴。"
        ], 
        "title": "六丑 春感和彭明叔韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "少微星小。", 
            "抚剑气横空，隐见林杪。", 
            "夜来宋都如雨，更长得奇哉懰皎。", 
            "与汝三龄，览余初度，一语占先兆。", 
            "暮年喜见，甲申聚五星照。", 
            "堪叹亡国馀民，老人孺子，尔汝霜桥晓。", 
            "骑马听鸡朝寂寞，梦入南枝三绕。", 
            "洛社耆英，行窝真率，著我真堪笑。", 
            "与公试数，开禧嘉定宝绍。"
        ], 
        "title": "百字令 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "洞房停烛，似新岁，数到上元时节。", 
            "一盏屠苏千岁酒，添得新人罗列。", 
            "昨日迎长，今朝献寿，赏团团佳月。", 
            "永和春好，用之不竭嘉客。", 
            "见说海上归来，有如瓜大枣，无人分得。", 
            "六十二三刘梦得，输与香山乐色。", 
            "菱谷二绡，杨枝春草，歌舞琵琶笛。", 
            "只愁元日，玉龙催上金驿。"
        ], 
        "title": "百字令 其二 寿陈静山，少吾一岁", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "匆匆何须惊觉，唤草庐人起。", 
            "算成败利钝，非臣逆睹，至死后已。", 
            "又何似、采桑八百，看蚕夜织小窗里。", 
            "漫二升自苦，教人吊卧龙里。", 
            "别有佳人，追桃恨李。", 
            "拥凝香绣被。", 
            "争知道、壮士悲歌，萧萧正度寒水。", 
            "问荆卿、田横古墓，更谁载酒为君酹。", 
            "过霜桥落月，老人不见遗履。", 
            "置之勿道，逝者如斯，甚矣衰久矣。", 
            "君其为吾归计，为耕计。", 
            "但问某所泉甘，何乡鱼美。", 
            "此生不愿多才艺。", 
            "功名马上兜鍪出，莫书生、误尽了人间事。", 
            "昔年种柳江潭，攀枝折条，噫嘻树犹如此。", 
            "登高一笑，把菊东篱，且复聊尔耳。", 
            "试回首、龙山路断，走马台荒，渭水秋风，沙河夜市。", 
            "休休莫莫，毋多酌我，我狂最喜高歌去，但高歌、不是番腔底。", 
            "此时对影成三，呼娥起舞，为何人喜。"
        ], 
        "title": "莺啼序 其一 感怀", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "闷如愁红著雨，卷地吹不起。", 
            "便故人渺渺，相逢前事，欲语还已。", 
            "凝望久、荒城落日，五湖四海烟浪里。", 
            "问而今何处，寄声旧时邻里。", 
            "闲说那回，海上苏李。", 
            "雪深夜如被。", 
            "想携手、汉天不语，叫□不应疑水。", 
            "待河梁、一尊落月，生非死别君如酹。", 
            "望故人阁上，依稀长剑方履。", 
            "古人已矣，垂名青史，谓当如此矣。", 
            "又谁料浮沈，自得鱼计。", 
            "赏心乐事，良辰美景，撞钟舞女，朱门大第。", 
            "雕鞍骏马番装笠，笑虚名何与身前事。", 
            "区区相望，饿死西山，悬目东门，人生何乐为此。", 
            "古人已矣，天下英雄，使君与操耳。", 
            "听喔喔、鸡鸣早起，屡舞徘徊，痛饮高楼，狂歌过市。", 
            "苍苍万古，羲农周孔，文章事业星辰上，到而今、枯见银河底。", 
            "笑他黄纸除君，红旗报我，为君助喜。"
        ], 
        "title": "莺啼序 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "愁人更堪秋日，长似岁难度。", 
            "相携去、晼晚登高，高极正犯愁处。", 
            "常是恨、古人无计，看今人痴绝如许。", 
            "但东篱半醉，残灯自修菊谱。", 
            "归去来兮，怨调又苦。", 
            "有寒螀余赋。", 
            "湖山外、风笛阑干，胡床夜月谁据。", 
            "恨当时、青云跌宕，天路断、险艰如许。", 
            "便桥边，卖镜重圆，断肠无数。", 
            "是谁玉斧，惊堕团团，失上界楼宇。", 
            "甚天误、婵娟余误。", 
            "悔却初念，不合梦他，霓裳楚楚。", 
            "而今安在，枫林关塞，回头忆著神仙处，漫断魂飞过湖江去。", 
            "时时说与，地上群儿，青琐瑶台，阆风悬圃。", 
            "琵琶往往，凭鞍劝酒，千载能胡语。", 
            "叹自古、宫花薄命，汉月无情，战地难青，故人成土。", 
            "江南憔悴，荒村流落，伤心自失梨园部，渺空江、泪隔芦花雨。", 
            "相逢司马风流，湿尽青衫，欲归无路。"
        ], 
        "title": "莺啼序 其三 赵宜可以余讥其韵，苦心改为之，复和之", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "刘子生时，当月下弦，输大半轮。", 
            "记孤馆望云，朝饥讽午，寒炉拥雪，岁晚盘辛。", 
            "比似先生，两壬相望，岂止参差一二旬。", 
            "明年好，算乞浆得酒，酉胜如申。", 
            "吾辰。", 
            "定是雌辰。", 
            "听穷鬼揶揄数得真。", 
            "但鹤唳华亭，贵何似贱，珠沈金谷，富不如贫。", 
            "明月清风，晴春暖日，出入千重云水身。", 
            "吾老矣，叹臣之少也，已不如人。"
        ], 
        "title": "沁园春 其二 再和槐城自寿韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "成佛生天，自是两途，任祖生先。", 
            "看二三大老，依稀吾榜，几多新进，少小齐年。", 
            "紫陌相逢，青山独往，倚杖鹤鸣听布泉。", 
            "百年里，但儿时难得，老后依然。", 
            "吾牛已不耕田。", 
            "更雨滑泥深自在鞭。", 
            "叹十年波浪，悠悠何补，三生石上，种种无缘。", 
            "白发来呵，朱颜去也，一曲狂歌落酒边。", 
            "谁似我，似官奴出籍，散圣安禅。"
        ], 
        "title": "沁园春 其三 和槐城见寿", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "十八年间，黄公垆下，崔九堂前。", 
            "叹人生何似，飘花陌上，妾身难托，卖镜桥边。", 
            "隔幔云深，绕梁声彻，不负杨枝旧日传。", 
            "主人好，但留髡一石，空恼彭宣。", 
            "不因浩叹明年。", 
            "也不为青衫怆四筵。", 
            "念故人何在，旧游如梦，清风明月，野草荒田。", 
            "俯仰无情，高歌有恨，四壁萧条久绝弦。", 
            "秋江晚，但一声河满，我自潸然。"
        ], 
        "title": "沁园春 其四 闻歌", 
        "type": "词", 
        "yun": null
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "空玄影外渺孤舟，不与渔翁意思侔。", 
            "万顷风涛一天雪，且看谁解下金钩。"
        ], 
        "title": "柳子厚赋寒江钓雪图", 
        "type": "绝句", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "月团片片吐苍烟，破帽笼头手自煎。", 
            "七椀不妨都吃了，恣开笑口骂群仙。"
        ], 
        "title": "卢仝煎茶图", 
        "type": "绝句", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "笠泽往来无定期，煮茶垂钓醉吟诗。", 
            "一船清致终难画，不是散人应不知。"
        ], 
        "title": "陆龟蒙茶灶笔床图", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "织手生风搅昼寒，好花翻影艳清欢。", 
            "试看不犯锋铓处，舞碎晴空雪一团。"
        ], 
        "title": "公孙大娘舞剑图", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "云是尧时丙子生，狂踪怪迹恣幽情。", 
            "拗驴面目不须看，一任骑来颠倒行。"
        ], 
        "title": "张果老倒骑驴图", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "苕霅春深花满溪，一钩翻动碧琉璃。", 
            "蓑衣箬笠尽有意，不到斜风细雨知。"
        ], 
        "title": "张志和渔父图", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "踏踏歌中天地开，红颜春树莫相催。", 
            "蓝袍转破转奇特，别看仙人舞一回。"
        ], 
        "title": "蓝采和踏踏歌图", 
        "type": "绝句", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "钟吕喃喃手指空，应谈玄牝妙无穷。", 
            "都来造化只半句，不在丹经文字中。"
        ], 
        "title": "钟吕传道图", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "链就玄玄一块金，朝磨暮写愈精神。", 
            "先生此墨初无价，不识谁为买墨人。"
        ], 
        "title": "吕洞宾卖墨图", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "东老忘怀相遇时，洞宾烂醉以为期。", 
            "聊题不涉毫端句，早被石榴皮得知。"
        ], 
        "title": "沈东老遇吕洞宾图", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "剖破浑沦一壳宽，二仙飞去已云端。", 
            "须知橘里封疆别，莫作凡间胜负看。"
        ], 
        "title": "巴山橘中图", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "人爱中秋月色同，忽惊凉雨翳昏钟。", 
            "如何只隔一重膜，不见仙家天柱峰。"
        ], 
        "title": "中秋苦雨赵知微登天柱峰赏月图", 
        "type": "绝句", 
        "yun": "冬"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "忘了堂堂六尺身，鬼花生艳幻微春。", 
            "绝怜蚁窟无分晓，迷尽古今多少人。"
        ], 
        "title": "南柯蚁梦图", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "哭断东风转有情，俄惊满面笑容新。", 
            "当时饮水今犹醉，别是桃花半点春。"
        ], 
        "title": "崔护觅水图", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "有心谁怕铁为墙，直透虚空未易量。", 
            "若问合离真伪事，满池绿水笑鸳鸯。"
        ], 
        "title": "倩女离魂图", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "佳人睡觉失青山，恶毒心肠卖笑颜。", 
            "认得皮毛一归去，花枝无艳虎全斑。"
        ], 
        "title": "崔智韬虎妻图", 
        "type": "绝句", 
        "yun": "删"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "惯立煎茶屋角头，低眸频候雪花浮。", 
            "一奴一婢亦作怪，不为先生破屋愁。"
        ], 
        "title": "玉川长须赤脚图", 
        "type": "绝句", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "五季干戈乱似麻，慵将醒眼阅年华。", 
            "齁齁一觉华山里，谁问春开几度花。"
        ], 
        "title": "陈抟睡图", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "雪压咸平处士家，冻云锁暝苦相遮。", 
            "欲知天上春消息，只觅南枝第一花。"
        ], 
        "title": "逋仙探梅图", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "泛舟赤壁痛衔杯，孟德英豪安在哉。", 
            "何似江山风月妙，不从自己外边来。"
        ], 
        "title": "苏东坡前赤壁赋图", 
        "type": "绝句", 
        "yun": "灰"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "衡门寂寂有儒风，相对高人笑语同。", 
            "何必隔篱沽取醉，新诗初就竹炉红。"
        ], 
        "title": "题耕云徵士东轩读易图次韵三首 其一", 
        "type": "绝句", 
        "yun": "东"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "棐几清疏无俗物，图书杂沓有仙言。", 
            "晚来静倚南轩下，始识山林道味尊。"
        ], 
        "title": "题耕云徵士东轩读易图次韵三首 其二", 
        "type": "绝句", 
        "yun": "元"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "悠然结屋对南山，好鸟忘机自往还。", 
            "昨夜天风吹月下，黄金散布一林班。"
        ], 
        "title": "题耕云徵士东轩读易图次韵三首 其三", 
        "type": "绝句", 
        "yun": "删"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "溪边春树绿成群，重叠青山翠影分。", 
            "客子何来忘归去，歌声遥落水中闻。"
        ], 
        "title": "赵子昂仿顾恺之", 
        "type": "绝句", 
        "yun": "文"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "五云深处拥蓬莱，树色苍凉映水开。", 
            "何处书声映林樾，却教仙侣过桥来。"
        ], 
        "title": "王洽云山图", 
        "type": "绝句", 
        "yun": "灰"
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "苍厓突兀白云封，雨润金芝色更浓。", 
            "采药刘郎何处去？桃花依旧笑春风。"
        ], 
        "title": "赵子昂仿顾长康", 
        "type": "绝句", 
        "yun": null
    }, 
    {
        "author": "邓文原", 
        "era": "元", 
        "subtype": "七言绝句", 
        "text": [
            "承平洒翰向丘园，芳佩累累寄墨痕。", 
            "已有《怀沙》、《哀郢》意，至今春草忆王孙。"
        ], 
        "title": "题赵子固墨兰", 
        "type": "绝句", 
        "yun": "元"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "衣冠文献参诸老，台阁功名负此公。", 
            "十载黄尘看去马，万山青眼送飞鸿。", 
            "挥毫对客风生座，载酒论诗月满篷。", 
            "昭世需才公论定，起分春雨浙江东。"
        ], 
        "title": "送苏于伯机之官浙东", 
        "type": "律诗", 
        "yun": "东"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "我友白蘋洲畔客，忽凌风雪问征涂。", 
            "南州岁晚寻高士，西塞烟深忆钓徒。", 
            "呼酒江船春水动，读书山馆雨灯孤。", 
            "无钱自愧苏司业，聊赋《骊驹》为子娱。"
        ], 
        "title": "送张纲父教官", 
        "type": "律诗", 
        "yun": "虞"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "函香南国羽衣师，东绕稽山谒禹祠。", 
            "使驭稳如乘白鹤，仙都归及采玄芝。", 
            "文园进稿无封禅，宣室求言有受釐。", 
            "书就会同灵贶阔，词人休撰《九歌》辞。"
        ], 
        "title": "赠赵鍊师奉祠南海会稽", 
        "type": "律诗", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "雪晴川净驾飞桅，舟入河冰二月开。", 
            "壮士不缘弹铗去，故山曾见烂柯来。", 
            "上林淑气催花柳，盛代英雄擢草莱。", 
            "青眼诸贤如问讯，为言衰病懒登台。"
        ], 
        "title": "送姚利用入京", 
        "type": "律诗", 
        "yun": "灰"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "数尽飞花一怆然，壮心迢递夕阳边。", 
            "十年人事空流水，二月风光已杜鹃。", 
            "过眼青春宁复得，涴人黄土绝堪怜。", 
            "故园尚有平生约，可使苍苔到石田。"
        ], 
        "title": "独立（一作 黄溍 诗）", 
        "type": "律诗", 
        "yun": "先"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "干戈短景去匆匆，回首南朝一梦中。", 
            "世事尽随天道北，春正依旧斗杓东。", 
            "四时玉烛堪调燮，万国车书想混同。", 
            "寂寞荒山老松树，看渠梅柳竞春风。"
        ], 
        "title": "正旦有感", 
        "type": "律诗", 
        "yun": "东"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "短棹吴歌花满川，春帆愁断《蓼莪》篇。", 
            "小溪蘋藻墦间祭，春雨桑麻墓下田。", 
            "黄壤有灵终异土，青山无树半荒阡。", 
            "伤哉巴峡松楸路，狐兔苍寒六十年。"
        ], 
        "title": "清明省墓", 
        "type": "律诗", 
        "yun": "先"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "仙子凌波佩陆离，文鱼先乘殿冯夷。", 
            "积冰斲雪扬灵夜，鼓瑟吹竽会舞时。", 
            "海上瑶池春不断，人间金椀事堪疑。", 
            "天寒日暮花无语，清浅蓬莱当问谁？"
        ], 
        "title": "赵孟坚水墨双钩水仙长卷", 
        "type": "律诗", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "玉立桐阴十亩苍，托根何必在朝阳。", 
            "迎风簌簌秋声早，洒雨阴阴月色凉。", 
            "胜事只消琴在膝，野情聊倚石为床。", 
            "高人自得坡头趣，不为花开引凤皇。"
        ], 
        "title": "松雪翁桐阴高士图", 
        "type": "律诗", 
        "yun": "阳"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "年光逝若片帆轻，坐惜宵分到启明。", 
            "客舍张灯浮太白，禁钟和漏隔华清。", 
            "摄提北斗中天运，太乙东宫吉日迎。", 
            "身在词林无寸补，几陪鸳鹭听鸡声。"
        ], 
        "title": "除夕书怀", 
        "type": "律诗", 
        "yun": "庚"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "雪残春意满仙台，碧树青葱翠作堆。", 
            "三岛灵山浮海至，九天丹阙倚云开。", 
            "仗穿玉兔轮中出，辇跨金鳌背上来。", 
            "欲献甘泉辟雍赋，白头零落愧非才。"
        ], 
        "title": "万岁山广寒殿", 
        "type": "律诗", 
        "yun": "灰"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "绝顶轩窗纳晚晡，下方灯火听钟鱼。", 
            "天连震泽涵元气，地涌浮图切太虚。", 
            "凉立松风观石溜，晚寻樵径扣僧庐。", 
            "孤亭山麓荒苔积，犹想幽人夜读书。"
        ], 
        "title": "三月晦游道场山宿清公房与成父同行二首 其一", 
        "type": "律诗", 
        "yun": "鱼"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "涧石萦纡紫竹丛，晴云吹落水晶宫。", 
            "夜寒身宿群峰顶，花尽春归万木中。", 
            "傥买山田营破屋，时过僧寺驾孤篷。", 
            "只应渺渺轩前路，杖履长陪鹤发翁。"
        ], 
        "title": "三月晦游道场山宿清公房与成父同行二首 其二", 
        "type": "律诗", 
        "yun": "东"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "净土谈玄屡款扉，平生我亦悟毗尼。", 
            "天台道在毗陵记，庐阜神交惠远师。", 
            "度岭白云飞锡处，散花清昼说经时。", 
            "西南峰下龙泓路，曾记山房旧赋诗。"
        ], 
        "title": "寄普福讲寺住持无公", 
        "type": "律诗", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "大圆觉境清凉地，要阐毗卢贝藏开。", 
            "飞锡不妨随鹤下，蟠桃曾见有龙来。", 
            "相逢定性三生路，尽了尘心万劫灰。", 
            "忆我初年慕禅蜕，石桥烟雨过天台。"
        ], 
        "title": "题圆觉天台教寺", 
        "type": "律诗", 
        "yun": "灰"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "越山岚翠俯青溪，念子怀归岁屡移。", 
            "乘兴未寻安道宅，传经且下仲舒帷。", 
            "稻粱秋足飞鸿外，灯火凉生积雨时。", 
            "东老收书兼好客，何人诗写石榴皮。"
        ], 
        "title": "送俞观光赴义塾师", 
        "type": "律诗", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "善夫夙有耽奇癖，珍秘何须羡贾胡。", 
            "徽庙未销当日字，僧繇仍见昔年图。", 
            "千林历落人烟密，万里萦回鸟道孤。", 
            "几欲临风试题句，恍疑身世在冰壶。"
        ], 
        "title": "题顾善夫所藏张僧繇画翠嶂瑶林图", 
        "type": "律诗", 
        "yun": "虞"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "绿柳疏花绕舍栽，长松灌木覆亭台。", 
            "云峦倒影水天夐，蒲苇有声山雨来。", 
            "内史幽情觞咏乐，右丞别业画图开。", 
            "何时许我游真境？野色桥边蹋紫苔。"
        ], 
        "title": "刘松年春山仙隐图", 
        "type": "律诗", 
        "yun": "灰"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "东风江上柳初团，海燕飞飞杏雨寒。", 
            "帆影乱催人去远，烟光遥映嶂为攒。", 
            "莺啼几处村方市，犬吠千家客正餐。", 
            "满目溟濛无著处，一林钟磬落潮湍。"
        ], 
        "title": "赵松雪重江叠嶂图", 
        "type": "律诗", 
        "yun": "寒"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "渺渺晴山路更幽，茸茸瑶草几春秋。", 
            "岩栖自昔推巢父，学种于今说故侯。", 
            "云物岂因时序换，鹿麛不共世尘浮。", 
            "溪头蓦有寻真客，期向天台汗漫游。"
        ], 
        "title": "顾恺之瑶岛仙庐图", 
        "type": "律诗", 
        "yun": "尤"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "勾吴山水素称奇，个里神工已得之。", 
            "山翠却从林外出，水深常绕屋东澌。", 
            "鸡鸣竹里人何处？犬护柴门客正炊。", 
            "一段风烟谁会得，避秦当日自相宜。"
        ], 
        "title": "陆探微层峦曲坞图", 
        "type": "律诗", 
        "yun": "支"
    }, 
    {
        "author": "赵嗣焕", 
        "era": "元", 
        "subtype": "七言绝句", 
        "text": [
            "黄杨峻起冠群山，一沼天成绝顶间。", 
            "浴佛浴仙今不见，花香空谷鸟声闲。"
        ], 
        "title": "潮居八景诗并序 其一 黄杨天池", 
        "type": "绝句", 
        "yun": "删"
    }, 
    {
        "author": "赵嗣焕", 
        "era": "元", 
        "subtype": "七言绝句", 
        "text": [
            "山寺凭高万丈幽，游人罕见白云浮。", 
            "花香流水无非道，谈罢归来月满洲。"
        ], 
        "title": "潮居八景诗并序 其二 龙归清话", 
        "type": "绝句", 
        "yun": "尤"
    }, 
    {
        "author": "赵嗣焕", 
        "era": "元", 
        "subtype": "七言绝句", 
        "text": [
            "僻野山居世外林，纵禽逐兔古松阴。", 
            "同行赳赳皆人杰，他日公侯寄腹心。"
        ], 
        "title": "潮居八景诗并序 其三 郊野畋猎", 
        "type": "绝句", 
        "yun": "侵"
    }, 
    {
        "author": "赵嗣焕", 
        "era": "元", 
        "subtype": "七言绝句", 
        "text": [
            "目击慈元事已非，山河亦悔改为夷。", 
            "君臣母子恨犹在，泪湿朝衣天亦悲。"
        ], 
        "title": "潮居八景诗并序 其四 厓门烟雨", 
        "type": "绝句", 
        "yun": "支"
    }, 
    {
        "author": "赵嗣焕", 
        "era": "元", 
        "subtype": "七言绝句", 
        "text": [
            "竹林深处白云雾，诛草成亭晤此君。", 
            "翁意在亭更在竹，何妨暮倚绝尘氛。"
        ], 
        "title": "潮居八景诗并序 其五 构亭对竹", 
        "type": "绝句", 
        "yun": "文"
    }, 
    {
        "author": "赵嗣焕", 
        "era": "元", 
        "subtype": "七言绝句", 
        "text": [
            "春隆寒尽春风清，解带相迎爽意生。", 
            "我倚南窗闲自适，每怀先子舞雩行。"
        ], 
        "title": "潮居八景诗并序 其六 薰风漫兴", 
        "type": "绝句", 
        "yun": "庚"
    }, 
    {
        "author": "赵嗣焕", 
        "era": "元", 
        "subtype": "七言绝句", 
        "text": [
            "悬灯月下夜如昼，玩赏春光处处然。", 
            "社酒乡邻乘兴饮，儿童歌舞乐尧天。"
        ], 
        "title": "潮居八景诗并序 其七 春宵即事", 
        "type": "绝句", 
        "yun": "先"
    }, 
    {
        "author": "赵嗣焕", 
        "era": "元", 
        "subtype": "七言绝句", 
        "text": [
            "秋盛天高素影亲，娟娟独皓历河津。", 
            "纤尘不染净如许，一种清辉最可人。"
        ], 
        "title": "潮居八景诗并序 其八 中秋玩月", 
        "type": "绝句", 
        "yun": "真"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "岩石萧条井邑墟，名山何处可藏书。", 
            "神伤乔木高风里，日乱荒榛细雨馀。", 
            "卖药有人知姓字，灌园无力任耕锄。", 
            "敢逃非士非农诮，会跨琴高赤鲤鱼。"
        ], 
        "title": "非士非农", 
        "type": "律诗", 
        "yun": "鱼"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "莫怪端居傍友生，苍黄逃难各身轻。", 
            "浮云枯木岂相恋，北斗南箕空有名。", 
            "金谷危楼多薄命，玉川破屋最高情。", 
            "蠹鱼寂寞翻长夜，银烛谁家笑语声。"
        ], 
        "title": "代书戏答友人", 
        "type": "律诗", 
        "yun": "庚"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "烟雾空濛雪满山，溪行清绝不知寒。", 
            "披云钓艇游仙去，激水风轮入画看。", 
            "野宿遗黎兵后泣，宵征武士道傍餐。", 
            "多愁多病谁知者，强对清尊一破颜。"
        ], 
        "title": "月潭雪中", 
        "type": "律诗", 
        "yun": null
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "多难逢秋易感伤，萧条忽觉近重阳。", 
            "荒村风雨行人少，故里烟尘病日长。", 
            "太史藏山书未就，少师入海梦难忘。", 
            "愁极每疑彭泽令，便将何道出羲皇。"
        ], 
        "title": "秋兴 其一", 
        "type": "律诗", 
        "yun": "阳"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "山寒拟欲傍阳冈，病骨惊秋怯夜长。", 
            "归去已无扬子宅，乱来难觅郑公乡。", 
            "有生宇内孰非寓，永死人间何处藏。", 
            "木落天高无雁过，閒思往事立苍茫。"
        ], 
        "title": "秋兴 其二", 
        "type": "律诗", 
        "yun": "阳"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "故人别我今几秋，见尔难禁双泪流。", 
            "一家寄食悲南国，千骑摆麾雄北州。", 
            "转战不知何处在，相逢未拟此生休。", 
            "清门生理依诸舅，长大废书吾漫忧。"
        ], 
        "title": "赠曹元达子", 
        "type": "律诗", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "千峰四面碧参差，十顷水田展玉池。", 
            "下界风生尘似海，半山云合雨如筛。", 
            "雷师降笔留丹篆，佛祖开基见白龟。", 
            "宝殿重新煨烬后，可怜无处觅残碑。"
        ], 
        "title": "阆山香岩院", 
        "type": "律诗", 
        "yun": "支"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "短语长言总勿疑，相交动是隔年期。", 
            "坐来竹雨初晴定，看到松云欲尽时。", 
            "雪后孤芳谁复惜，空中灵响妙难思。", 
            "山花满眼春将半，莫厌从容步履迟。"
        ], 
        "title": "赠汪仲鲁", 
        "type": "律诗", 
        "yun": "支"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "岭峭崖倾径往还，药囊书卷一窗间。", 
            "神鸦喜日朝争树，山鬼依人夜撼阛。", 
            "露重无霜林果熟，云凝不雨洞雷閒。", 
            "莫嫌岩穴多殊异，天遣沈疴此闭关。"
        ], 
        "title": "阆峰秋兴", 
        "type": "律诗", 
        "yun": "删"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "万壑千岩一径幽，烟霞烂熳不须收。", 
            "檐当雪瀑疑无夏，窗近风林欲借秋。", 
            "钟鼓有人迎海鸟，江湖无地著沙鸥。", 
            "方平近约来相访，听彻箫声月满楼。"
        ], 
        "title": "次韵答王伯修见寄 其一", 
        "type": "律诗", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "数间茅屋倚巑岏，莫道天宽地亦宽。", 
            "孙子啸馀山寂寂，阮生哭后路漫漫。", 
            "扶摇万里非吾事，栖息一枝聊自安。", 
            "羡尔龙潭宾主好，牙签插架日同看。"
        ], 
        "title": "次韵答王伯修见寄 其二", 
        "type": "律诗", 
        "yun": "寒"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "守岁虽名岁不留，停杯谩与数更筹。", 
            "艰危作客岂今夕，隐约依人非昔游。", 
            "乱后亲交难会合，春来书札莫沈浮。", 
            "开怀预卜风光好，随处莺花得自由。"
        ], 
        "title": "除夕", 
        "type": "律诗", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "百年高兴太平时，丧乱空馀死后悲。", 
            "烟草已墟颜氏巷，云山犹写杜陵诗。", 
            "饮冰食蘖老逾壮，锻铁椎金幼已奇。", 
            "赖有诸孙营葬地，清风谁镌首阳碑。"
        ], 
        "title": "省古逸汪先生墓", 
        "type": "律诗", 
        "yun": "支"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "畏客山僧忽若惊，松门下马雨初晴。", 
            "谩求衰病端何用，谁使迂疏浪得名。", 
            "慷慨请行知雅意，从容排难见真情。", 
            "风波况是同舟日，伐木宁教愧此生。"
        ], 
        "title": "病中谢伴友", 
        "type": "律诗", 
        "yun": "庚"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "悠悠伏枕忽心惊，好是灵乌报晚晴。", 
            "谢客奉书来隐逸，令人致死薄虚名。", 
            "已知苦节能行义，敢惜浮华不及情。", 
            "邂逅识君能恨晚，输君临难若平生。"
        ], 
        "title": "谢王伯睿郡丞", 
        "type": "律诗", 
        "yun": "庚"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "一百五日客欲归，别君谁怜吾事非。", 
            "泪随流水依山去，眼散落花作雪飞。", 
            "溪谷春深惟草树，郊原日暖自烟霏。", 
            "松楸在望身匏繫，青壁无缘一径微。"
        ], 
        "title": "送程明远归", 
        "type": "律诗", 
        "yun": "微"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "莫怪人呼作病翁，长年药裹愧无功。", 
            "梦回左角鸿沟外，秋入南柯石火中。", 
            "阳九适逢当日厄，大千会悟本来空。", 
            "跰𨇤凿井宁多事，安得相携一笑同。"
        ], 
        "title": "秋怀", 
        "type": "律诗", 
        "yun": "东"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "藏山竹简头堪白，海上桃生不记年。", 
            "节日祯祥虽偶似，科名宦达总输先。", 
            "成书谩付将来世，有后应观已定天。", 
            "文字尧夫今不愧，敢辞端拜百王前。"
        ], 
        "title": "庚子日南至愚得子枫林朱先生允升赐书并诗举资中黄先生书成得子为况且其令郎以寅年寅月夜半生而是子以子年子月日中生偶亦相类次韵谢之", 
        "type": "律诗", 
        "yun": "先"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "一百五日谁与期，凄风苦雨不愆时。", 
            "桃花乱飞流水急，鶗鴂忽鸣芳草萋。", 
            "春尽可堪寒作恶，愁来偏与病相宜。", 
            "已将梦幻观人世，莫向亲交怨别离。"
        ], 
        "title": "节日卧病和元忠 其一", 
        "type": "律诗", 
        "yun": null
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "一百六日谁与游，残花满地意如秋。", 
            "病意愔愔慵把卷，春寒漠漠怯登楼。", 
            "鹃声似挟生前恨，蝶舞曾忘梦里愁。", 
            "怪得羽人超世外，海中原有凤麟洲。"
        ], 
        "title": "节日卧病和元忠 其二", 
        "type": "律诗", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "先生诗教世所慕，闻道书成思服膺。", 
            "将军枉驾可相见，庞老入城知不能。", 
            "山林九鼎士轻重，宇宙六经时废兴。", 
            "我欲登门行复止，新愁旧病巧相仍。"
        ], 
        "title": "寄朱先生允升", 
        "type": "律诗", 
        "yun": "蒸"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "皇华屡重轺车选，能赋况当英妙年。", 
            "霜木晨星交有道，金芝玉树睹争先。", 
            "已观淮海同归德，未必江湖别有天。", 
            "此去山中应可隐，陈编重理获麟前。"
        ], 
        "title": "都谏汪公即席用朱先生韵赐诗依前韵和谢之", 
        "type": "律诗", 
        "yun": "先"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "攒簇千峰一嶂开，乾坤间气此胚胎。", 
            "百灵受职环真宅，五纬回光拱夜台。", 
            "鲁国共悲祠庙毁，闽关不见子孙来。", 
            "干戈未息诸生老，独抱遗书咏七哀。"
        ], 
        "title": "省朱文公官坑祖墓", 
        "type": "律诗", 
        "yun": "灰"
    }, 
    {
        "author": "赵鼎", 
        "era": "元", 
        "subtype": "七言律诗", 
        "text": [
            "五丁擘破石岩岩，拔起孤峰顿此间。", 
            "长作莲塘中砥柱，远移蓬岛下尘寰。", 
            "晓来云滃龙归洞，夜半仙游鹤满山。", 
            "壁立东南为胜境，脚头高处愈跻攀。"
        ], 
        "title": "题神符岩", 
        "type": "律诗", 
        "yun": "删"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "仙家芝草晔五色，海日一照蒸成云。", 
            "结为楼观霄汉上，千门万户皆氤氲。", 
            "斑龙误骑有诵籍，云旗夜下星宫君。", 
            "忽焉随地变为石，昆吾有刀切不得。", 
            "岩壑高深翠涛积，卿云轮囷瑶草碧，永护金粟仙人宅。"
        ], 
        "title": "芝云堂", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "抱琴船头为谁鼓，满江秋声荻花浦。", 
            "鲸鱼出听掉尾声，曲终鸿雁起江浒，帝子降兮木叶下。"
        ], 
        "title": "题画", 
        "type": "古风", 
        "yun": "麌"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "今日岁徂灯火明，欲雪未雪云冥冥。", 
            "贫家夜有轹釜声，十年飘泊吴王城。", 
            "安知节序儿女情？不眠坐数长短更。", 
            "但有榾柮煨砂瓶，煮茗亦得尊前倾。", 
            "檐冰铮然向阶落，北邻笙歌厌杯酌。", 
            "丈夫虽贫气不索，此意莫令羁旅觉。"
        ], 
        "title": "除夕", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "张御史，骂贼死，国忠臣，家孝子。", 
            "忠义国家培植来，白日照耀黄金台。", 
            "此身许国誓不二，不信白骨生青苔。", 
            "近者汝阳妖贼起，挥刀杀人丹汝水。", 
            "侯指头上獬豸冠，掌柱乾坤立人纪。", 
            "侯颈可断身可捐，义不与贼同戴天。", 
            "眦裂齿碎加愤怒，发直上指目炯然。", 
            "贼刀入口钩侯舌，舌断含糊骂不绝。", 
            "孤忠既足明丹心，三年犹须化碧血。", 
            "颜平原，张睢阳，一日虽短千载长。", 
            "人谁不死死忠义，汗简至今名字香。", 
            "朝廷易名赐庙食，人谁无心应感激？", 
            "坐令忠义销凶邪，凿井耕田歌帝力。"
        ], 
        "title": "汝阳张御史死节歌", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "吴东门，葑泥千顷曾无根。", 
            "舟行滉漾渺无际，天水日夜相吐吞。", 
            "太平日久、人烟聚落散布洲渚上，绳擉网罟往往成人村。", 
            "沈仲说父、奉其高年之祖母，避喧却扫于此安晨昏。", 
            "说也不惟、文行一如李令伯，零丁孤苦、形影相依惟此祖与孙。", 
            "祖母今年九十岁，十年三蒙赐帛恩。", 
            "孙扶母出拜君命，能无芳鲜列酒樽？", 
            "阿奶喜欢、一一为孙加啖歠，便出泄泻腑脏如雷奔。", 
            "耄龄久衰元气薄，数日不复欣盘飧。", 
            "说忧形于色，苦形于言。", 
            "东吴世医沈君日新父，与沈世契、如水有委则有源。", 
            "新至切母脉，察母虚实寒与温。", 
            "谓非药可疗，精凿曾经腊水浸，中有谷气可以回脾元。", 
            "作麋饮母病良愈，说也乐甚，再拜谢新难具论。", 
            "嗟哉说与新，时之人，孝如说、艺如新，皆可敦薄俗、厚彝伦。", 
            "只今圣王敷五教、举逸民，一朝徵车轰动龙伯国，陈情有表应更语谆谆。", 
            "新也上医国固有道，说也孝感、可以假上帝通神。", 
            "明是谓同姓，不减骨肉亲。", 
            "二子孝与艺，流布千秋春。"
        ], 
        "title": "沈孝孙孝感行，为谢医沈日新", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "千峰秀攒龙虎山，学仙之人住其间。", 
            "时乘飞驭下人寰，主掌符箓尸神奸。", 
            "虚靖维出千载后，道风契天高莫攀。", 
            "如网有纲枢有环，足以立懦而廉顽。", 
            "岂徒风霆走禀命？政使仙圣皆承颜。", 
            "大道甚夷民自艰，大道甚经民自孱。", 
            "天师兴歌一哀唱，只在身中无往还。", 
            "吁此血肉块，成坏等草菅。", 
            "气归元海便无极，箭射虚空真等闲。", 
            "无何虞赵二公辩方始，无乃七圣皆迷、所见才一斑。"
        ], 
        "title": "虚靖天师大道歌", 
        "type": "古风", 
        "yun": "删"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "我逢碧海之仙人，为赋碧海之仙谣。", 
            "霞光楼观、不在东瀛大海外，煌煌紫芝一年三秀，近在计筹之山椒。", 
            "山椒真人号南谷，乘云累侍通明朝。", 
            "其言皇帝王霸若指掌，圣心倾泞、如以水沃焦。", 
            "白云那知紫极贵，归休林壑殊逍遥。", 
            "草衣木食甘应世，土阶茅茨或梦尧。", 
            "坐致公卿贵人、北面拜稽首，真人眼空四海瞪泬寥。", 
            "于时大弟子，独称薛与姚。", 
            "洪君之家在天目，百年乔木风霜凋。", 
            "时从真人问道岩谷里，暑时日烁石，寒时雪齐腰。", 
            "道成真人驾鹤去，山头每每闻吹箫。", 
            "于今三十载，海远天迢迢。", 
            "先辈仪刑渐沦落，何以使我鄙吝消？", 
            "骑牛青林躬耕苦日短，钓鳌碧海欲往嗟路遥。", 
            "别来几度水清浅，相逢鬓发俱飘萧。", 
            "吴王城中暍欲毙，拟渡碧海心旌摇。", 
            "便欲乘槎共君去，问君登真之要诀，分君不死之药苗。", 
            "万一天风引舟便，劳君远举云旗招。"
        ], 
        "title": "碧海谣，赠洪尊师", 
        "type": "古风", 
        "yun": "萧"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "昔者雪山大沙门，道如日月行乾坤。", 
            "属法王臣俾外护，言虽已远如生存。", 
            "爰自西来东震旦，护法孰如我皇元？", 
            "统以内外宣政院，官僚皆选宰辅尊。", 
            "公为院副秩二品，横金厌冷腰犀温。", 
            "大江之南地万里，僧之贤愚难具论。", 
            "公以宪监暂居此，摩尼珠照浊水源。", 
            "我知公继相业大，召登庙堂扣天阍。", 
            "太平勋业可坐致，岂但安禅阐教报佛恩？", 
            "异时丹青画麟阁，知是忠武鲁公贤相之诸孙。"
        ], 
        "title": "送木善副使任古杭宣监（盖管僧之官也）", 
        "type": "古风", 
        "yun": "元"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "吴王故宫天早秋，谁吹觱篥城南楼？", 
            "一吹风生鹔鹴裘，再吹何人敢伊优？", 
            "曲终引气如刀锼，龙笛凤笙皆不侔。", 
            "五音喷薄一吸收，玉关泪落定远侯。", 
            "不独壮士皆回头，杜伶何来自中州。", 
            "目睫每射车前牛，不以伎业寒飕飕。", 
            "妙吹觱篥冠名流，嚼宫喷徵无时休。", 
            "巧如春莺转晓簧舌抽，歘如饥鹘啸树呼高飂。", 
            "惨如国殇举燐、精灵夜相求，划如雌龙挟雨、归吟百丈湫。", 
            "纬嫠与爨妇，听终各自愁。", 
            "为问竹枝芦叶、若为写出秦青讴？", 
            "四座皆感叹，何如谢安石，素抱苍生忧。", 
            "且复弹丝弄竹，少为东山留。", 
            "我愿谢公上廊庙，任臣邻掌调燮锵琳球。", 
            "一鸣箫韵下威凤，和乐雍雍闻九丘。", 
            "毋但谣觱篥，妙语高浮浮。", 
            "功成拂衣沧海上，仙人并辔骖螭虬。", 
            "却怜江潭憔悴者，悲世迫隘赋远游。"
        ], 
        "title": "觱篥吟，次赵季文韵，赠老伶杜宽", 
        "type": "古风", 
        "yun": "尤"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "外甥似舅明昌帝，取法宣和尚工伎。", 
            "李早画马供奉时，画院森森严品第。", 
            "冀之北土马所生，早也想见房星精。", 
            "遂令龙媒出毫素，侧胸注目疑嘶鸣。", 
            "纨扇画三骑，郎君峭鞍辔。", 
            "窄衫绣襮四带巾，靴尖曾踢中州碎。", 
            "紫绒军败祁连山，金钿玉轴仍南还。", 
            "好事空馀扇头马，至今拂拭尘埃间。"
        ], 
        "title": "李早马图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "鸾孤飞，凤不归，百年虽远情依依。", 
            "请弹离鸾曲，秪愁听者哭。", 
            "夫死南征儿尚乳，对镜离鸾泪如雨。", 
            "大名城里千家杵，不歌不相私相语。", 
            "为问嫠之哭，月上斗横屋。", 
            "儿啼欲乳梦夫归，金创在骨血满衣。", 
            "夫妇忠贞两不遗，匹如鸾凤参差飞。", 
            "毋云青天远，千古令人览德辉。"
        ], 
        "title": "离鸾曲，为贞妇徐夫人作", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "桐始华桐花，开向荆溪之水涯。", 
            "溪声长绕孝侯庙，桐阴尽覆吴生家。", 
            "吴生家藏烧墨法，传自李潘久益嘉。", 
            "瓦沟爇膏火，蕴灺穗结葩。", 
            "日扫桐花之烟三万石，鬼物守护无疵瑕。", 
            "千杵万杵白兔臼，麋鹿捣胶无夜昼。", 
            "制成龙香古圭璧，玉刚金精石同寿。", 
            "奚老然松松化石，潘痴坐井井裂甃。", 
            "二子却扫桐花烟，生也与之谁后先？", 
            "墨成飞上通明殿，红云一朵捧宫砚。", 
            "试之漆黑劳磨研，吴生姓名等潘李，肯让诸蒲先著鞭？"
        ], 
        "title": "题桐华烟卷", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "君不见会稽杨廉夫，醉吹铁笛声呜呜。", 
            "又不见虎林张伯雨，灵石溪边待轻举。", 
            "二子道异出处殊，长歌短吟意则俱。", 
            "薛生相人两眼耀流电，二子喜之皆赠以所制之诗书。", 
            "诗如于阗璊玉装剑璏，书似昆吾宝刀切琳腴。", 
            "生矜袖中有明月，出以照我白髭须。", 
            "我须日加白，我面岁增黑。", 
            "笔砚惭久芜，江湖厌为客。", 
            "生工鉴人知我者，虞翻骨屯由命也。", 
            "儿痴家贫四壁立，谁为老韩念东野？", 
            "生见张杨烦寄声，老来何处堪归耕？", 
            "珠藏深渊剑在匣，夜夜空谷腾光晶。"
        ], 
        "title": "赠薛相士", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "虞公借榻宗镜堂，四众乡仰不暂忘。", 
            "古清上人独见取，赠以金薤之琳琅。", 
            "公时目眚视贸贸，文成欲写难成行。", 
            "殒星著纸废属读，风襟露带斜低昂。", 
            "中言上人善幻化，神龙千丈一钵藏。", 
            "蜿蜒委蛇各有态，擘云掣电金蛇光。", 
            "海涛翻山霹雳碎，怒捲河汉如壶浆。", 
            "世人蒿目不敢觑，师独摩抚如驯羊。", 
            "神膏点鳞翠鬣舞，金篦刮瘼星芒张。", 
            "珊瑚千树宫室秘，献以耆婆未睹之药方。", 
            "师哀其诚为摹写，风旗雷车雨脚霶。", 
            "点睛未了便飞去，砚坳有墨空淋浪。", 
            "愿师骑之上帝都，为问苍生谁短长？", 
            "凫眠鹤翥且莫辨，伽那定里松花香。"
        ], 
        "title": "赠翰古清", 
        "type": "古风", 
        "yun": "阳"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "彼仙之人，与神为谋。", 
            "舒啸烟霞，放浪林丘。", 
            "以六合为指掌，以千岁为春秋。", 
            "瞪霄汉之空碧，渺白云之孤游。", 
            "疏星向曙目光炯，赪玉映雪肌肤柔。", 
            "方骑阆风谒绛阙，又采瑶草过沧洲。", 
            "仙之人兮欲擅一壑美，匪迟徊兮此淹留。", 
            "傍置素琴不复鼓，得非与世方同忧？", 
            "龙蟠青藜杖，花落绿绮裘。", 
            "岸巾不挂壁，翠发风飕飕。", 
            "正研思虑探道奥，金匮石室非难紬。", 
            "想应误骑斑龙堕谪籍，于以辅相圣主福齐州。", 
            "颠崖苍生性命悬一缕，可但独乐身夷犹。", 
            "仙之人兮须为谢安石，莫学王子猷。", 
            "谢公廊庙上王郎，涧之幽穷而成仙。", 
            "达卿相君家，子房出处真其俦。", 
            "功成拂衣江海去，笛声尚殷岳阳楼。"
        ], 
        "title": "岩栖仙人歌", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "海南草树四时绿，至刚独有槟榔木。", 
            "刻作仙人九节杖，昆吾之刀削玄玉。", 
            "吴人沈傅师，腹撑书与诗。", 
            "跫然念我老，赠此珊瑚枝。", 
            "入手岂独扶持力，老蛟虽瘦铁作脊。", 
            "何况提携指爪间，玄冥侧身避正色。", 
            "朝敲邻扉看竹去，邻翁指示三叹息。", 
            "此枝曾被猩猩攀，酒痕尚留枝节间。", 
            "灵药结作鸡心核，蛮唾噀成花乳殷。", 
            "老夫方将东入海，撑拄残骸谒真宰。", 
            "就中可有安期在？", 
            "杖头挑得枣归来，分饷傅师寿千载。"
        ], 
        "title": "槟榔木拄杖歌", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "昔者谷仙之真人，曾谒世皇通明殿，殿上赐坐言谆谆。", 
            "以为皇王帝霸，不殊冬夏秋春。", 
            "紫极虽贵，白云难亲。", 
            "翩然归卧计筹峰下通玄馆，日听松风不异大韶乐，自谓身是葛天民。", 
            "松风晴吹东日上蓬山，阁外五采云霞新。", 
            "日方西倾月复白，松风吹涧壑，不著人间一点之埃尘。", 
            "细而笙竽间奏有馀韵，大而海涛怒鼓翻龙鳞。", 
            "真人卧起食息听不厌，自谓轩辕张乐、湘灵鼓瑟同天真。", 
            "有时雨雪黯惨之寒夜，有时花柳明媚之芳辰。", 
            "松风不吹樽俎澹，松风不吹肌骨皴。", 
            "真人于此时，漱咽太和朝玉宸。", 
            "撼屋松风三日吹不醒，安知便以神为马、尻为轮？", 
            "飞度蓬莱弱水三万里，众真欢言归何晚，坐吟松花屑粉沾冠巾。", 
            "于今三十五寒暑，天根月窟来往长频频。", 
            "济济山中学仙侣，或跨鸾凤骖骐麟。", 
            "辛钘范蠡谩师友，南郭颜成谁主宾？", 
            "善听松风不以耳，善御松风不以身。", 
            "真人有道传不朽，千古万古无缁磷。"
        ], 
        "title": "松风吟", 
        "type": "古风", 
        "yun": "真"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "缅惟陶隐居，高卧松风楼。", 
            "太平晋主特延聘，麟凤肯向人间游。", 
            "试询山中何所乐，白云与我同悠悠。", 
            "当时江左难将作，三纲坠地民风媮。", 
            "所以自怡者，惟答白云盈陇头。", 
            "至今称其高，疑是神仙流。", 
            "东吴阿翁贞白裔，不遂鞅掌干王侯。", 
            "国政虽未斁，黎氓却怀忧。", 
            "忧民之责非预韦布谋，所以摆脱世寰声势利，惟与白云为伴俦。", 
            "刍豢岂足适吾口，绮绣何以开吾眸？", 
            "澹然白云相近处，那知倚门肮脏风马牛？", 
            "热鏊翻饼紫缬赂方州，车轮括颈宰执图小秋。", 
            "周为胡蝶蝶为周，天下之乐莫若怡云优。", 
            "个中谁觉察，身心亦相雠。", 
            "好如司马之独乐，知者良寡昧者稠。", 
            "吾聆此语，奚翅钧天广乐锵琳球？", 
            "老发雪种种，戒得当自脩。", 
            "便欲陪杖屦，与云同去留。", 
            "山中自怡者，慨然许识此意否，慨然许识此意否？"
        ], 
        "title": "自怡歌", 
        "type": "古风", 
        "yun": "尤"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "天星曾照遂昌山，人家隐约木石岩峦间。", 
            "贞元丞相有支裔，避地东入浙，甘与猿猱麋鹿老死不复还。", 
            "五季闽王郑光禄，至今拱木斩伐后，尚尔青珊珊。", 
            "使不念乡井，俯仰应厚颜。", 
            "其如贫病日零落，每企予望涕泣长潸潸。", 
            "侨吴三十载，惟馀此心在。", 
            "岂惟读书老无成，但觉出门俱有碍。", 
            "三儿两病一凡劣，四体三完百崩败。", 
            "贷粟方炊薪水艰，僦屋屡迁家具坏。", 
            "文章出售有谁收，书籍纵沽无可卖。", 
            "此心独存何所似，夜夜长虹发光怪。", 
            "青云故人禄万钟，不割少许裨饥穷。", 
            "忍令江南秋雨夜，颓垣腐草啼寒蛩。"
        ], 
        "title": "悲歌，寄呈刘学斋相执，王可矩、张德昭二尚书，周雪坡大监，王本中经历，贡吉甫司业，宇文子贞助教，危太朴待制，贡泰甫授经，陈元礼孝廉列位", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "李黄岩，疏眉瘦体满臆秋崭崭。", 
            "似厌分符涧谷底，折腰督邮面皱须毵毵。", 
            "竟骑鲸鱼上天去，帝悯人间留不住，乃令笔底飞墨如云雾。", 
            "王维郑虔本有素，早年临摹米颠海岳图。", 
            "黄岩非有颠非无，庵空月落山木拥，是中疑有穷猿呼。", 
            "二子风流俱不泯，宝月夜夜生珊瑚。"
        ], 
        "title": "李遵道海岳图", 
        "type": "古风", 
        "yun": null
    }, 
    {
        "author": "赵棠", 
        "era": "元", 
        "subtype": "七言绝句", 
        "text": [
            "名擅无双气色雄，忍将一死报东风。", 
            "他年我若修花史，合传琼花烈女中。"
        ], 
        "title": "吊琼花", 
        "type": "绝句", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "九龙峰上雨云乾，影落栖神涧水寒。", 
            "不是天机飞墨妙，何由写入画图看？"
        ], 
        "title": "题倪云林春山岚霭图", 
        "type": "绝句", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "飞墨来从海岳庵，春烟林麓是江南。", 
            "绿蘋洲渚闲鸥白，不著征人一解骖。"
        ], 
        "title": "题郭天锡画二首 其一", 
        "type": "绝句", 
        "yun": "覃"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "商颂何须曳履歌，江南山色砚池波。", 
            "长髯蘸得琳琅目，留作飞云在涧阿。"
        ], 
        "title": "题郭天锡画二首 其二", 
        "type": "绝句", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "曲曲栏杆水殿凉，红绡扇底芰荷香。", 
            "按歌误触鸳鸯起，宫漏今宵分外凉。"
        ], 
        "title": "采莲径", 
        "type": "绝句", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "已赚君亲走晋阳，老僧犹未识萧郎。", 
            "圣图本为天同大，谁谓桥山善守藏？"
        ], 
        "title": "题萧翼赚兰亭图", 
        "type": "绝句", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "幼舆丘壑未忘情，万叠青山照眼明。", 
            "儗向画图深处住，一檐灶日听松声。"
        ], 
        "title": "题王叔明小画", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "鼋趺螭首立重玄，沦落蛟龙百尺渊。", 
            "大手似闻皇象笔，老僧空记赤乌年。"
        ], 
        "title": "静安八咏 其一 赤乌碑", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "华飞三阁竟萧条，万木江南一夜凋。", 
            "独有祯明缨络桧，霜皮剥落气摩霄。"
        ], 
        "title": "静安八咏 其二 陈桧", 
        "type": "绝句", 
        "yun": "萧"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "名缁神异肯炊沙，钵里蜿蜒喷浪花。", 
            "漂海不随虾国去，渡江还为老渔赊。"
        ], 
        "title": "静安八咏 其三 虾子禅", 
        "type": "绝句", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "东土高僧大梦还，讲经犹刺雨花台。", 
            "天龙去尽香云散，满地松阴长石苔。"
        ], 
        "title": "静安八咏 其四 讲经台", 
        "type": "绝句", 
        "yun": "灰"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "东吴内史晋长城，沪渎千年壁垒平。", 
            "莫向月明悲往事，即令沧海已尘生。"
        ], 
        "title": "静安八咏 其五 沪渎垒", 
        "type": "绝句", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "涌泉亭子小冰壶，老蚌胎寒露溅珠。", 
            "只许鲛人弄明月，懒随龙叟泽焦枯。"
        ], 
        "title": "静安八咏 其六 涌泉", 
        "type": "绝句", 
        "yun": "虞"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "吴淞古渡水如烟，十里芦花雪满天。", 
            "一苇可航还自许，老僧应不泛虚船。"
        ], 
        "title": "静安八咏 其七 芦子渡", 
        "type": "绝句", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "长松钜竹翠敷腴，爽气清含雨露濡。", 
            "不异茅君主句曲，尚容元结隐猗玗。"
        ], 
        "title": "静安八咏 其八 绿云洞", 
        "type": "绝句", 
        "yun": "虞"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "秋风潇飒满吴江，竹影飘飖落短窗。", 
            "堪爱倪迂清绝处，依微残墨本无双。"
        ], 
        "title": "题倪元镇水竹居图", 
        "type": "绝句", 
        "yun": "江"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "夜舒荷是若耶人，香散鸳鸯共影身。", 
            "一段柔情看未足，故教绮笔写来真。"
        ], 
        "title": "题王渊花鸟轴", 
        "type": "绝句", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言绝句", 
        "text": [
            "南冠江上哭湘累，泪著幽兰雨里枝。", 
            "不独苌弘血化碧，孤芳愁绝有谁知？"
        ], 
        "title": "题郑思肖画兰", 
        "type": "绝句", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "海边委却钓鳌竿，鼓箧来吴佐学官。", 
            "纠录尽推经术邃，藏修不厌客毡寒。", 
            "篷窗夜听蒹葭雨，荠馔朝餐苜蓿盘。", 
            "三载赋归春欲暮，柳花如雪暗江干。"
        ], 
        "title": "送任学录归松江", 
        "type": "律诗", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "载雪曾过太末溪，天寒沙石净无泥。", 
            "碓舂白粲连滩响，橘坠红金压树低。", 
            "水驿灯明惊见雁，篷窗酒醒忽闻鸡。", 
            "龟峰记在君归读，异日春风听马蹄。"
        ], 
        "title": "送毛彦昭归三衢", 
        "type": "律诗", 
        "yun": "齐"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "钱唐湖上水西头，历历山人旧钓游。", 
            "相府犹馀秋水观，酒旗多挂夕阳楼。", 
            "春喧车马松间寺，夜载笙歌月下舟。", 
            "见说于今总消歇，休文到日重凄愁。"
        ], 
        "title": "送沈仲说游杭", 
        "type": "律诗", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "提师海上戮奔鲸，玉帐宵寒陨大星。", 
            "铁马嘶风秋雨暗，天狼殷斧夜潮腥。", 
            "常时仗钺今传剑，前度平蛮未勒铭。", 
            "想见城阴练卒处，三军泪洒烧痕青。"
        ], 
        "title": "石抹万户挽辞", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "竹梧亭子翠珊珊，人在空濛烟雨间。", 
            "春暮但闻莺百啭，秋阴每见鹤孤还。", 
            "且看树顶遥峰碧，莫踏苔花滴露斑。", 
            "如此林居不归去，高情谁与共萧闲？"
        ], 
        "title": "潘子素翠雨亭", 
        "type": "律诗", 
        "yun": "删"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "草玄心苦意如何，舣岸舟轻不动波。", 
            "听雨夜篷烧烛短，截云湘竹喷愁多。", 
            "赋成犹梦横江鹤，书罢应笼汎渚鹅。", 
            "想见后堂凉月白，彭宣肠断雪儿歌。"
        ], 
        "title": "杨铁崖新居书画船亭", 
        "type": "律诗", 
        "yun": "歌"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "翩翩风流江海姿，青山满眼空遐思。", 
            "圯桥授书帝者佐，襄城问道天为师。", 
            "题扇书裙莫相恼，传符继录容何辞。", 
            "愿逐西飞白云去，沧江斜日吹参差。"
        ], 
        "title": "张伯雨精舍吟", 
        "type": "律诗", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "豫章拔地即参天，突兀山房樟树边。", 
            "僧占绿阴开户牖，境因黄落见山川。", 
            "神机触破栽培力，佛慧看空大小年。", 
            "一自龙驹踏人后，交柯密叶正骈骈。"
        ], 
        "title": "复见心豫章山房", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "粉署煌煌闪幼霞，道山宫阙宰衡家。", 
            "碧梧每集朝阳凤，瑞露长滋夜合花。", 
            "风里槐音闻奏乐，秋来星彩验乘槎。", 
            "十洲多是神仙宅，谁识溪真尚浣纱？"
        ], 
        "title": "赵子期尚书小瀛洲", 
        "type": "律诗", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "三径虽荒松尚存，东川遗老识清门。", 
            "秋香岁发庭前桂，霞气朝升屋角暾。", 
            "春雨丘园花结子，夜潮沟洫浪留痕。", 
            "留停户屦知多少？但说师严道并尊。"
        ], 
        "title": "题曹松径家谱", 
        "type": "律诗", 
        "yun": "元"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "昆崙河源不易穷，灵槎万里待秋风。", 
            "载云欲问成都卜，持节知成博望功。", 
            "既犯星辰上天汉，盍为霖雨佐年丰？", 
            "如何旅泊严陵里，只挂诗囊与钓筒？"
        ], 
        "title": "云槎", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "八咏楼前藻思新，白鸥波上最情亲。", 
            "诗盟有喜诸君在，情话无如野老真。", 
            "历代宝归金匮钥，重山光吐器车银。", 
            "丁宁笠泽烟波上，留取珊瑚拂钓纶。"
        ], 
        "title": "次韵沈存斋见寄", 
        "type": "律诗", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "百滩春水不容舠，滩上春红发小桃。", 
            "龙尾磨云濡判笔，鱼须抽雪映宫袍。", 
            "神杉树密鸦啼晚，仙舍山深月出高。", 
            "使节梅花香里过，幼霞初日即岩嶅。"
        ], 
        "title": "送干寿道知州婺源", 
        "type": "律诗", 
        "yun": "豪"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "悲凉南国采诗归，大雅寥寥入谱稀。", 
            "白马尚谁歌有容，绣裳犹自赋无衣。", 
            "离鸾顾影秋弹瑟，舞凤衔梭夜织机。", 
            "辑录已成垂世教，珊瑚枝上看朝晖。"
        ], 
        "title": "送杨季民采诗还江西", 
        "type": "律诗", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "秋风又复度宫槐，文采何人似尔佳？", 
            "月拥素娥迎学子，桂摇金果散天街。", 
            "剑光出匣惊时日，笔阵翻云写壮怀。", 
            "从此图南展鹏翼，横飞溟涬渺津涯。"
        ], 
        "title": "送李秀才乡举", 
        "type": "律诗", 
        "yun": "佳"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "诗书世绪传家久，金石交情举世稀。", 
            "道在人弘不远复，子依父葬表全归。", 
            "忍将完璧埋黄壤，赖有坚珉立翠微。", 
            "自恨居贫乏一祭，犹凭絮酒哭斜晖。"
        ], 
        "title": "挽慎独陈叔方", 
        "type": "律诗", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "投老何曾畏简书，青山元不负吾庐。", 
            "鱼须久叠床头笏，马軏新悬屋角车。", 
            "翠被春寒听雨睡，白头日午趁风梳。", 
            "好官付与诸郎做，千古封留意有馀。"
        ], 
        "title": "赠张景亮仕回", 
        "type": "律诗", 
        "yun": "鱼"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "越来溪上水瀜瀜，闲蓦鸱夷棹底风。", 
            "暖雾黄消治平寺，烧痕青入馆娃宫。", 
            "笙歌作乐年年少，鱼鸟关情处处同。", 
            "吊古从来易兴感，尚循华发系孤篷。"
        ], 
        "title": "春游石湖", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "词客幽寻胜洞庭，神僧名迹在支硎。", 
            "马骑仄径犹存石，鹤放颠崖尚有亭。", 
            "岩底泉飞轻练白，峰头龛蚀古苔青。", 
            "到来顿醒红尘梦，万树松涛沸紫冥。"
        ], 
        "title": "游支硎南峰", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "天上仙真骑虎还，山中宰相著书闲。", 
            "神明秘典抽金匮，早晚恩言下玉关。", 
            "风磴入云芒屩冷，松花满地术畦悭。", 
            "愿随君去携薪水，犹得栖迟涧壑间。"
        ], 
        "title": "送方养心游茅山，寄贞居外史", 
        "type": "律诗", 
        "yun": "删"
    }, 
    {
        "author": "赵善庆", 
        "era": "元", 
        "subtype": null, 
        "text": [
            "山对面蓝堆翠岫，草齐腰绿染沙洲。", 
            "傲霜橘柚青，濯雨蒹葭秀，隔沧波隐隐江楼。", 
            "点破潇洒万顷秋，是几叶儿传黄败柳。"
        ], 
        "title": "沉醉东风", 
        "type": "曲", 
        "yun": null
    }, 
    {
        "author": "赵鸾鸾", 
        "era": "元", 
        "subtype": null, 
        "text": [
            "我生之初尚无为，我生之后元运衰。", 
            "夫与妻兮忽仳离，父与母兮生死安可知！", 
            "狼烟四起兮沸鼓颦，锋镝成林兮盛旌旗。", 
            "人民涂炭兮城郭坏，礼义灭亡兮法度隳。", 
            "身流落兮天一涯，肠欲绝兮心孔悲！", 
            "山可平兮河可塞，妾怨苦兮无穷期。", 
            "蜂蚁屯聚兮豺虎嘷，心毒狠兮体腥臊。", 
            "烟尘澒洞兮人窜逃，寒沙暴骨兮没蓬蒿。", 
            "亡家遇乱兮伤吾曹，义重命轻兮如鸿毛。", 
            "誓捐此生兮期弗辱，仰天俯地兮独烦劳。", 
            "弃贤俊兮逐凶愚，东西转徙兮卒无宁居。", 
            "贪淫是乐兮杀戮是娱，所在剽掠兮所过为墟。", 
            "发坟墓兮焚燬室庐，闺门孱弱兮被虏驱。", 
            "舍生取义兮捐微躯，谁云女妇兮丈夫弗如？", 
            "行处坐处兮，思念我乡曲。", 
            "地角天涯兮，不见我骨肉！", 
            "姑亡舅殁兮家倾覆，逃窜苟活兮被驱逐。", 
            "伉俪离背兮何时复？幸兹陋躯兮得免污辱。", 
            "谁为义士兮挥金玉？歌行路兮妾身赎。"
        ], 
        "title": "悲笳四拍", 
        "type": "古风", 
        "yun": null
    }, 
    {
        "author": "赵偕", 
        "era": "元", 
        "subtype": null, 
        "text": [
            "朔风列列，海天茫茫。", 
            "良朋告别，我心皇皇。", 
            "既卜隐居，花屿之阳。", 
            "既有诸贤，可以徜徉。", 
            "岂宜今日，有兹远行。", 
            "吁嗟大道，不明久矣。", 
            "矧我后进，流俗靡靡。", 
            "正喜幽人，所居依迩。", 
            "开我清明，涤我尘滓。", 
            "庶其有赖，日新无已。", 
            "不谓此行，匪人可止。", 
            "荡荡上帝，厥鉴昭然。", 
            "福善祸淫，至公无偏。", 
            "吾友伯奇，道心本全。", 
            "落落默默，融融渊渊。", 
            "于人弗欺，常畏于天。", 
            "矧今执政，笃于敬贤。", 
            "岂不念女，孝心虔虔。", 
            "岂不容女，奉安尔父，以享万年。"
        ], 
        "title": "送叶伯奇入官", 
        "type": "四言诗", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "九日黄花，渊明之后，谁当汝俦。", 
            "记龙山昨夜，寒泉九井，帽轻似叶，须戟如虬。", 
            "庚扇西风，孔林落照，银海横波十二楼。", 
            "闲笑道，那华亭上蔡，再见何由。", 
            "人生似我何求。", 
            "算惟有高人高处游。", 
            "笑如今别驾，前时方外，尘埃半百，岁月如流。", 
            "如此连墙，今年不见，一首犹胜万户侯。", 
            "偷闲好，便明朝有约，莫莫休休。"
        ], 
        "title": "沁园春 其五 和刘仲简九日韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "春汝归欤，风雨蔽江，烟尘暗天。", 
            "况雁门阨塞，龙沙渺莽，东连吴会，西至秦川。", 
            "芳草迷津，飞花拥道，小为蓬壶借百年。", 
            "江南好，问夫君何事，不少留连。", 
            "江南正是堪怜。", 
            "但满眼杨花化白毡。", 
            "看兔葵燕麦，华清宫里，蜂黄蝶粉，凝碧池边。", 
            "我已无家，君归何里，中路徘徊七宝鞭。", 
            "风回处，寄一声珍重，两地潸然。"
        ], 
        "title": "沁园春 其六 送春", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "笑贡生狂，日日弹冠，西望王阳。", 
            "待泥封屡下，蒲轮不至，卖琅琊产，办舍人装。", 
            "厚禄故人，黄金有术，何不分伊肘后方。", 
            "他年老，三千里外，八十思乡。", 
            "何如吾寿华堂。", 
            "在丞相东山旧第旁。", 
            "任王人亲至，不妨高枕，吾州盛事，更短邻墙。", 
            "我学希夷，邀公共坐，游戏壶中日月长。", 
            "山僧道，成仙未晚，救火须忙。"
        ], 
        "title": "沁园春 其七", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "鹤会正阳后，又为此公来。", 
            "向时圯上，不似魁梧出尘埃。", 
            "少日河东赋手，醉里新丰对草，谈笑上金台。", 
            "太子少灵气，马客岂仙才。", 
            "紫貂裘，骇犀剑，鹦鹉杯。", 
            "龙涎沈水是浅，薄命有人猜。", 
            "闻说老仙清健，想见风姿皓伟，天语快行催。", 
            "凫舄看双去，槐第似亲栽。"
        ], 
        "title": "水调歌头 其一 寿詹天游", 
        "type": "词", 
        "yun": "灰"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "五五复五五，二八且重重。", 
            "后天先甲如此，满月喜相逢。", 
            "一日须倾三百，月小又输一日，不满九千钟。", 
            "但愿客常满，莫问海尊空。", 
            "赋长篇，赓短韵，剩谈丛。", 
            "乱来风日自美，一橘两衰翁。", 
            "几见东陵瓜好，又看西邻葵烂，半醉半醒中。", 
            "偶得洞宾象，混混起相从。"
        ], 
        "title": "水调歌头 其二 寿晏云心", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "夫子惠收我，谓我古心徒。", 
            "闲居有客无酒，有酒又无鱼。", 
            "报道犀兵远坠，问讯陈人何似，陈似隔年萸。", 
            "天壤亦大矣，知有孔融乎。", 
            "白雪歌，丹元赞，赫蹄书。", 
            "洪崖何自过我，便作授经图。", 
            "教我天根骑月，规我扶摇去意，餐我白芝符。", 
            "从此须溪里，更著赤松湖。"
        ], 
        "title": "水调歌头 其三 谢和溪园来寿", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "先生岂我辈，造物乃其徒。", 
            "荷衣自放林壑，亦未弃银鱼。", 
            "留得东篱晚节，笑倒龙山秃帽，一醉插茱萸。", 
            "天下有大老，携手盍归乎。", 
            "别头经，三昼梦，一编书。", 
            "向之麟者止矣，且看老溪图。", 
            "历遍后天既未，依约明朝三五，乾体适当符。", 
            "还以奉公寿，不是讲鹅湖。"
        ], 
        "title": "水调歌头 其四 寿周溪园，有序", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "似似不常似，似我一生徒。", 
            "画工自画龙种，忽近海飞鱼。", 
            "大笑北宫称弟，遂使西河疑女，同气自椒萸。", 
            "且谓杜公者，即是老君乎。", 
            "日给华，芎藭本，薛羊书。", 
            "马师真只这是，可是躄浮图。", 
            "大小卢同马异，天下使君与操，但欠虎铜符。", 
            "说甚左眼痣，已过洞庭湖。"
        ], 
        "title": "水调歌头 其五", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "寂寂复寂寂，此月古时明。", 
            "银河也变成陆，灰劫断槎横。", 
            "历落英雄孺子，灭没龙光牛斗，胜败黯然平。", 
            "玉笛叫空阔，终有故人情。", 
            "雁南飞，乌绕树，鹤归城。", 
            "问君有酒，何不鼓瑟更吹笙。", 
            "我饮呜呜起舞，我舞僛僛白发，顾影可怜生。", 
            "旧日中秋客，几处几回晴。"
        ], 
        "title": "水调歌头 其九", 
        "type": "词", 
        "yun": "庚"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "山水无宿约，村暗自当还。", 
            "不知有客乘兴，载我弄沧湾。", 
            "酒吸明河欲尽，月落三星在下，未放水风闲。", 
            "影转松起舞，扶步入林间。", 
            "恨无人，横野笛，叫关山。", 
            "知君慷慨何事，惜得米阳关。", 
            "看取大江东去，把酒凄然北望，说著泪潺湲。", 
            "我饮自须尽，君唱有何难。"
        ], 
        "title": "水调歌头 其十四", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "雨声深院里，歌扇小楼中。", 
            "当时飞燕马上，妖艳为谁容。", 
            "娇颤须扶未稳，腰袅轻笼小驻，玉女最愁峰。", 
            "掠鬓过车骤，回首意冲冲。", 
            "宝钗斜，云鬓乱，几曾逢。", 
            "谁知去三步远，此痛与君同。", 
            "玉箸残妆谁见，獭髓轻痕妙补，粉黛不须浓。", 
            "重见为低诉，馀恨更匆匆。"
        ], 
        "title": "水调歌头 其十五", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "百千孙子子，八十老翁翁。", 
            "人间天下清福，阅世苦难同。", 
            "谁叹东门猎倦，谁笑南阳舞罢，万事五更钟。", 
            "但愿人长久，聊复进杯中。", 
            "故侯瓜，丞相柏，大夫松。", 
            "诸公健者安在，春梦转头空。", 
            "可笑先生无病，病在枕流漱石，福至自然通。", 
            "聋者固多笑，一笑更治聋。"
        ], 
        "title": "水调歌头 其十七", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "我有此客否，难作主人翁。", 
            "小年自不相似，偶与大年同。", 
            "见说东厢诸少，正拥家君胜会，二八舞歌钟。", 
            "亦欲得公重，公在画堂中。", 
            "笑青蒿，真小草，倚长松。", 
            "典衣欲作汤饼，家酿愧瓶空。", 
            "公有潭州百斛，公有秫田二顷，贺客万钱通。", 
            "小大不相似，但可似公聋。"
        ], 
        "title": "水调歌头 其十八", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "天地有中气，第一是中元。", 
            "新秋七七，月出河汉斗牛间。", 
            "正是使君初度，如见中州河岳，绿鬓又朱颜。", 
            "茎露一杯酒，清彻瑞人寰。", 
            "大暑退，潢潦净，彩云斑。", 
            "三壬三甲厚重，屹不动如山。", 
            "从此五风十雨，自可三年一日，香寝镇狮蛮。", 
            "起舞愿公寿，未可愿公还。"
        ], 
        "title": "水调歌头 其二十二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "不成三五夜，不放霎时晴。", 
            "长街灯火三两，到此眼方明。", 
            "把似每时庭院，传说个般障子，无路与君行。", 
            "推手复却手，都付断肠声。", 
            "漏通晓，灯收市，人下棚。", 
            "中山铁马何似，遗恨杳难平。", 
            "一落掺挝声愤，再见大晟舞罢，乐事总伤情。", 
            "便有尘随马，也任雨霖铃。"
        ], 
        "title": "水调歌头 其六 自龙眠李氏夜过臞山康氏，走笔和其家灯障水调，迫暮始归", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "明月几万里，与子共中秋。", 
            "古今良夜如此，寂寂几时留。", 
            "何处胡笳三弄，尚有南楼馀兴，风起木飕飕。", 
            "白石四山立，玉露下平洲。", 
            "醉青州，歌赤壁，赋黄楼。", 
            "人间安得十客，谭笑发中流。", 
            "看取横江皓彩，犹似沈河白璧，光气彻天浮。", 
            "举首快哉去，灯火见神州。"
        ], 
        "title": "水调歌头 其七 中秋口占", 
        "type": "词", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "群动各已息，在汝梦中游。", 
            "尘埃大地如水，儿女不堪愁。", 
            "寂寂古人安在，冉冉吾年如此，何处有高楼。", 
            "客有洞箫者，泪下不能收。", 
            "庾楼坠，秦楼渺，楚楼休。", 
            "知公所恨何事，不是为封侯。", 
            "自有此山此月，说甚何年何处，重泛木兰舟。", 
            "起舞酹英魄，馀愤海西流。"
        ], 
        "title": "水调歌头 其八 癸未中秋，吉文共马德昌泛江", 
        "type": "词", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "此夕酹江月，犹记濯缨秋。", 
            "濯缨又去如水，安得主人留。", 
            "旧日登楼长笑，此日新亭对泣，秃鬓冷飕飕。", 
            "木落下极浦，渔唱发中洲。", 
            "芙蓉阙，鸳鸯阁，凤凰楼。", 
            "夜深白露纷下，谁见湿萤流。", 
            "自有此生有客，但恨有鱼无酒，不了一生浮。", 
            "重省看潮去，今夕是杭州。"
        ], 
        "title": "水调歌头 其一 丙申中秋，两道人出示四十年前濯缨楼赏月水调。臞仙和，意已尽，明日又续之", 
        "type": "词", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "不饮强须饮，不饮奈何明。", 
            "也曾劬秃当了，依旧滑如冰。", 
            "一吸金波荡漾，再吸琼楼倾倒，吾杓亦长盈。", 
            "试入壶中看，只似世间晴。", 
            "饮连江，江连月，月连城。", 
            "十年离合老矣，悲喜得无情。", 
            "想见凄然北望，欲说明年何处，衣露为君零。", 
            "同此大圆镜，握手认环瀛。"
        ], 
        "title": "水调歌头 其十一 和马观复中秋", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "仙掌下驰道，清露滴芙蓉。", 
            "无憀似酒初醒，身世笑颦中。", 
            "万朵花灯夜宴，一叶扁舟海岛，寂寂五更风。", 
            "误赏明妆靓，愁思满青铜。", 
            "陂六六，三十六，渺何穷。", 
            "江南曲曲烟雨，谁是醉施翁。", 
            "但恨才情都老，无复风流曾梦，缥缈赋惊鸿。", 
            "寄语清净社，小饮合相容。"
        ], 
        "title": "水调歌头 其十二 和巽吾观荷", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "不饮强须饮，今日是重阳。", 
            "向来健者安在，世事两茫茫。", 
            "叔子去人远矣，正复何关人事，堕泪忽成行。", 
            "叔子泪自堕，湮没使人伤。", 
            "燕何归，鸿欲断，蝶休忙。", 
            "渊明自无可奈，冷眼菊花黄。", 
            "看取龙山落日，又见骑台荒草，谁弱复谁强。", 
            "酒亦有何好，暂醉得相忘。"
        ], 
        "title": "水调歌头 其十三 甲午九日牛山作", 
        "type": "词", 
        "yun": "阳"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "未信仙都子，曾识老仙翁。", 
            "卿卿少年去后，心与道人同。", 
            "挥麈不须九锡，开阁苦无长物，闲日醉千钟。", 
            "一笑欠伸起，儿戏大槐中。", 
            "友彭聃，招园绮，傲乔松。", 
            "年来多惯世事，莫莫恼司空。", 
            "等得三朝好老，恰则而今虚左，梅信已先通。", 
            "富贵正不免，从此学痴聋。"
        ], 
        "title": "水调歌头 其十六 和王槐城自寿", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "明月隔千里，风动帐纹开。", 
            "故人锦字如梦，梦转雁初来。", 
            "倚遍西山朝爽，行过石头旧渡，久别忽经怀。", 
            "不得与之语，日夕独持杯。", 
            "调绿水，歌白雪，有心哉。", 
            "也知尻高啄俯，无计脱尘埃。", 
            "狗尾貂蝉满座，贝带鵔鸃弄粉，一舆一臣台。", 
            "岁晚不如愿，谁更忿灰堆。"
        ], 
        "title": "水调歌头 其十九 和马观复石头渡寄韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "落日半亭榭，山影没壶中。", 
            "苍然欲不可极，迢递未归鸿。", 
            "锦织家人何在，春寄故人不到，寂寞听疏钟。", 
            "木末见江去，无雪著渔翁。", 
            "词舂容，歌慷慨，语玲珑。", 
            "岁云暮矣相见，明日是东风。", 
            "远想使君台上，携手与人同乐，中夜说元龙。", 
            "世事无足语，且看烛花红。"
        ], 
        "title": "水调歌头 其二 腊月二十一日可远堂索赋", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "不见古时月，何似汉时秋。", 
            "朱陈村里新样，新妇又骑牛。", 
            "欲脱参前氐后，又说河边河鼓，此会没来由。", 
            "何处设瓜果，香动帻沟窭。", 
            "郭郎老，谁为理，岂情流。", 
            "人间□睡五日，五日复何悠。", 
            "吾腹空虚久矣，子有满堂锦绣，犊鼻若为酬。", 
            "玉友此时好，空负葛巾篘。"
        ], 
        "title": "水调歌头 其二十一 和彭明叔七夕", 
        "type": "词", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "夜看二星度，高会列群英。", 
            "苍颜白发乌帽，风入古槐清。", 
            "客有羽衣来者，仍是寻常百姓，坐觉孟公惊。", 
            "且勿多酌我，未厌我狂醒。", 
            "金瓯启，银信喜，衮衣新。", 
            "向来淮浙草木，隐隐有馀声。", 
            "闻说井阑沙语，感念石壕村事，倾耳发惊霆。", 
            "举酒奉公寿，天意厚苍生。"
        ], 
        "title": "水调歌头 其二十三 陈平章即席赋", 
        "type": "词", 
        "yun": null
    }, 
    {
        "author": "赵禹圭", 
        "era": "元", 
        "subtype": null, 
        "text": [
            "长江浩浩西来，水面云山，山上楼台。", 
            "山水相辉，楼台相映，天地安排。", 
            "诗句就云山动色，酒杯倾天地忘怀。", 
            "醉眼睁开，遥望蓬莱：一半烟遮，一半云埋。"
        ], 
        "title": "折桂令", 
        "type": "词", 
        "yun": null
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "太一真人妙出神，聊乘莲叶下南冥。", 
            "若人欲识空凉境，但诵薰风一卷经。"
        ], 
        "title": "李伯时所画太一真人莲叶舟图", 
        "type": "绝句", 
        "yun": "青"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "四檐玉立碧重重，终日相看眼亦空。", 
            "何啻数来千万个，不知那个弄清风。"
        ], 
        "title": "无名氏巡檐数修竹图", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "石窦云封隐者家，一溪流水绕门斜。", 
            "满山落叶无行路，树上寒猿剥藓花。"
        ], 
        "title": "访隐者", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "城头啼鸟隔花鸣，城外游人傍水行。", 
            "遥认孤帆何处去，柳塘烟重不分明。"
        ], 
        "title": "春日登城", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "春气暄妍御夹纱，玉钗双袅绿云斜。", 
            "倚栏看遍庭前树，尽是枝头结子花。"
        ], 
        "title": "春词", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "今日樽前忽忆君，为怜秋事又平分。", 
            "坐来凝睇西风久，过尽天边数片云。"
        ], 
        "title": "怀友", 
        "type": "绝句", 
        "yun": "文"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "野梅香软雨新晴，来此闲听笑语声。", 
            "不管少年人老去，春风岁岁阖闾城。"
        ], 
        "title": "春日游承天寺", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "曾宴瑶池王母家，瞳方鬓黑脸凝霞。", 
            "休将甲子来相问，知见蟠桃几度花。"
        ], 
        "title": "赠老王道人", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "千载流芳禊事馀，鼠须笔法重璠玙。", 
            "晋人多喜清虚话，不及兰亭一纸书。"
        ], 
        "title": "书兰亭帖后", 
        "type": "绝句", 
        "yun": "鱼"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "藓崖苍润雨初乾，石罅飞泉喷雪寒。", 
            "啼断禽声山更静，青松影下倚栏干。"
        ], 
        "title": "湖上漫赋二首 其一", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "一望湖光镜面平，暮鸦过尽断霞轻。", 
            "狂来飞上高峰顶，趺坐松柯叫月生。"
        ], 
        "title": "湖上漫赋二首 其二", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "跣足蓬头烱碧瞳，划然长啸响天风。", 
            "千岩万壑无人迹，独自飞行明月中。"
        ], 
        "title": "仙兴", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "鸿雁流离梦亦惊，满怀凄怨足秋声。", 
            "此身不死胡儿手，留与君王取太平。"
        ], 
        "title": "补梦中所作", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "尘污宫装粉不香，死生魂梦只昭阳。", 
            "一逢人自南来者，垂泪殷勤问二王。"
        ], 
        "title": "闻陷虏宫女所问", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "拂袖归来未是迟，传家何用五男儿。", 
            "不堪生在义熙后，眼见朝廷被篡时。"
        ], 
        "title": "题陶渊明集后", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "云满长空雨满山，凄凄风色变新寒。", 
            "夜来白帝将秋去，万树淋漓哭不乾。"
        ], 
        "title": "秋雨", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "晓路云埋拨未开，霜风空老栋梁材。", 
            "平生不识悲秋事，今日白头何处来。"
        ], 
        "title": "逢故人", 
        "type": "绝句", 
        "yun": "灰"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "秋成田里自人烟，刁斗声中又一年。", 
            "王莽货泉成底事，东都仍用五铢钱。"
        ], 
        "title": "秋成", 
        "type": "绝句", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "紫塞风高直北秋，黄河水自向东流。", 
            "穆王御马还宫日，海内封疆只属周。"
        ], 
        "title": "北望", 
        "type": "绝句", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "南阳遥望见舂陵，残雪初消霁日升。", 
            "郁郁葱葱有佳气，汉家天子必中兴。"
        ], 
        "title": "南望", 
        "type": "绝句", 
        "yun": "蒸"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "匈奴残破汉封疆，江北江南尽战场。", 
            "若问生灵谁是主，如今天子又康王。"
        ], 
        "title": "匈奴", 
        "type": "绝句", 
        "yun": "阳"
    }, 
    {
        "author": "赵显宏", 
        "era": "元", 
        "subtype": null, 
        "text": [
            "楚云闲，任他孤雁叫苍寒。", 
            "去留舒卷无心惯，聚散之间。", 
            "趁西风出远山，随急水流深涧，为暮雨迷霄汉。", 
            "阳台事已，秦岭飞还。"
        ], 
        "title": "殿前欢", 
        "type": "词", 
        "yun": null
    }, 
    {
        "author": "赵偕", 
        "era": "元", 
        "subtype": null, 
        "text": [
            "古人在畎亩，尚不忘乎君。", 
            "为官不尽职，何以为人臣。", 
            "吾观四海内，茫然浩无垠。", 
            "兵甲尚未息，伤哉此良民。", 
            "省台与州县，冠盖多如云。", 
            "真知小民苦，落落今几人。", 
            "先生业儒术，其才尤出群。", 
            "皇朝有此老，合置要路津。", 
            "白发已满鬓，青衫不挂身。", 
            "郁郁淹下僚，壮志何由伸。", 
            "天寒途路长，北风扬沙尘。", 
            "勖哉加餐饭，此外安足云。"
        ], 
        "title": "送阿里择之都目之浮梁", 
        "type": "古风", 
        "yun": null
    }, 
    {
        "author": "赵偕", 
        "era": "元", 
        "subtype": null, 
        "text": [
            "黑云万里随长风，白日失色天濛濛。", 
            "老龙翻身出海底，瞬息之间升太空。", 
            "小龙奋跃力尚微，举头大叫追其宗。", 
            "老龙正飞复回顾，煇煇紫电生双瞳。", 
            "浩然神气两相接，其间变化难形容。", 
            "秋蟾老子写此图，野夫一见心忡忡。", 
            "苦念苍生久枯槁，焚香再拜心肃恭。", 
            "上祈老龙垂恻隐，特遣龙子施神功。", 
            "四时膏泽及时降，大有五谷年登丰。", 
            "风不鸣条雨破块，厝民寿域时熙雍。", 
            "龙兮龙兮，有功如此，斯不失其为真龙。"
        ], 
        "title": "题引子龙", 
        "type": "古风", 
        "yun": null
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "观阁嵯峨起日边，春云叆叇倚层巅。", 
            "天低青海一杯水，山落齐州九点烟。", 
            "百尺长松神阙外，千秋灵柏古坛前。", 
            "遨游尽是蓬山侣，瑶草金芝不记年。"
        ], 
        "title": "吴道玄五云楼阁图", 
        "type": "律诗", 
        "yun": "先"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "辋口风烟春日迟，浅沙深渚带东菑。", 
            "红杏花开翔白鹤，绿杨丝袅逗黄鹂。", 
            "山云寂寂入寒竹，野露瀼瀼裛嫩葵。", 
            "谁似右丞清绝处，千秋一士更何疑。"
        ], 
        "title": "王维高本辋川图", 
        "type": "律诗", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "千峰凝翠宛神州，中有仙翁寤寐游。", 
            "林麓渐看红叶暮，风烟俄入野塘秋。", 
            "摇摇小艇寻溪转，寂寂双扉向晚投。", 
            "我欲探幽未能去，画中真境许谁俦。"
        ], 
        "title": "王维秋林晚岫图", 
        "type": "律诗", 
        "yun": "尤"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "松篁寂寂掩深居，一段清幽乐有馀。", 
            "麛鹿自来寻旧迹，高贤还去赋归欤。", 
            "千山夕照耕初罢，隔树炊烟诵自如。", 
            "有客临溪清话久，数声长笛过前畬。"
        ], 
        "title": "李昭道画卷", 
        "type": "律诗", 
        "yun": "鱼"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "仙都围合碧云笼，洞口绯桃著雨秾。", 
            "丹阙春深巢翡翠，朱扉风暖出芙蓉。", 
            "壶公不负三山约，向子终期吾岳逢。", 
            "野鹤一声山馆寂，倚阑长听水淙淙。"
        ], 
        "title": "卢鸿仙山台榭图", 
        "type": "律诗", 
        "yun": "冬"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "旧知洪谷古先俦，五尺横图见十洲。", 
            "千嶂排空青玉立，一江流水白云浮。", 
            "雕檐共话当年雨，丹叶谁怜满径秋。", 
            "最是无声诗思好，恍然身在赤城游。"
        ], 
        "title": "题洪谷子楚山秋晚图", 
        "type": "律诗", 
        "yun": "尤"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "洛阳画史称忠恕，尺素能穷造化工。", 
            "翠嶂倚云天外落，高林飞雨望中丛。", 
            "彤楼风暖歌声细，绮阁春深舞袖红。", 
            "应是宣和多爱惜，故将题墨琬琰同。"
        ], 
        "title": "郭忠恕十幅", 
        "type": "律诗", 
        "yun": "东"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "白沙翠竹映江皋，几处村居对寂寥。", 
            "水落渔梁人暗度，霜清曲渚荇初销。", 
            "千山杂沓凝岚紫，万木萧森向晚彫。", 
            "自是秋光无限好，谁如点染付轻毫。"
        ], 
        "title": "赵令穰秋村平远图", 
        "type": "律诗", 
        "yun": null
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "苍山高处白云浮，楼阁参差带远洲。", 
            "千尺虬龙依绝壁，一群鹳鹤唳清秋。", 
            "山翁有约凭双屐，野客无心溯碧舟。", 
            "最是霜林好风景，居然咫尺见丹丘。"
        ], 
        "title": "赵千里山水长幅", 
        "type": "律诗", 
        "yun": "尤"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "回岚洞壑玉参差，满地浓阴日影迟。", 
            "寂寂柴门云自合，深深灌木鸟仍窥。", 
            "沧浪唱晚空天地，绿绮寻幽过竹篱。", 
            "岂是柴桑归去者，时临清浅赋新诗。"
        ], 
        "title": "马和之卷", 
        "type": "律诗", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "忆昔相逢数十年，一朝邂逅碧山前。", 
            "奚囊锦绣烟云湿，满目峰峦紫翠妍。", 
            "岁月尽从忙里过，文章还向世中传。", 
            "明朝无限东西路，马首仍怜各一天。"
        ], 
        "title": "危太朴集八大家", 
        "type": "律诗", 
        "yun": "先"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "一榻幽然乐事多，四时风景复如何？", 
            "绕溪水色清流玉，排闼山光翠拥螺。", 
            "静里研朱将易点，醉中邀月鼓琴歌。", 
            "知君所好无尘趣，肯许吾侪见访过。"
        ], 
        "title": "赵松雪怡乐堂图赠善夫副仗", 
        "type": "律诗", 
        "yun": "歌"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "城市山林路不分，画桥骑马是徵君。", 
            "树边高阁连青嶂，陌上红尘乱白云。", 
            "碧涧涟漪鱼自泳，阳坡平软鹿为群。", 
            "滑稽谁似东方朔，更向金门避世氛。"
        ], 
        "title": "赵仲穆秋山访隐图", 
        "type": "律诗", 
        "yun": "文"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "游宦年光逐雁飞，传杯好友念分违。", 
            "欲遮老眼看黄菊，不遣秋香近绣衣。", 
            "稻蟹霜迟聊取醉，莼鲈家近重思归。", 
            "缅怀晋宋多才杰，得似风流落帽稀。"
        ], 
        "title": "桐川九日绝无佳菊小酌书怀奉简明仲博士一笑", 
        "type": "律诗", 
        "yun": "微"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "田家桑柳荫柴扉，谁道兵戈有乱离。", 
            "住舍尚存萱草地，生儿不及木兰时。", 
            "凤钗一折悲谁语，鹤表重归乐自知。", 
            "想见乡闾欢会处，莱衣起舞对齐眉。"
        ], 
        "title": "祖孝子求母诗", 
        "type": "律诗", 
        "yun": "支"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "清涔虹影落云涛，海上三山望不遥。", 
            "春涨漫愁杯渡细，云深常护鬼功劳。", 
            "汎槎客至银河外，题柱人归玉垒标。", 
            "明月远天渔父意，一声铁笛一兰桡。"
        ], 
        "title": "涔河桥", 
        "type": "律诗", 
        "yun": null
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "冰纨乱扫拂云竿，不尽清风入谱刊。", 
            "紫气直过铜柱去，苍龙欲卷墨池乾。", 
            "忆陪客馆灯花落，喜借僧房贝叶看。", 
            "得遂悬车娱暮景，泪零耆旧向彫残。"
        ], 
        "title": "哭李息斋大学士 其一", 
        "type": "律诗", 
        "yun": "寒"
    }, 
    {
        "author": "邓文原", 
        "era": "元", 
        "subtype": "七言律诗", 
        "text": [
            "从游僧寺醉江天，疑语山亭濯涧泉。", 
            "能悟庄周齐物论，能参居士在家禅。", 
            "竹西卜宅他乡老，花底归朝上界仙。", 
            "寄我楚江烟雨笔，每悬素壁一潸然。"
        ], 
        "title": "哭李息斋大学士 其二", 
        "type": "律诗", 
        "yun": "先"
    }, 
    {
        "author": "赵偕", 
        "era": "元", 
        "subtype": "七言绝句", 
        "text": [
            "老梅枝老花逾妙，几度相看正眼开。", 
            "不道夜深人正睡，一枝随月上窗来。"
        ], 
        "title": "题梅书于周砥道宅壁间", 
        "type": "绝句", 
        "yun": "灰"
    }, 
    {
        "author": "赵偕", 
        "era": "元", 
        "subtype": "七言绝句", 
        "text": [
            "觉来何处有莺鸣，寒碧山中正五更。", 
            "遥想高人思我处，霜华月色半窗明。"
        ], 
        "title": "送宗元始和尚之天竺维那 其一", 
        "type": "绝句", 
        "yun": "庚"
    }, 
    {
        "author": "赵偕", 
        "era": "元", 
        "subtype": "七言绝句", 
        "text": [
            "数声钟罢木鱼鸣，不管桑田几变更。", 
            "惟有西来意无限，一溪寒玉照人明。"
        ], 
        "title": "送宗元始和尚之天竺维那 其二", 
        "type": "绝句", 
        "yun": "庚"
    }, 
    {
        "author": "赵偕", 
        "era": "元", 
        "subtype": "七言绝句", 
        "text": [
            "上人自有荆山玉，岂爱骊龙颔下珠。", 
            "杨柳湖边天未晓，偶随孤棹落西吴。"
        ], 
        "title": "送宗元始和尚之天竺维那 其三", 
        "type": "绝句", 
        "yun": "虞"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "村馆文场迹已陈，时妆不入白头新。", 
            "梧翁去后情怀落，虚叟归来感慨频。", 
            "故国神游身似客，荒村梦断孰为邻。", 
            "已知消长从来事，安得机谋恐胁人。"
        ], 
        "title": "读宏斋遗藁", 
        "type": "律诗", 
        "yun": "真"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "篮舆晓过悠然阁，杨柳依依士塞门。", 
            "此日端居先业在，当时避地几人存。", 
            "扁舟夜雪须乘兴，锦里烟尘正断魂。", 
            "尊酒喜君文会近，莫轻一技好重论。"
        ], 
        "title": "赠德懋赴乡塾因怀尚文", 
        "type": "律诗", 
        "yun": "元"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "溪上山中两绝尘，惟应黄绮最相亲。", 
            "治生每愧奴无木，行酒空闻脯有麟。", 
            "丹实结容朝得句，锦囊驰赠座生春。", 
            "年年移作朱门供，谩想山林色正匀。"
        ], 
        "title": "次韵谢朱伯初惠橘 其一", 
        "type": "律诗", 
        "yun": "真"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "病骨逢秋怯早凉，登高无分伴徜徉。", 
            "忽惊风雨重阳近，自觉山林引兴长。", 
            "嘉果年年劳远赠，新诗字字写幽香。", 
            "何如四老无名姓，千古商山有耿光。"
        ], 
        "title": "次韵谢朱伯初惠橘 其二", 
        "type": "律诗", 
        "yun": "阳"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "昔闻黄子书成日，正值麟经托始年。", 
            "皇览揆初悲后死，斯文未丧孰先传。", 
            "春秋霜露如将见，歌舞衣裳忍自妍。", 
            "诗句只增生日感，劬劳啄啐两凄然。"
        ], 
        "title": "汸始见黄先生问生何岁对曰己未先生曰吾六经补注以己未年刊或曰书已刻矣恨无读者吾应之曰恐读者未生尔岂知子之生年乃吾刊书之岁又获相交岂非偶然乎乃命春秋之学今年二十有七年矣值愚生朝次思敬韵以寓其感云", 
        "type": "律诗", 
        "yun": "先"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "君去齐云莫漫回，好依仙境结灵胎。", 
            "山开宫观疑金阙，云捧香炉出玉台。", 
            "羽化有缘天上去，神游还向世间来。", 
            "臞儒自昔居山泽，坐老尘凡空自哀。"
        ], 
        "title": "赠程仲本游齐云岩", 
        "type": "律诗", 
        "yun": "灰"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "一榻高悬入翠微，故人情重不相违。", 
            "烟霞烂熳新樵径，水石荒凉旧钓矶。", 
            "灵草飘香林有主，金炉分焰座生辉。", 
            "神仙自在人间世，曾约秋清款素扉。"
        ], 
        "title": "代赠郑士恒卜居灵山", 
        "type": "律诗", 
        "yun": "微"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "十年寝瘵负遗经，羞见生朝客满庭。", 
            "谩灼膏肓驱二竖，懒从磨蝎问三星。", 
            "病逢竹叶疑无分，老插花枝亦暂馨。", 
            "安得如翁耆且逸，尊前长对舞衣青。"
        ], 
        "title": "次陈先生韵 其一", 
        "type": "律诗", 
        "yun": "青"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "学传东阜旧家声，稷下兰陵独老成。", 
            "前辈仪刑观晚节，后生狂狷异中行。", 
            "童颜肯信童心在，鹤发偏宜鹤梦清。", 
            "吾郡斯文应不坠，藤溪溪上月常明。"
        ], 
        "title": "次陈先生韵 其二", 
        "type": "律诗", 
        "yun": "庚"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "西征千骥筦秋云，父老壶浆昔迓迎。", 
            "闻道山阴空返棹，恒应河内合留君。", 
            "酒倾练带来称寿，碑压花屏待策勋。", 
            "但愿福星长在郡，春生四野乐耕耘。"
        ], 
        "title": "寄寿王总制", 
        "type": "律诗", 
        "yun": null
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "麟出非时祗漫伤，书成世乱孰为祥。", 
            "石盘穿透能辞钝，宝藏尘埋自发光。", 
            "千载有人非晚遇，名山何处可深藏。", 
            "流传未广惭推予，酱瓿谁家正倚墙。"
        ], 
        "title": "次陈实卿韵", 
        "type": "律诗", 
        "yun": "阳"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "烟销甲第是豪奢，苟美蜗居岂尚华。", 
            "扬子苦贫犹有宅，杜陵遭难久无家。", 
            "续将貂尾元非旧，拆补天功岂有涯。", 
            "追远敬宗惭未就，新诗合与广筵誇。"
        ], 
        "title": "筑室次陈实卿先生韵", 
        "type": "律诗", 
        "yun": "麻"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "嘉谟硕策合居中，出入宣劳属望隆。", 
            "才驾六轺归蓟北，还飞双旆去河东。", 
            "晋侯旧赐提封远，汉相新瞻礼秩崇。", 
            "廊庙待公归补衮，边陲暂遣播皇风。"
        ], 
        "title": "送杨希武参政行省山西", 
        "type": "律诗", 
        "yun": "东"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "清忠自合侍宸旒，方面频看寄远猷。", 
            "西迈新闻分陕重，东归共识相齐优。", 
            "藩垣势合雄图遂，竹帛功成壮志酬。", 
            "回首蓬莱云海上，金陵千古帝王州。"
        ], 
        "title": "送汪朝宗参政行省陕西", 
        "type": "律诗", 
        "yun": "尤"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "近臣持节镇闽中，藩府东南控制雄。", 
            "率土已归新版籍，济时还属旧勋庸。", 
            "天开百粤蛮烟晓，地接三山海日红。", 
            "圣主宵衣勤政理，太平思与远人同。"
        ], 
        "title": "送蔡齐贤参政行省福建", 
        "type": "律诗", 
        "yun": null
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "久病形骸日觉非，杜门真与故交违。", 
            "已无筋力供迎送，岂有文章更发挥。", 
            "多难钟情宜绝物，残年顾影合知几。", 
            "寄言返棹山阴客，鹏鴳逍遥共一机。"
        ], 
        "title": "息交亭", 
        "type": "律诗", 
        "yun": "微"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "诗翁扶醉上危巅，得意留题拂短垣。", 
            "嗔喜未忘春梦后，是非犹记劫灰前。", 
            "弓刀几处排坚阵，风月何人共小轩。", 
            "失脚黄尘应有恨，元龙终不羡求田。"
        ], 
        "title": "次韵戏答留题东山者", 
        "type": "律诗", 
        "yun": null
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "廛居原不见纷华，矮屋疏篱只一家。", 
            "雪后松筠初换叶，春深桃李自开花。", 
            "读残青竹无人到，览罢黄庭日已斜。", 
            "此道近来成寂寞，似君端合向人誇。"
        ], 
        "title": "唐伯庸以诗谢作读书林记次韵答之", 
        "type": "律诗", 
        "yun": "麻"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "踏尽崔嵬倚石门，海风山月满岩峦。", 
            "自言仙室依蓬岛，不觉人寰变广寒。", 
            "千载扬尘安可测，一杯对景且为欢。", 
            "岩前浴日皆诗景，唤醒东坡仔细看。"
        ], 
        "title": "海月岩二首 其一", 
        "type": "律诗", 
        "yun": "寒"
    }, 
    {
        "author": "赵汸", 
        "era": "元", 
        "subtype": "七言律诗", 
        "text": [
            "架岩凿石有规模，不学桃源旧画图。", 
            "亭作人稀林鸟乐，锡飞天老野云孤。", 
            "雨馀石井泉深浅，烟淡虎门山有无。", 
            "说与山灵莫分别，从教仙穴看浮屠。"
        ], 
        "title": "海月岩二首 其二", 
        "type": "律诗", 
        "yun": "虞"
    }, 
    {
        "author": "赵偕", 
        "era": "元", 
        "subtype": "七言律诗", 
        "text": [
            "目断斜阳雁不来，碧空无畔绝尘埃。", 
            "此心久矣坚如石，生意萧然冷似灰。", 
            "之子入官偏局蹐，谁人为我暂徘徊。", 
            "秋风已到桂枝上，借问缘何花未开。"
        ], 
        "title": "送伯奇入官", 
        "type": "律诗", 
        "yun": "灰"
    }, 
    {
        "author": "赵恒", 
        "era": "元", 
        "subtype": "七言律诗", 
        "text": [
            "细读圭塘唱和诗，流风馀韵想当时。", 
            "东山丝竹閒方得，北海樽罍老更宜。", 
            "乱后池台浑索寞，梦中松竹亦参差。", 
            "棕舆不晚归枌社，愿校园丁筑旧基。"
        ], 
        "title": "读圭塘欸乃集", 
        "type": "律诗", 
        "yun": "支"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "王孙昔骑天厩驎，貌得名驹并圉人。", 
            "羲台路寝风日美，绣勒锦鞯花柳春。", 
            "吾闻冀北之野，每以谷量马。", 
            "骏骨千金古来寡，世皇骑之一天下。", 
            "鞭笞四海入袅蹄，亿兆俯伏听鸣嘶。", 
            "如何频年顿失之，对画令人双泪垂。"
        ], 
        "title": "赵松雪人马", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "姬虞山，黄大痴，鹑衣垢面白发垂。", 
            "愤投南山，或鼓袒禓。", 
            "勇饥驱东阁，肯为儿女资。", 
            "不惮北游行万里，归来画山复画水。", 
            "荆关复生亦退避。", 
            "独有北苑董营丘，李放出头差可耳。", 
            "颜仙种术茅公山，喜得此卷开心颜。", 
            "句曲千岩万壑纵深秀，何似卷舒只在咫尺间？"
        ], 
        "title": "黄公望山水", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "我尝梦登天，身乘帝青云。", 
            "下视六合大，死人何纷纷！", 
            "尸行鬼走不知丑，天跳鬼踔无由分。", 
            "首戴髑髅蒿两目，肠悬题凑空孤坟。", 
            "自谓策神智，可以干明君。", 
            "自谓雕纂组，可以成华文。", 
            "自谓昭旗常，可以铭前勋。", 
            "形如枯株心强活，气如湿灰耳强闻。", 
            "哀哉腥腐窟，何以能超群？", 
            "天孙为余言，此皆不足云。", 
            "累累白骨成飞尘，安知中有不死人？", 
            "眉厖喉结目如电，挥呵风雨走百神。", 
            "塌额玉陛下，自称小兆臣。", 
            "臣之形骸与众等，久断荤血腐肉皴。", 
            "言臣不死诚谬妄，固有不死丹元君。", 
            "丹元君，在何处，泥丸真人且延驻。", 
            "一曲鸾笙五百年，死人窝里翻身去。"
        ], 
        "title": "活死人窝，为番阳胡道玄赋", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "忆昔苕溪登径山，童孩无识空跻攀。", 
            "但见五峰削玉倚天外，兼闻众木戛乐下云间。", 
            "振威何人喝石裂？行脚有僧挑月还。", 
            "神龙依禅井水立，杜鹃啼血春花殷。", 
            "孤烟中分白窈窕，一雨忽洗青崭颜。", 
            "何时复至旧游处？行踪应有苍苔斑。", 
            "愿从师去不可得，起看萝月空湾湾。"
        ], 
        "title": "送性僧游径山", 
        "type": "古风", 
        "yun": "删"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "太古有积雪，不在西蜀西。", 
            "西蜀之西云山远，斲冰千仞难攀跻。", 
            "岂如界溪之上肃侯宇？虚室生白皦于楮。", 
            "正犹积雪太古前，表里空明堪中处。", 
            "其处其谁世寡俦，纯净不涅缁尘羞。", 
            "素履恒因积后见，冰潢夜转银潢流。", 
            "遂疑巢居葛天氏，不在木末并山头。", 
            "三辰惜明启牖户，九霄排云达遥路。", 
            "吴天月明日将曙，铜盘盛得金茎露。", 
            "借问脩梁初举时，见者喜气盈芝眉。", 
            "巢成定产九苞凤，我老为赋卷阿诗。"
        ], 
        "title": "雪巢", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "故人陈孟公，辞如春云气如虹。", 
            "画法师海岳，山如骞鹏树如龙。", 
            "骑箕上天二十载，有子齇鼻画极工。", 
            "惊蛟嘘云海浪白，离鸾照水岩花红。", 
            "皱鳞张鬐耸郁涧底松，中有一亩幽人宫。", 
            "石床支颐睨飞瀑，意远欲托冥飞鸿。", 
            "我欲从之不可得，青山万叠金芙蓉。"
        ], 
        "title": "陈履元画玉山草堂", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "地用莫如马，壶头竟何施？", 
            "寒风善相不假式，何必郭家口齿谢家鬐？", 
            "神驹龙变如何按式取，譬之图面八骏令人嗤。", 
            "君不见房星精飞光，夜流拽练明。", 
            "汉家都厩尽凡骨，冀之北土龙方生。", 
            "儿能引弓射乌鼠，便解骑过宛王城。", 
            "玉堂学士亲眼见，貌得风蹄耀流电。", 
            "山人半世只步行，髀肉何曾识鞍韅。", 
            "每每作诗题马图，千金骏骨世所无。", 
            "人间空费粉墨摹，玄黄牝牡真成诬。"
        ], 
        "title": "赵松雪画马", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "高侯胸中渭川之千亩，家居房山未必有如何。", 
            "文章政事之暇日，能为此君图不朽。", 
            "想当飞墨时，苍龙投砚池。", 
            "山雨急洗琅玕节，海月静照珊瑚枝。", 
            "自侯骑箕上天去，浮世茫茫水东注。", 
            "千秋万古房山云，载拜为侯赋墨君。"
        ], 
        "title": "高房山墨竹", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "云林子，外生死，解内敬，为天使。", 
            "带经而锄倦即休，亦复拈笔为林丘。", 
            "树枝鳞皴崖石幽，若有人兮在空谷。", 
            "招之不来兮，云惨瘁以令人愁。"
        ], 
        "title": "倪元镇古木竹石", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "风流沈传师，浩荡江海姿。", 
            "默庵岂诚默？开口谭书诗。", 
            "兴来捉笔画树石，溪深岸高浪波白。", 
            "豪端无非篆籀法，折铁中郎此其式。", 
            "世人贵耳贱目者，于此却令三叹息。"
        ], 
        "title": "沈仲说画树石", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "何所闻而来？不妨柳下锻。", 
            "何所见而去，魏鼎不复爨。", 
            "哀哉志士千古心，有锤弗锻跃冶金。"
        ], 
        "title": "稽康柳下锻图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "人言东坡谪居海上时，顾见渔钓之家乐嬉嬉。", 
            "问其生涯、烟波万顷舟一叶；", 
            "问其日给、虾蟹小鲜日三炊。", 
            "有时大鱼入网即沽酒，有时顺风张帆即解维。", 
            "不知朝廷尊严，百官侧枕听鸡起；", 
            "不知行役戴星，出入世途愁险欹。", 
            "篷窗齁齁子女睡，竹笛呜呜朝暮吹。", 
            "坡闻其言惨不乐，我身何有恒百罹？", 
            "瘴海南浮天接水，家乡往往梦见之。", 
            "何如此渔者，生不触祸机。", 
            "粗衣粝饭既饱暖，高盖大马空奔驰。", 
            "我观此图重叹息，无乃有似，坡翁所见画入无声诗。", 
            "金绯贵官一射猎，渔钓江湖劳梦思。", 
            "投毫写图意可见，一舸秋风双鬓丝。"
        ], 
        "title": "江乡捕鱼图", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "典午渡江后，盗臣接迹起。", 
            "由其创业初，所事不以理。", 
            "温公成通鉴，善恶悉就纪。", 
            "心画既严正，形见在藁纸。", 
            "藁盖人所忽，敬慎不少弛。", 
            "固宜公之心，天地同终始。"
        ], 
        "title": "题司马温公史草", 
        "type": "古风", 
        "yun": "纸"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "褰衣度松声，泉石泫斜照。", 
            "采薇入山阿，白云起岩徼。", 
            "仙人驾青牛，泠然下虚峭。", 
            "璚璈鼓春风，空歌发微妙。", 
            "擘麟伤玉醴，服之五情疗。", 
            "前林忽瞑色，海月涌圆峤。", 
            "天高帝清寒，万里入遐眺。", 
            "嵯峨玄通阙，磴道归萝茑。", 
            "孙登劳我思，木末戛长啸。"
        ], 
        "title": "宿通玄观", 
        "type": "古风", 
        "yun": "啸"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "岁朝逢王春，雨雪暗吴下。", 
            "行人明当发，别袂惨莫把。", 
            "飘飖贺监舟，蹀躞灵运马。", 
            "山驿梅始繁，溪船浪仍打。", 
            "行纾庄舄吟，去结远公社。", 
            "禹穴紬奥编，兰亭集群雅。", 
            "神韵鹤氅朗，风标鹅经写。", 
            "双凫继遐躅，千秋祝纯嘏。", 
            "信凭回潮尾，春融枯樟胯。", 
            "越台瞰蓬瀛，胥涛驾龛赭。", 
            "白战隐鞍甲，绿醑酣觲斝。", 
            "智囊倒精悍，词锋发侈哆。", 
            "萧史德符欤，卢敖天游者。", 
            "道枢混溟涬，语阱脱謑髁。", 
            "但令冠峨峨，肯羡绶若若？", 
            "沧海等稊米，黄金真土苴。", 
            "接罹或露发，短褐不掩踝。", 
            "捷若矢离弦，勇如金跃冶。", 
            "青云步伊始，白雪和殊寡。", 
            "土膏动勾芒，春情满原野。", 
            "桂树歌讵已？柳枝折难舍。", 
            "别梦梁月堕，清谈松风洒。", 
            "蓬藋既可居，芦菔自堪鲊。", 
            "望望玉山阿，来朝卜灯灺。"
        ], 
        "title": "至正十年正月一日，与龙门僧良琦、临海陈基联句，送匡庐道士于彦成归越，兼柬萧元泰、卢益修云", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "藏书地肺穴，归巢湖领山。", 
            "秋清蒹葭露，水落芙容湾。", 
            "虫飞烛见跋，鹤唳棚上擐。", 
            "桂丛岂充隐？草间斯投闲。", 
            "脱帻鬓俱秃，哦诗意殊悭。", 
            "惊飙搅坠叶，疏棂袅丛蕳。", 
            "炉温夕熏罢，汀寒夜舟还。", 
            "瀛屿倚突兀，海图挂斓斑。", 
            "熊经谅方煦，豹隐知难攀？", 
            "遥闻城门柝，却换刀头环。", 
            "濡毫沥蟾滴。", 
            "倚墙童齁熟，覆杯酒肠孱。", 
            "神光出葭菼，澄怀斩茅菅。", 
            "气存验当宁，道充甘抱关。", 
            "腥腐孰不死？伐洗我独顽。", 
            "仙从琴心舞。", 
            "出处匪异致，躁静难同班。", 
            "渊宅鉴鼌气，天游涤神奸。", 
            "缅昔郿坞筑。", 
            "并乏麦饭飨，益重黎氓瘝。", 
            "两弹闻鹃血，重洒化鹤潸。", 
            "穷阖劫灰聚？故国亡诗删。", 
            "于焉遁葛井，岂徒慕商颜？", 
            "茹芝腹能实，饮菊姿逾娴。", 
            "披云陟砢硪，临池漱潺湲。", 
            "神鲤破网出。", 
            "烟际挐画鹢，掌中喂白鹇。", 
            "去乡吴音鲠，支颐越吟艰。", 
            "一世更聚散，多岐重忧患。", 
            "睽违隔风雨。"
        ], 
        "title": "神光楼，与张伯雨联句", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "中吴泮宫古，广文官舍敞。", 
            "佩衿方休诵，冠带骈憩鞅。", 
            "岁晏云四合，雪暮霰交响。", 
            "飞帘势簸扬，滕六影下上。", 
            "污邪毕洁净，坱轧周涤荡。", 
            "若将混端倪，无复别封壤。", 
            "飒沓竹末俯，碎兀木本强。", 
            "漏壶咽铜龙，城柝卧素蟒。", 
            "冰澌静胶研，颢气深刺幌。", 
            "香乾芸散帙，味永齑冻盎。", 
            "拥褐肩独耸，击钵技自痒。", 
            "诗盟得寒郊，茗饮失粗党。", 
            "路迷梁园邈，地失程门丈。", 
            "殊怜局驴背，颇快衣鹤氅。", 
            "沈廖度郢曲，浩溔泛剡桨。", 
            "流风注存心，叔世入纡想。", 
            "戍遥皲瘃苦，野旷爪牙攘。", 
            "好音怀鸱枭，怪物绝魍魉。", 
            "愿追文正躅，不辞庆历党。", 
            "层甍庋诸经，直道扩群枉。", 
            "新知春兰蔼，旧游曙星朗。", 
            "谦虚侧皋比，欲寡贱熊掌。", 
            "张灯初筵秩，举爵朋酒飨。", 
            "黄羞登俎柑，白荐作羹鲞。", 
            "叙齿先一饭，探钱罄馀帑。", 
            "清宜禅僧分，瑞许贤守赏。", 
            "螟蝝殄无类，来牟熟有象。", 
            "阴褰天光发，阳复履道长。", 
            "高视吞八九，独立配参两。", 
            "幸敦君子交，再极尼丘仰。"
        ], 
        "title": "同郑基本初访吴庠郑元祐明德教授、俞鼎叔铉学正，教授留饮斋中。是夕雪，因相与联句以纪一时会盍", 
        "type": "古风", 
        "yun": "养"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "穹庐野布诺水东，大旗之下单于宫。", 
            "甲光五色马如蚁，列屋层毡嘶朔风。", 
            "月氏降王昔授首，圆颅启封出盛酒。", 
            "金屑露刀□□□，挠以留犁不停手。", 
            "汉国使者歃血盟，大邦气与虹霓争。", 
            "当时老上天骄子，控弦西射金天精。", 
            "数级论功溅腥血，剑花交簇阴山雪。", 
            "饮至龙廷醉蹋舞，一卮倒注阳灵穴。", 
            "哀王之殁同智瑶，帝阍盍遣巫阳招？", 
            "魂招不来守之泣，恨结玄云贯寒日。"
        ], 
        "title": "月氏王头饮器歌", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "玉晨明皇大道君，丹霞上宫校琼文。", 
            "芙蓉制冠珠织裙，并乘绿舆驾飞云。", 
            "有美一人岸青帉，来从东瓯东海濆。", 
            "不笑不语寡戚忻，帝惊顾语仙圣群。", 
            "是能执持神化蕴，子昔梦噩帝怒贲。", 
            "拯子于危释忧慬，报崇仙阶秩孔殷。", 
            "尚念无以章殊勋，琳宫紫幄珠流熉。", 
            "灵来乘纯去乘雯，影响浊世那由闻？", 
            "神孙飘翩接芳芬，烹阳冶阴调夕昕。", 
            "气神元精驻不分，由能鍊之久益贲。", 
            "水浸不溺火不焚，是谓真人非外棼。", 
            "雁荡木落溪沄沄，子今东归似惊麇。", 
            "将与浮脆同氤氲，酾之清泠濯垢氛。", 
            "我将学之意则勤，其如衰年日已曛。", 
            "况复岁晏手足皲，作诗送子空云云。"
        ], 
        "title": "送林彦清归永嘉", 
        "type": "古风", 
        "yun": "文"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "冯翁耽耽老墨虎，啸风词林彍飞弩。", 
            "熊罴象犀在不数，血人牙牙齿踰斧。", 
            "有一婴之折汝股，横行妥尾孰敢侮？", 
            "天门九关列翁伍，让翁先登翁孔武。", 
            "丙班文章耀策府，葩华綷错杂织组。", 
            "不于其彝于其阻，物不虎伤虎物遹。", 
            "枝撑倒颠人汝苦，北登居庸豁心腑。", 
            "飞峦去天仅尺五，黛拥岚浮动百堵。", 
            "翠华北巡六飞举，从官车骑多如雨。", 
            "翁如扬雄不罗缕，作赋铺陈传下土。", 
            "如何大将建旗鼓，六师如云一掷赌。", 
            "翁今骑箕还帝所，独遗手书作媚妩。", 
            "得之者谁邓春父，菖蒲为菹范登俎。", 
            "蜇喉戟唇不敢吐，还如天霜贷宿莽。", 
            "物以多贵等束楚，爨妇炀灶喜欲舞。", 
            "遂昌山樵手独拊，题诗愧无一字补，翁名星垂万万古。"
        ], 
        "title": "题冯子振居庸赋", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "人间契阔六年馀，清夜迎船过隐居。", 
            "寒日当阶散霜雪，疏篁绕壁韵笙竽。", 
            "烧香遂入维摩室，振席闲研老氏书。", 
            "久识先生有仙骨，莫年服食转清虚。"
        ], 
        "title": "至正三年癸未冬辜月廿六日，贞居由荆溪过林下，留旬有三日，为写云林萧散图，并赋长句书其上留别", 
        "type": "律诗", 
        "yun": null
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "三十六陂空似昔，荷花荷叶待谁看？", 
            "星辰不合躔龙尾，性命何嫌似鼠肝？", 
            "盘石处安心不转，蓼莪才说泪难乾。", 
            "晚来惟有墙头月，依旧清辉照鹖冠。"
        ], 
        "title": "六月六日，初度有感", 
        "type": "律诗", 
        "yun": "寒"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "万里乘轺出帝城，涉波南海斩奔鲸。", 
            "回辕不困壶中隐，乘棹来寻谷口耕。", 
            "尚可班荆谈智略，何嫌拾芥取功名？", 
            "更吹箫管扬州去，莫遣春愁白发生。"
        ], 
        "title": "嘉潘总戎征南回", 
        "type": "律诗", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "穴墙薜荔根株悬，倒架蒲萄藤蔓牵。", 
            "非无洛下先生屋，须得邛州录事钱。", 
            "鸿雁天高青不雨，鹡鸰沙晚白生烟。", 
            "松云隐屋结搆未？何日书来解榻眠？"
        ], 
        "title": "次倪元镇见寄", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "倪郎作画如斲冰，浊以净之而独清。", 
            "溪寒沙瘦既无滓，石剥树皴能有情。", 
            "珊瑚忽从铁网出，瑶草乃向斋房生。", 
            "譬则饮酒不求醉，政自与物无亏成。"
        ], 
        "title": "元镇画", 
        "type": "律诗", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "总戎西蜀几经年，从事谁令尔独贤？", 
            "跃马莫矜横槊赋，闻鸡不道枕戈眠。", 
            "韬藏宝剑尘生匣，爱惜雕弓夜弛弦。", 
            "归到阆州三月尽，江花如锦照行鞯。"
        ], 
        "title": "送萧万户还蜀二首 其一", 
        "type": "律诗", 
        "yun": "先"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "百丈牵江诣阆州，旌旗拥接旧君侯。", 
            "按行貔虎千岩戍，蹴踏鱼龙万里流。", 
            "夺锦亭围花阵雨，离堆记积藓痕秋。", 
            "平生谩有相如檄，拿手何时作胜游？"
        ], 
        "title": "送萧万户还蜀二首 其二", 
        "type": "律诗", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "子刻印如刻秋涛，转摺变化手纵操。", 
            "螭扁神凝李斯篆，肯綮妙悟庖丁刀。", 
            "汉章旧制蟠龟钮，魏武新书閟虎韬。", 
            "太史周南纵留滞，剑文仍欲洗金膏。"
        ], 
        "title": "赠篆刻朱生盛", 
        "type": "律诗", 
        "yun": "豪"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "花蕊迎春红渐肥，烧痕伤旱绿全稀。", 
            "涸陂未下双黄鹄，空谷何嫌一布衣？", 
            "仙掌玉腴甘露降，斋房芝嫩采云飞。", 
            "德星会向良宵聚，只恐山人取醉归。"
        ], 
        "title": "次韵陈子言", 
        "type": "律诗", 
        "yun": "微"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "陌头微雨细皑皑，陌上小桃红未开。", 
            "尽日已催梅破萼，向阳还迫草抽荄。", 
            "长镵早与栽黄独，深巷时须步绿苔。", 
            "只恐晴明花发尽，须教梁燕早归来。"
        ], 
        "title": "催花雨", 
        "type": "律诗", 
        "yun": "灰"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "方看幽草动区萌，便有交枝啭谷莺。", 
            "树影齐圆日停午，蜂衙欲罢雨初晴。", 
            "青摹屋角山容出，翠养墙根石发生。", 
            "自为新来作诗瘦，隐侯元不负闲情。"
        ], 
        "title": "生香亭", 
        "type": "律诗", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "栖遁青山深复深，尚尔跫然闻足音。", 
            "鸡鸣树颠客叩户，水流花开风满林。", 
            "身拜东皇抚玉珥，首峨南冠弹素琴。", 
            "一闻招隐淮南赋，便将飞屩度千岑。"
        ], 
        "title": "陈栖山", 
        "type": "律诗", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "不见李丹名父子，澄江日日水烟中。", 
            "角声古戍凄霜月，暝色孤帆乱渚鸿。", 
            "苜蓿阑干朝采上，蒹葭零落岁华空。", 
            "登高能赋陪熊轼，却是穷吟倚北风。"
        ], 
        "title": "寄李大本，兼柬理江阴", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "飞楼百尺堠山西，长日看山不下梯。", 
            "檐树午晴乌鸟噪，井梧月上凤凰栖。", 
            "翠娥度曲繁声换，缃帙垂签细字题。", 
            "何处一声樵子笛？阴阴桃李绿成蹊。"
        ], 
        "title": "钱氏东楼", 
        "type": "律诗", 
        "yun": "齐"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "玉川破屋柴门晚，遣送灵苗似谷芽。", 
            "秀句惊看红药嫩，狂歌起舞白题斜。", 
            "篮封外裹藏丹箬，鼎候旁存伏火砂。", 
            "啜罢东风欲仙去，更从何处觅三车？"
        ], 
        "title": "答谢白马奭公送茶", 
        "type": "律诗", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "飞锡晓辞师子林，五台天远谷岩深。", 
            "宝光面面金银刹，天乐时时钟磬音。", 
            "崖土亦知成佛贵，峡泉似泻祝尧心。", 
            "北归且向皇都住，莫听西风月夜砧。"
        ], 
        "title": "送僧礼五台", 
        "type": "律诗", 
        "yun": "侵"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "岩桂花开江浦流，辟疆园里旧曾游。", 
            "天方雨粟成金色，风直吹香上玉楼。", 
            "空里宝云狮子座，镜中丝鬓鹔鹴裘。", 
            "姮娥手种谁攀得？一曲鸾笙万壑秋。"
        ], 
        "title": "金粟影", 
        "type": "律诗", 
        "yun": "尤"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "晴峰抹出海虞山，宛在空明野水间。", 
            "范蠡不骑丹凤去，仲雍仍驾彩云还。", 
            "浪花光闪芝三秀，雾雨寒增豹一斑。", 
            "试问风帆去何许？想闻环佩玉珊珊。"
        ], 
        "title": "湖光山色楼", 
        "type": "律诗", 
        "yun": null
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "奕奕金坛世寿堂，钟才应运适相当。", 
            "练川新借光华月，吴县阴垂蔽芾棠。", 
            "孝友已堪民表率，清廉更作吏堤防。", 
            "殷勤父老求篇咏，写向奎仙品藻傍。"
        ], 
        "title": "题张氏世寿堂", 
        "type": "律诗", 
        "yun": "阳"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "矫矫金坛八十翁，翻经收得大乘功。", 
            "瞳人水剪琉璃碧，舌相香喷菡萏红。", 
            "一邑弦歌蒙子化，四窗灯火与孙同。", 
            "太平有日归阳羡，还理田园乐岁丰。"
        ], 
        "title": "翻经，奉简天民有道先生", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "白骨自应无葬地，青山可复有遗民？", 
            "何时得返屠羊肆？古庙无惭刺虎人。", 
            "制锦邑中推令子，听经池上跃修鳞。", 
            "绿云洞里遗编在，循省加工莫厌频。"
        ], 
        "title": "成广陵先生以诗寄张先生，韵度深稳，谨依韵奉和", 
        "type": "律诗", 
        "yun": "真"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "造物反乎覆，白首困耆英。", 
            "吟风赏月石上，一笑再河清。", 
            "一百八盘道路，二十四桥歌舞，身世梦堪惊。", 
            "独酌未能醉，已醉蓦然醒。", 
            "别与老，惊相见，几回新。", 
            "来时燕栖未稳，满耳又蝉声。", 
            "闲忆钱塘江上，两点青山欲白，血石起鞭霆。", 
            "此事复安在，相对说平生。"
        ], 
        "title": "水调歌头 其二十四 和尹存吾", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "晓殿龙光起。", 
            "御香浓、新诗写就，云飞相第。", 
            "一自骑箕承帝赉，千载君臣鱼水。", 
            "端不负、当年弧矢。", 
            "赤壁周郎神游处，料羞看、故垒斜阳里。", 
            "今共看，更无比。", 
            "尊前若说平生事。", 
            "叹长江、几番风浪，几人胆碎。", 
            "数载太平丰年瑞。", 
            "三百年间又几。", 
            "想皇揆、初心应喜。", 
            "渐近中秋团团月，算人间天上、俱清美。", 
            "祝千岁，似甲子。"
        ], 
        "title": "金缕曲 其一 代贺丞相，有序", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "秋老寒香圃。", 
            "自春来、桔槔闲了，去天尺五。", 
            "陌上踏歌来何暮，收得黄云如土。", 
            "但稽首、福星初度。", 
            "不是使君人间佛，甚今朝、欲雨今朝雨。", 
            "持寿酒，为公舞。", 
            "虎头画手谁堪许。", 
            "写天人、方瞳红颊，共宾笑语。", 
            "卫戟连营三千士，簇簇满城箫鼓。", 
            "早恐是、留公不住。", 
            "飞去翩翩嫌白鹭，算年来、稀姓多登府。", 
            "祝千岁，奉明主。"
        ], 
        "title": "金缕曲 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "春入番江雨。", 
            "满湖山、莺啼燕语，前歌后舞。", 
            "闻道行骢行且止，却听谯楼更鼓。", 
            "正未卜，阴晴同否。", 
            "老子胸中高小范，这精神、堪更开封府。", 
            "新治足，旧民苦。", 
            "扁舟浩荡乘风去。", 
            "看莱衣、思贤堂上，寿觞朝举。", 
            "六十二三前度者，敢望香山老傅。", 
            "又过了、午年端午。", 
            "采采菖蒲三三节，寄我公、矫矫扶天路。", 
            "重归衮，到相圃。"
        ], 
        "title": "金缕曲 其三 奇番总管周耐轩生日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "我误留公住。", 
            "看人间、犹是重阳，满城风雨。", 
            "父老棠阴携孺子，记得元宵歌舞。", 
            "但稽首、乌乌无语。", 
            "我有桓筝千年恨，为谢公、目送还云抚。", 
            "公不乐，尚何苦。", 
            "吾侬心事凭谁诉。", 
            "有谁知、闭户穷愁，欲从之去。", 
            "闻道明朝生申也，满酌一杯螺浦。", 
            "又知复、明年何处。", 
            "天若有情西江者，便使君、骢马来当路。", 
            "香瓣起，胜金缕。"
        ], 
        "title": "金缕曲 其四 寿李公谨同知", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "忘却来时路。", 
            "恨苍苍、寒冰弃我，江南闲处。", 
            "世事早知今如此，何不老农老圃。", 
            "更种个、梅花深住。", 
            "冻雨前朝浯溪石，对苍苔、堕泪怜臣甫。", 
            "山似我，两眉聚。", 
            "岁云暮矣如何度。", 
            "但多情、寂寥相念，二三君子。", 
            "越石暮年扶风赋，犹解闻鸡起舞。", 
            "恨不减、二三十岁。", 
            "一曲相思碧云合，醉凭君、为我歌如缕。", 
            "君念我，似同祖。"
        ], 
        "title": "金缕曲 其五 和同姓草叔曲本胡端逸见寿韵并谢", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "昨醉君家酒。", 
            "从今十万八千场，未疏老友。", 
            "人道水仙标格俊，不许梅花殿后。", 
            "但赢得、一年年瘦。", 
            "迤逦聚星楼上雪，待天风、浩荡重携手。", 
            "酌君酒，献君寿。", 
            "年前春入燕台柳。", 
            "看联翩、四辈金鞭，长楸承受。", 
            "岂有中朝瓯覆久，更落闽山海口。", 
            "端自有、玉堂金斗。", 
            "我喜明年申又酉，但乞浆、所得皆醇酎。", 
            "拚醉里，送行昼。"
        ], 
        "title": "金缕曲 其六 寿陈静山", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "七十三年矣。", 
            "记小人、四百四十，五番甲子。", 
            "看到蓬莱水清浅，休说树犹日如此。", 
            "但梦梦、昨非今是。", 
            "一曲尊前离鸾操，抚铜仙、清泪如铅水。", 
            "歌未断，我先醉。", 
            "新来画得耆英似。", 
            "似灞桥、风雪吟肩，水仙梅弟。", 
            "里巷依稀灵光在，飞过劫灰如洗。", 
            "笑少伴、乌衣馀几。", 
            "老子平生何曾默，暮年诗、句句皆成史。", 
            "个亥字，甲申起。"
        ], 
        "title": "金缕曲 其七 寿朱氏老人七十三岁", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "拍瓮春醅动。", 
            "洞庭霜、压绿堆黄，林苞堪贡。", 
            "况有老人潭边菊，摇落赏心入梦。", 
            "数百岁、半来许中。", 
            "儿女牵衣团栾处，绕公公、愿献生申颂。", 
            "公性歰，待重风。", 
            "人生一笑何时重。", 
            "奈今朝、有客无鱼，有鱼留冻。", 
            "何似尊前斑斓起，低唱浅斟齐奉。", 
            "也不待、烹龙炰凤。", 
            "此会明年知谁健，说边愁、望断先生宋。", 
            "醒最苦，醉聊共。"
        ], 
        "title": "金缕曲 其八 和潭东劝饮寿觞", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "绝北寒声动。", 
            "渺黄昏、叶满长安，云迷章贡。", 
            "最苦周公千年后，正与莽新同梦。", 
            "五十国、纷纷入中。", 
            "摇飏都人歌郿坞，问何如、昨日崧高颂。", 
            "胪九锡，竟谁风。", 
            "当初共道擎天重。", 
            "奈天教、垓下风寒，滹沱兵冻。", 
            "寂寞放翁南园记，带得园柑进奉。", 
            "怅回首、何人修凤。", 
            "寄语权门趋炎者，这朝廷、不是邦昌宋。", 
            "真与赝，可能共。"
        ], 
        "title": "金缕曲 其九", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "吾鬓如霜蕊。", 
            "自江南、西风尘起，倒骑秃尾。", 
            "旧日汾阳中书令，何限门生儿子。", 
            "到今也、陆沈草昧。", 
            "醉里不行西州路，但斗间、看望成龙气。", 
            "聊寂寞，自相慰。", 
            "夫君自是人间瑞。", 
            "叹生儿、当如异日，孙仲谋耳。", 
            "健笔风云蛟龙起，人物山川形势。", 
            "犹有封、狼居胥意。", 
            "伐木嘤嘤出幽谷，问天之将丧斯文未。", 
            "吾待子，望如岁。"
        ], 
        "title": "金缕曲 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "岁事峥嵘甚。", 
            "是当年、爆竹驱傩，插金幡胜。", 
            "忽晓阑街儿童语，不为上元灯近。", 
            "但笑拣、梅簪公鬓。", 
            "莫恨青青如今白，愿年年、语取东君信。", 
            "巾未堕，笑重整。", 
            "他年不信东风冷。", 
            "鼓连天、银烛花光，柳芽催迸。", 
            "漫说沈香亭羯鼓，自著锦袍吟凭。", 
            "待吹彻、玉箫人醒。", 
            "不带汝阳天人福，便不教、百又馀年剩。", 
            "歌此曲，休辞饮。"
        ], 
        "title": "金缕曲 其十二 贺赵松庐", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "叶叶跳珠雨。", 
            "里湖通、十里红香，画桡齐举。", 
            "昨梦天风高黄鹄，下俯人间何许。", 
            "但动地、潮声如鼓。", 
            "竹阁楼台青青草，问木棉、羁客魂归否。", 
            "盘泣露，寺钟语。", 
            "梦回酷似灵均苦。", 
            "叹神游、前度都非，明朝重五。", 
            "满眼离骚无人赋，忘却君愁吊古。", 
            "任醉里、乌乌缕缕。", 
            "渺渺茂陵安期叟，共鄗池、夜别还于楚。", 
            "采涧绿，久延伫。"
        ], 
        "title": "金缕曲 其十三 壬午五日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "襟泪涔涔雨。", 
            "料骚魂、水解千年，依然轻举。", 
            "还看吴儿胥涛上，高出浪花几许。", 
            "绝倒是、东南旗鼓。", 
            "风雨蛟龙争何事，问彩丝、香粽犹存否。", 
            "溪女伴，采莲语。", 
            "古人不似今人苦。", 
            "漫追谈、少日风流，三三五五。", 
            "谁似鄱阳鸱夷者，相望怀沙终古。", 
            "待唤醒、重听金缕。", 
            "尚有远游当年恨，恨南公、不见秦为楚。", 
            "天又暮，黯凝伫。"
        ], 
        "title": "金缕曲 其十四 叠韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "锦岸吴船鼓。", 
            "问沙鸥、当日沈湘，是何端午。", 
            "长恨青青朱门艾，结束腰身似虎。", 
            "空泪落、婵媛媭女。", 
            "我醉招累清醒否，算平生、清又醒还误。", 
            "累笑我，醉中语。", 
            "黄头舞棹临江处。", 
            "向人间、独竞南风，叫云激楚。", 
            "笑倒两崖人如蚁，不管颓波千屡。", 
            "忽惊抱、汨罗无柱。", 
            "欸乃渔歌斜阳外，几书生、能办投湘赋。", 
            "歌此恨，泪如缕。"
        ], 
        "title": "金缕曲 其十五 五日和韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "破帽吹愁去。", 
            "绕郊墟、残灰败壁，冷烟斜雨。", 
            "舞马梦惊城乌起，散作童妖灶语。", 
            "漫说与、谢仙一句。", 
            "犹记醉归西州路，问行人、望望骊烽误。", 
            "几未失，丧公屦。", 
            "高高况是兴亡处。", 
            "望平沙、落日湖光，暗淮沈楚。", 
            "寂寞西陵歌又舞，疑冢嵯峨新土。", 
            "黯牛笛、参差归路。", 
            "试问文君容赊否，待东篱、更就黄花浦。", 
            "拚酩酊，涴蓝缕。"
        ], 
        "title": "金缕曲 其十六 古岩和去年九日约登高韵，再用前韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "风雨东篱晚。", 
            "渺人间、南北东西，平芜烟远。", 
            "旧日携壶吹帽处，一色沈冥何限。", 
            "天不遣、魂销肠断。", 
            "不是苦无看山分，料青山、也自羞人面。", 
            "秋后瘦，老来倦。", 
            "惊回昨梦青山转。", 
            "恨一林、金粟都空，静无人见。", 
            "默默黄花明朝有，只待插花寻伴。", 
            "又谁笑、今朝蝶怨。", 
            "潦倒玉山休重醉，到簪萸、忍待人频劝。", 
            "今又惜，几人健。"
        ], 
        "title": "金缕曲 其十七 丙戌九日", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "与客携壶去。", 
            "望高高、半山失却，满城风雨。", 
            "何许白衣人邂逅，小立东篱共语。", 
            "未怪是、催租断句。", 
            "寂寞午鸡啼三四，悄老人、桥上前期误。", 
            "卿且去，整吾屦。", 
            "寒空旧是题诗处。", 
            "莽云烟、缠蛟舞凤，东吴西楚。", 
            "千古新亭英雄梦，泪湿神州块土。", 
            "叹落日、鸿沟无路。", 
            "一片沙场君不去，空平生、恨恨王夷甫。", 
            "凭半醉，付金缕。"
        ], 
        "title": "金缕曲 其十八 九日即事", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "携手登高赋。", 
            "望前山、山色如烟，烟光如雨。", 
            "少日凭阑峰南北，谁料美人迟暮。", 
            "漫回首、残基冷绪。", 
            "长恨中原无人问，到而今、总是经行处。", 
            "书易就，雁难付。", 
            "斜阳日日长亭路。", 
            "倚秋风、洞庭一剑，故人何许。", 
            "寂寞柴桑寒花外，还有白衣来否。", 
            "但哨遍、长歌归去。", 
            "尚有孔明英英者，怅孔明、自是英英误。", 
            "歌未断，鬓成缕。"
        ], 
        "title": "金缕曲 其十九 登高华盖岭和同游韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "问何年种植。", 
            "独成蹊、秾华烂漫，锦开千步。", 
            "花下老人犹记我，不似那回赏处。", 
            "并吹却、道边谢墅。", 
            "黄四娘家今何在，也飘零、偎向前村住。", 
            "千万恨，寄红雨。", 
            "携壶藉草行歌暮。", 
            "记前宵、深盟止酒，况堪扶路。", 
            "破手一杯花浮面，不觉二三四五。", 
            "更竹里、颠狂崔护。", 
            "试语看花诸君子，但如今、俯仰成前度。", 
            "君不见，曲江树。"
        ], 
        "title": "金缕曲 其二 绝江观桃，座间和韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "少日都门路。", 
            "听长亭、青山落日，不如归去。", 
            "十八年间来往断，白首人间今古。", 
            "又惊绝、五更一句。", 
            "道是流离蜀天子，甚当初、一似吴儿语。", 
            "臣再拜，泪如雨。", 
            "画堂客馆真无数。", 
            "记画桥、黄竹歌声，桃花前度。", 
            "风雨断魂苏季子，春梦家山何处。", 
            "谁不愿、封侯万户。", 
            "寂寞江南轮四角，问长安、道上无人住。", 
            "啼尽血，向谁诉。"
        ], 
        "title": "金缕曲 其二十一 闻杜鹃", 
        "type": "词", 
        "yun": null
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "羊裘独钓浙江湄，百姓哀哀苦乱离。", 
            "但得汉家鸿业在，莫愁光武奋身迟。"
        ], 
        "title": "绝句十首 其一", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "目断秋江欲暮时，天边落叶弄愁飞。", 
            "翠华幸北平安信，只愿新鸿带得归。"
        ], 
        "title": "绝句十首 其二", 
        "type": "绝句", 
        "yun": "微"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "玉辇愁经草地腥，酸风频捲马头尘。", 
            "我朝三百年忠厚，不信山河属别人。"
        ], 
        "title": "绝句十首 其三", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "阊门城外水涵空，雁影凄凉落照中。", 
            "一望秋风数千里，不知何处是行宫。"
        ], 
        "title": "绝句十首 其四", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "草木恩深雨露馀，公卿环列汉庭居。", 
            "一朝投阁千年笑，却是杨雄不读书。"
        ], 
        "title": "绝句十首 其五", 
        "type": "绝句", 
        "yun": "鱼"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "一叶飞秋万树寒，行吟憔悴倚栏干。", 
            "渊明只忆晋朝事，满眼黄花泪不乾。"
        ], 
        "title": "绝句十首 其六", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "银汉斜倾玉漏残，钗虫熠熠照清寒。", 
            "最怜今夜下弦月，一半娑婆树不完。"
        ], 
        "title": "绝句十首 其七", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "騣笠毡靴搭护衣，金牌骏马走如飞。", 
            "十三门里秋光冷，谁梦朝天喝道归。"
        ], 
        "title": "绝句十首 其八", 
        "type": "绝句", 
        "yun": "微"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "西风满路奈愁何，昏鼓声中厌北歌。", 
            "菱藕市空灯火断，一城秋怨月明多。"
        ], 
        "title": "绝句十首 其九", 
        "type": "绝句", 
        "yun": "歌"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "子夜神游碧落间，群仙飞语下人寰。", 
            "上天深念苍生苦，特敕三宫圣驾还。"
        ], 
        "title": "绝句十首 其十", 
        "type": "绝句", 
        "yun": "删"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "举家自杀尽忠臣，面仰青天哭断声。", 
            "听得北人歌里唱，潭州城是铁州城。"
        ], 
        "title": "五忠咏 制置李公（芾）", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "大驾迢迢已北行，淮南犹守九州城。", 
            "只谋渡海南归国，不意忘躯博得名。"
        ], 
        "title": "五忠咏 丞相李公（庭芝）", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "杀气盘空白昼阴，始终不变似精金。", 
            "直疑碧落三更月，来作将军一片心。"
        ], 
        "title": "五忠咏 察使姜公（才）", 
        "type": "绝句", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "健儿三百陷胡尘，匹马孤腾勇过人。", 
            "至死执刀唯骂贼，自言不作两朝臣。"
        ], 
        "title": "五忠咏 都统王公（安节）", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "玉殿辞春陷马尘，忍将膻秽污贞身。", 
            "能行男子难行事，羞杀朝中投阁人。"
        ], 
        "title": "五忠咏 随驾内嫔某氏", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "淳祐初年同下生，已经三十七番春。", 
            "此身虽堕胡尘里，只是三朝天子臣。"
        ], 
        "title": "寄同庚友", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "旅琐曾听月下猿，至今触事即愁端。", 
            "北风昨夜无情甚，又作冬来一信寒。"
        ], 
        "title": "即事", 
        "type": "绝句", 
        "yun": "寒"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "天地无情正北风，飞鸿哀咽乱云中。", 
            "此时纵使开千树，不及东皇一点红。"
        ], 
        "title": "小春花", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "雁宇高高兔国斜，湿花飞露沁流霞。", 
            "狂来清兴不可遏，吃尽寒梅一树花。"
        ], 
        "title": "己卯十一月朔又梦食梅花梦中作", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "风物清妍地不尘，一天无尽四时春。", 
            "此中正属忘怀境，来者多应避世人。"
        ], 
        "title": "醉乡十二首 其八", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "红潮初上玉船空，假道青州一水通。", 
            "相去尘寰千万里，不愁日夜不春风。"
        ], 
        "title": "醉乡十二首 其九", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "山塘游舫接荒城，纵有笙歌耳不清。", 
            "深忆国家无事日，人心和气是春声。"
        ], 
        "title": "春日偶成五绝 其一", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "晓来怕上最高楼，春尽时光只似秋。", 
            "草木荒寒生意涩，风腥雨腻一天愁。"
        ], 
        "title": "春日偶成五绝 其二", 
        "type": "绝句", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "郡县荒芜哭暮笳，凭高望不见天涯。", 
            "如今挥泪洒枯木，南国春回生紫华。"
        ], 
        "title": "春日偶成五绝 其三", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "天地腥膻社稷隳，万邦赤子病流离。", 
            "几番曾共秋风语，说得虚空亦泪垂。"
        ], 
        "title": "春日偶成五绝 其四", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "百万胡儿犯大朝，奔南狩北恨迢迢。", 
            "我非办得中兴事，一点英灵死不消。"
        ], 
        "title": "春日偶成五绝 其五", 
        "type": "绝句", 
        "yun": "萧"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "一听茶歌泪即流，更兼风叶响飕飕。", 
            "不堪满地馀残照，并与新寒合作愁。"
        ], 
        "title": "六砺三首（郊外独游草） 其一", 
        "type": "绝句", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "又是江空岁晚时，痛思国事独行迟。", 
            "青山无语青天远，吐出丹心把向谁。"
        ], 
        "title": "六砺三首（郊外独游草） 其二", 
        "type": "绝句", 
        "yun": "支"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "操得南音类楚囚，早期戮力复神州。", 
            "须知铁铸忠臣骨，纵作微尘亦不休。"
        ], 
        "title": "六砺三首（郊外独游草） 其三", 
        "type": "绝句", 
        "yun": "尤"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "寒结痴阴惨物华，莫将憔悴听胡笳。", 
            "明年无限风花在，夺得春回是此花。"
        ], 
        "title": "梅花", 
        "type": "绝句", 
        "yun": "麻"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "谁□銮舆向蜀行，梨园弟子歇新声。", 
            "及知凝碧池头事，难得乐工雷海清。"
        ], 
        "title": "题明皇按乐图", 
        "type": "绝句", 
        "yun": "庚"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "涉险应难得命还，倭中风土素蛮顽。", 
            "纵饶航海数百万，不直龙王一怒间。"
        ], 
        "title": "元贼谋取日本二绝 其一", 
        "type": "绝句", 
        "yun": "删"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "海外东夷数万程，无仇于鞑亦生嗔。", 
            "此番去者皆衔怨，试看他时秦灭秦。"
        ], 
        "title": "元贼谋取日本二绝 其二", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "阴山腥马蹂京尘，锁杀宫花不识春。", 
            "哭问钱塘江上月，如今谁是去邠人。"
        ], 
        "title": "题萧梅初旧所藏钱塘王畿图二首（六月） 其一", 
        "type": "绝句", 
        "yun": "真"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "抚膺唁国问苍苍，郭唶声中喜气昌。", 
            "偷报故都忠义士，赵家天下又南阳。"
        ], 
        "title": "题萧梅初旧所藏钱塘王畿图二首（六月） 其二", 
        "type": "绝句", 
        "yun": "阳"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "清晓清风吹过后，露出青青一罅天。", 
            "一似推篷偷看见，竹林半抹古苍烟。"
        ], 
        "title": "题竹叶间", 
        "type": "绝句", 
        "yun": "先"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "万顷琅玕压碧云，清风幽兴渺无垠。", 
            "当时首肯说不得，不意相知有此君。"
        ], 
        "title": "自题墨竹", 
        "type": "绝句", 
        "yun": "文"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "天垂古色映柴门，千古传家事具存。", 
            "此世只除君父外，不曾重受别人恩。"
        ], 
        "title": "题郑子封书塾", 
        "type": "绝句", 
        "yun": "元"
    }, 
    {
        "author": "郑元祐", 
        "era": "元", 
        "subtype": null, 
        "text": [
            "馀不之水浮玉山，仙人来往乎其闲。", 
            "圭璋藻思发天巧，粉墨绢楮留人间。", 
            "钱翁山居窈绵密，深润山林閟白日。", 
            "翁去而今能几年？旧游一变成荒烟。", 
            "惟有墨迹长不泯，夜夜白虹光满天。"
        ], 
        "title": "题钱舜举浮玉山居图二首 其一", 
        "type": "古风", 
        "yun": null
    }, 
    {
        "author": "郑元祐", 
        "era": "元", 
        "subtype": null, 
        "text": [
            "客常笑我不买山，我爱水竹村幽闲。", 
            "石梁平坦行可度，吠犬鸣鸡邻舍间。", 
            "昔人养性藏深密，懒出户庭消永日。", 
            "花开花落罔知年，补屋牵动苍萝烟。", 
            "钱公画图好山树，一绿交映如春天。"
        ], 
        "title": "题钱舜举浮玉山居图二首 其二", 
        "type": "古风", 
        "yun": null
    }, 
    {
        "author": "赵奕", 
        "era": "元", 
        "subtype": null, 
        "text": [
            "湖头日日水光波，两两吴娃打桨过。", 
            "笑隔芙蓉不相识，向人犹自唱吴歌。"
        ], 
        "title": "西湖竹枝词", 
        "type": "词", 
        "yun": null
    }, 
    {
        "author": "赵复", 
        "era": "元", 
        "subtype": "七言绝句", 
        "text": [
            "寄语江南皇甫庭，此行无虑隔平生。", 
            "眼前漫有千行泪，水自东流月自明。"
        ], 
        "title": "寄皇甫庭", 
        "type": "绝句", 
        "yun": "庚"
    }, 
    {
        "author": "赵复", 
        "era": "元", 
        "subtype": "七言绝句", 
        "text": [
            "醉乘鸾驭到仙家，彩笔云笺赋落霞。", 
            "老去空山秋寂寞，自锄明月种梅花。"
        ], 
        "title": "自遗", 
        "type": "绝句", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "墟陇依依隔洞庭，孝思图里柏杉青。", 
            "水烟空阔惊身在，霜露焄蒿每泪零。", 
            "林屋洞深云气重，娄江潮落雨蓬腥。", 
            "想应橘熟秋林晚，归垦岩田老一经。"
        ], 
        "title": "题林屋佳城图", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "亦是檀栾池上枝，却缘朱色借胭脂。", 
            "清荫忽讶繁红藉，劲节难从染绛移。", 
            "结实定为朱凤食，腾空堪作赤龙骑。", 
            "多应血泪湘妃尽，客赋梁园总未知。"
        ], 
        "title": "题管夫人悬崖朱竹", 
        "type": "律诗", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "贤哉此媪相良人，所至俱称德化醇。", 
            "妇道雍雍银鹿备，母仪抑抑彩衣新。", 
            "避兵远忆重城路，同穴全归百岁身。", 
            "日暮青山水呜咽，诸孤哀恸彻秋旻。"
        ], 
        "title": "物故卢氏母周夫人挽歌辞", 
        "type": "律诗", 
        "yun": "真"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "上元甲子天开日，泰定更新诏下时。", 
            "亲舍晚依吴子国，客窗山近偃王祠。", 
            "墙阴夙草春泥湿，屋角鸣禽晓日迟。", 
            "西堠梅华政如雪，晚来横笛为谁吹？"
        ], 
        "title": "甲子新岁", 
        "type": "律诗", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "华发垂垂到鬓髾，青春故故把人抛。", 
            "生同失木狙分芋，不及知风鹊有巢。", 
            "楚泽生涯千树橘，杜陵破屋几重茅？", 
            "此时归老南山下，不梦朱干舞玉梢。"
        ], 
        "title": "次韵蒋春卿见寄", 
        "type": "律诗", 
        "yun": "肴"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "芜城孤起暮云中，边燧漂沈楼橹空。", 
            "鬼燐不销忠义血，史臣谁著简书功？", 
            "铜盐利聚吴王国，歌舞香残炀帝宫。", 
            "惟有红楼旧时月，朱帘随处卷春风。"
        ], 
        "title": "扬州，寄严治中裕之", 
        "type": "律诗", 
        "yun": "东"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "钱王宫阙暮烟平，陆海金莲此夜明。", 
            "潮去潮来沦霸业，花开花落故陪京。", 
            "九天歌舞销尘劫，万井轮蹄捲市声。", 
            "今日桓伊江上笛，卧吹落月下空城。"
        ], 
        "title": "和徐生芾元宵有感", 
        "type": "律诗", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "桂丛何自舞传葩，惊怪玄冬见此花。", 
            "月窟再开金粟影，天香重降玉皇家。", 
            "攀枝楚客歌招隐，耐冷嫦娥起散花。", 
            "况有清霜辟蟫蠹，从兹不老是生涯。"
        ], 
        "title": "西清庵冬日桂华盛开", 
        "type": "律诗", 
        "yun": "麻"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "西隐西边寿乐亭，六时天乐语檐铃。", 
            "傍人驯鹤行穿竹，掠水飞鱼出听经。", 
            "月到中庭开碧落，星从南极上沧溟。", 
            "千年一息那伽定，长结慈云拥帝青。"
        ], 
        "title": "寿乐亭（在疁西邑隐寺）", 
        "type": "律诗", 
        "yun": "青"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "为爱刘郎梅雪斋，纤埃不动始澄怀。", 
            "向阳蕊绽春当户，入夜寒凝晓覆阶。", 
            "梦里梨云甘落寞，腊前柳絮孰安排？", 
            "欲知千古清刚意，更向山颠与水涯。"
        ], 
        "title": "题吴镇夏山欲雨图", 
        "type": "律诗", 
        "yun": "佳"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "卧枕船舷诗思清，望中浑恐是蓬瀛。", 
            "桥横水木已秋色，寺倚云峰更晚晴。", 
            "翠羽湿飞如见避，红香染袅似相迎。", 
            "依稀似近诛茅屋，鸡犬林萝隐隐声。"
        ], 
        "title": "舟中望邓尉山", 
        "type": "律诗", 
        "yun": "庚"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "天平寺里魏公祠，翼翼蒸尝奠荐时。", 
            "庙享百年亡国后，道求千古圣人知。", 
            "山侵鸟道盘风磴，石拔鲸牙插羽旗。", 
            "更上高亭望吴下，墓田秋实正离离。"
        ], 
        "title": "魏公祠", 
        "type": "律诗", 
        "yun": "支"
    }, 
    {
        "author": "郑元祐", 
        "era": "元", 
        "subtype": "七言律诗", 
        "text": [
            "一自玄洲守法庐，研泉分得涧循除。", 
            "钓头石记修人表，笔削山经作志书。", 
            "丹灶晚温松节酒，茶瓯春点鞠苗菹。", 
            "残骸若有登真分，亦欲西游候羽车。"
        ], 
        "title": "寄赠华阳洞隐者", 
        "type": "律诗", 
        "yun": "鱼"
    }, 
    {
        "author": "赵茂元", 
        "era": "元", 
        "subtype": null, 
        "text": [
            "曲阑廉纤杏花雨，博山烟飞袅晴缕。", 
            "梦回金帐春融融，鹦鹉惊寒隔窗语。", 
            "美人晓妆云满梳，柳风吹香入氍毹。", 
            "翠鬟袅袅绾不断，宝钗压鬓红珊瑚。", 
            "丫鬟捲帘采桃叶，惊退一双黄蛱蝶。"
        ], 
        "title": "晓寒曲", 
        "type": "古风", 
        "yun": null
    }, 
    {
        "author": "赵茂元", 
        "era": "元", 
        "subtype": null, 
        "text": [
            "平林薄暮风淅沥，黄金满地秋狼藉。", 
            "新月出岭光欲流，万籁无声夜寥阒。", 
            "谁家美人吹凤箫，彩鸾对舞摩青霄。", 
            "阑干缥缈碧云远，天风入骨凉萧萧。", 
            "铜壶冰寒银箭涩，玉露滴空衣袂湿。", 
            "红花落尽炉烟收，幽怀耿耿生新愁。", 
            "寒螀啼碎人间秋。"
        ], 
        "title": "秋宵吟", 
        "type": "古风", 
        "yun": null
    }, 
    {
        "author": "赵若秀", 
        "era": "元", 
        "subtype": null, 
        "text": [
            "看洞天佛地，秋气爽，湿衣寒。", 
            "对九锁峰高，擎天一柱，壮观杭山。", 
            "岩前。", 
            "旧遗仙迹，幻云根、直作画图看。", 
            "多少乔松古木，真如舞凤飞鸾。", 
            "西风匹马夕阳残。", 
            "行路肯辞难。", 
            "便乘此清游，欲寻仙去，心与身安。", 
            "班超侯封万里，笑虚名、牢落满人间。", 
            "试问潺潺流水，无心争似云间。"
        ], 
        "title": "木兰花慢 和陈思济", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "思与君别来，几见芙蓉花。", 
            "盈盈隔秋水，若在天一涯。", 
            "欲涉不得去，茫茫足烟雾。", 
            "汀洲多芳草，何心采蘅杜。", 
            "青鸟翱云间，锦书何时还。", 
            "君心虽匪石，秪恐凋朱颜。", 
            "朱颜不可仗，那能不惆怅。", 
            "何如双翡翠，飞去兰苕上。"
        ], 
        "title": "有所思", 
        "type": "乐府曲辞", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "一笑披衣起。", 
            "笑昨宵、东风似梦，韩张卢李。", 
            "白发红云溪上叟，不记儿孙年齿。", 
            "但回首、秦亡汉驶。", 
            "苦苦渔郎留不住，约扁舟、后日重来此。", 
            "吾已老，尚能俟。", 
            "少年未解留人意。", 
            "恍出山、红尘吹断，落花流水。", 
            "天上玉堂人间改，漫欸乃声千里。", 
            "更说似、玄都君子。", 
            "闻道酿桃堪为酒，待酿桃、千石成千醉。", 
            "春有尽，瓮无底。"
        ], 
        "title": "金缕曲 其二十二 古岩取后村和韵示余，如韵答之", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "灯共墙檠语。", 
            "记昨朝、芒鞋蓑笠，冷风斜雨。", 
            "月入宫槐槐影澹，化作槐花无数。", 
            "恍不记、鳌头压处。", 
            "不恨扬州吾不梦，恨梦中、不醉琼花露。", 
            "空耿耿，吊终古。", 
            "千蜂万蝶春为主。", 
            "怅何人、老忆江南，北朝开府。", 
            "看取当年风景在，不待花奴催鼓。", 
            "且未说、春丁分俎。", 
            "一曲沧浪邀吾和，笑先生、尚是邯郸步。", 
            "如秉苘，续残炬。"
        ], 
        "title": "金缕曲 其二十三 乡校张灯，赋者迫和，勉强趋韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "渐无多、诗朋酒伴，东林复几人许。", 
            "旧时船子西湖柳，词与东风尘土。", 
            "重记否。", 
            "那月月下旬，且避何人疏。", 
            "当朝自负。", 
            "甚堕髻愁眉，縢韝短后，一往似伧父。", 
            "当年事，伤心说庾开府。", 
            "人生无百年虑。", 
            "虎头燕颔人间肉，不是蜜翁翁做。", 
            "今又古。", 
            "是楚对凡亡，为是凡亡楚。", 
            "朝朝暮暮。", 
            "听画角楼头，呜咽未断，重数五更鼓。"
        ], 
        "title": "摸鱼儿 其一 和柳山悟和尚与李同年嘉龙韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "记玄都、看花君子，一生恨奈何许。", 
            "青云紫陌悠悠者，几个玉人成土。", 
            "今在否。", 
            "但四海九州，屈指从头疏。", 
            "吾年空负。", 
            "看射虎南山，遭逢醉尉，何须饮田父。", 
            "神清梦，也是堂堂欧府。", 
            "此中无破头虑。", 
            "种槐不隔鞭蛆恶，更祝二郎儿做。", 
            "苍苍古。", 
            "漫年又一年，老却南公楚。", 
            "池塘春暮。", 
            "笑步步鸣蛙，看成两部，正似未忘鼓。"
        ], 
        "title": "摸鱼儿 其二 和谢李同年", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "三百年、人间天上，遽如许、遽如许。", 
            "落花寒食东风雨，漠漠长陵抔土。", 
            "魂归否。", 
            "怕些不分明，又堕人笺疏。", 
            "且无相负。", 
            "记昔与诸贤，共谈洛下，曾识老人父。", 
            "牛衣泪，冷落闻鸡东府。", 
            "风尘曾独深虑。", 
            "子规声断长门晓，春梦不堪重做。", 
            "千万古。", 
            "但目极心伤，宛转虞兮楚。", 
            "江东日暮。", 
            "想野草荒田，而今何处，不待雍门鼓。"
        ], 
        "title": "摸鱼儿 其三", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "是他家、绛唇翠袖，可容卿有功否。", 
            "相思不到胭脂井，只隔东林烟柳。", 
            "春去又。", 
            "漫一夜东风，吹得花成旧。", 
            "无人举酒。", 
            "但照影堤流，图他红泪，飘洒到襟袖。", 
            "人间事，大半归谋诸妇。", 
            "不如意十八九。", 
            "敲门夜半窥园李，赤脚玉川惊走。", 
            "何处有。", 
            "更炙烛风流，看到人归后。", 
            "休休回首。", 
            "笑旧日园林，佺巢蜀锦，处处可携手。"
        ], 
        "title": "摸鱼儿 其九", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "正何须、阳关肠断，吴姬苦劝人酒。", 
            "中年怀抱萦萦处，看取伴烟和柳。", 
            "柳摇首。", 
            "笑飞到家山，已是酴醾后。", 
            "留连话旧。", 
            "问溪上儿童，颇曾见我，有此故人否。", 
            "相逢地，还忆今宵三韭。", 
            "青山知了迎候。", 
            "东风自送归帆去，吹得乱红沾袖。", 
            "暮云皱。", 
            "听杜宇高高，啼向无何有。", 
            "江花垂手。", 
            "任春色重来，江花更好，难可少年又。"
        ], 
        "title": "摸鱼儿 其十一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "待欲□、家山未得，方知名不如酒。", 
            "丹砂便做金句漏，难遣鬓青似柳。", 
            "试搔首。", 
            "记移竹南塘，又是三年后。", 
            "情怀非旧。", 
            "叹少日相如，垆边老去，能赋上林否。", 
            "种兰处，赢得青青种韭。", 
            "渊明中路相候。", 
            "何须更待三三径，也自长拖衫袖。", 
            "青袍皱。", 
            "便持当金貂，赊取邻家有。", 
            "小儿拍手。", 
            "笑昨醉如泥，盟言止酒，何事醒来又。"
        ], 
        "title": "摸鱼儿 其十二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "醉与君、狂歌又笑，不知当日何调。", 
            "孤山梅下吟魂冷，说甚那时苏小。", 
            "沧波眇。", 
            "奈此岛，累累竟是谁家表。", 
            "归欤白鸟。", 
            "看四圣飘香，朱门金榜，化作竺飞峤。", 
            "衰也久，旧游梦翠禽绕。", 
            "坱兮轧、皎兮窈。", 
            "相思一夜窗前白，谁识余怀渺渺。", 
            "残年了。", 
            "听画角，悲凉又是霜天晓。", 
            "馀音杳缈。", 
            "叹五十之年，我加八九，君隔几科诏。"
        ], 
        "title": "摸鱼儿 其十八", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "道醉乡、无边无岸，一尊到彼殊径。", 
            "是间转海人知处，尺地不教渠剩。", 
            "尊亦瘿。", 
            "问一斗消酲，一石犹难信。", 
            "临风小等。", 
            "记我友醒狂，相从有意，中路恨羌永。", 
            "梅花晚，早已雪堆余鬓。", 
            "此花宁复风韵。", 
            "空寒独倚天为主，天又几时曾定。", 
            "今为晋。", 
            "看秦女山中，绿发垂垂顶。", 
            "百年一瞬。", 
            "叹高卧北窗，闲过五十，无说答形影。"
        ], 
        "title": "摸鱼儿 其四 和韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "懒能看、海桑世界，风花过眼如传。", 
            "月明昨夜庭流水，天色朝来都变。", 
            "尘石烂。", 
            "铢衣坏，和衣减尽谁能怨。", 
            "秦亡楚倦。", 
            "但剪烛西窗，秋声入竹，点点已如霰。", 
            "当年事，本是泗亭沛县。", 
            "却教绵蕝成殿。", 
            "暮年八阵那曾用，付与江流石转。", 
            "前楚辩。", 
            "今哨遍，是乌乌者灯前劝。", 
            "乾坤较健。", 
            "叹君已归休，吾方俯仰，种种未曾见。"
        ], 
        "title": "摸鱼儿 其六 和巽吾留别韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "渺斜阳、村烟酒市，独教王谢如此。", 
            "渔翁梦入江头絮，寂寂平安西子。", 
            "东风起。", 
            "东风起。", 
            "种桃千树皆流水。", 
            "桥边万里。", 
            "甚老子情钟，明朝后日，又洒送春泪。", 
            "春过雨，历历远山如洗。", 
            "暮云堪共谁倚。", 
            "诸贤洛下风流散，轻薄纷纷馀几。", 
            "聊尔尔。", 
            "问世事。", 
            "何如自嗅残花蕊。", 
            "金铜剑履。", 
            "但陌上相逢，摩挲一笑，铸此几时矣。"
        ], 
        "title": "摸鱼儿 其七 春暮", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "又非他、今年晴少，海棠也恁空过。", 
            "清羸欲与花同梦，不似蝶深深卧。", 
            "春怜我。", 
            "我又自、怜伊不见侬赓和。", 
            "已无可奈。", 
            "但愁满清漳，君归何处，无泪与君堕。", 
            "春去也，尚欲留春可可。", 
            "问公一醉能颇。", 
            "钟情剩有词千首，待写大招招些。", 
            "休阿那。", 
            "阿那看、荒荒得似江南么。", 
            "老夫婆娑。", 
            "问篱下闲花，残红有在，容我更簪朵。"
        ], 
        "title": "摸鱼儿 其八 甲午送春", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "怎知他、春归何处，相逢且尽尊酒。", 
            "少年袅袅天涯恨，长结西湖烟柳。", 
            "休回首。", 
            "但细雨断桥，憔悴人归后。", 
            "东风似旧。", 
            "问前度桃花，刘郎能记，花复认郎否。", 
            "君且住，草草留君剪韭。", 
            "前宵更恁时候。", 
            "深杯欲共歌声滑，翻湿春衫半袖。", 
            "空眉皱。", 
            "看白发尊前，已似人人有。", 
            "临分把手。", 
            "叹一笑论文，清狂顾曲，此会几时又。"
        ], 
        "title": "摸鱼儿 酒边留同年徐云屋三首 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "更比他、东风前度，依然一榻如许。", 
            "深深旧是谁家府，落日画梁燕语。", 
            "帘半雨。", 
            "记湖海平生，相遇忘宾主。", 
            "阑珊春暮。", 
            "看城郭参差，长空澹澹，沙鸟自来去。", 
            "江山好，立马白云飞处。", 
            "秦川终是吾土。", 
            "登临笑傲西山笏，烟树高高杜宇。", 
            "君且住。", 
            "况双井泉甘，汲遍茶堪煮。", 
            "歌残金缕。", 
            "恰黄鹤飞来，月明三弄，仍是岳阳吕。"
        ], 
        "title": "摸鱼儿 其一 赋云束楼", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "是疑他、春来倏忽，是疑岁别人去。", 
            "古今守岁无言说，长是酒阑情绪。", 
            "堪恨处。", 
            "曾亲见都人，户户银花树。", 
            "星河未曙。", 
            "听朝马笼街，火城簇仗，御笔已题露。", 
            "人间事，空忆桃符旧句。", 
            "三茅钟自朝暮。", 
            "严城夜禁故如鬼，况敢凭陵大嘑。", 
            "冬冬鼓。", 
            "但画角声残，已是新人故。", 
            "休思前度。", 
            "叹五十加三，明朝领取，闲看五星聚。"
        ], 
        "title": "摸鱼儿 其十四 守岁", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "醒复醒、行吟泽畔，焉能忍此终古。", 
            "招魂过海枫林暝，招得魂归无处。", 
            "朝又暮。", 
            "但依旧，禁街人静冬冬鼓。", 
            "画船沈雨。", 
            "听欸乃渔歌，兴亡事远，咽咽未能句。", 
            "君且住。", 
            "能歌吾不如汝。", 
            "悠悠鼓枻而去。", 
            "沧洲揽结芳成艾，唤作张三李五。", 
            "羌自苦。", 
            "更闲却，玉堂端帖多多许。", 
            "无人自语。", 
            "把画扇鸾边，香罗雪底，题作午年午。"
        ], 
        "title": "摸鱼儿 其十五 和中斋端午韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "想幼安、辽东归后，自羞年少龙首。", 
            "长安市上垆边卧，枉却快行家走。", 
            "空两袖。", 
            "染醉墨淋漓，把似天香透。", 
            "功名邂逅。", 
            "便六一词高，君谟字伟，但见说行昼。", 
            "人间事，苦似成丹无候。", 
            "神清苔字如镂。", 
            "明年六十闻歌后，颇记薄醺醺否。", 
            "儿拍手。", 
            "笑马上葛疆，也作家山友。", 
            "烦伊起寿。", 
            "更待复一中，毋多酌我，疏影共三嗅。"
        ], 
        "title": "摸鱼儿 其十六 赠友人", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "也何须、晴如那日，欣然且过江去。", 
            "玄都纵有看花便，耿耿自羞前度。", 
            "堪恨处。", 
            "人道是，漫山先落坡翁句。", 
            "东风绮语。", 
            "但适意当前，来寻须赋，此土亦吾圃。", 
            "海山石，犹记芙蓉城主。", 
            "弹过飞种成土。", 
            "是间便作仙客杏，谁与一栽千树。", 
            "朝又暮。", 
            "怅二十五年，临路花如故。", 
            "人生自苦。", 
            "只唤渡观桃，侵寻至此，世事奈何许。"
        ], 
        "title": "摸鱼儿 其十七 水东桃花下赋", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "是耶非、吾年如此，更痴更悔今昨。", 
            "狂吟近日疏于酒，转似秋山瘦削。", 
            "浑未觉。", 
            "恁儿子门生，前度登高弱。", 
            "情怀又恶。", 
            "叹亲友中年，不堪离别，况复久零落。", 
            "长生药。", 
            "有分神仙难学。", 
            "人生聊复行乐。", 
            "百年半梦随流水，半在南枝北萼。", 
            "妾命薄。", 
            "但寂寞黄昏，时听城楼角。", 
            "愁无可著。", 
            "且取醉尊前，明朝休问，昨日已忘却。"
        ], 
        "title": "摸鱼儿 其十九 辛巳自寿年五十", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "世事如何说。", 
            "似举鞍、回头笑问，并州儿葛。", 
            "手障尘埃黄花路，千里龙沙如雪。", 
            "著破帽、萧萧馀发。", 
            "行过故人柴桑里，抚长松、老倒山间月。", 
            "聊共舞，命湘瑟。", 
            "春风五老多年别。", 
            "看使君、神交意气，依然晚合。", 
            "袖有玉龙提携去，满眼黄金台骨。", 
            "说不尽、古人痴绝。", 
            "我醉看天天看我，听秋风、吹动檐间铁。", 
            "长啸起，两山裂。"
        ], 
        "title": "金缕曲 送五峰归九江", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "对尊前、簪花骑竹，老胡起起能舞。", 
            "春风浩荡天涯去，惟有薰吟自语。", 
            "槐正午。", 
            "看万户蜂脾，帘幕双双乳。", 
            "娇儿騃女。", 
            "漫学得琵琶，依稀马上，总是主恩处。", 
            "凌烟像，空倚临风玉树。", 
            "升沈事遽如许。", 
            "刘郎惯是瑶池客，又醉碧桃三度。", 
            "花下数。", 
            "记三度三千，结子多红雨。", 
            "年年五五。", 
            "共准拟阶庭，钗符献酒，袅袅缀双虎。"
        ], 
        "title": "摸鱼儿 其二 寿王城山", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "角动寒谯。", 
            "看雨中灯市，雪意潇潇。", 
            "星球明戏马，歌管杂鸣刁。", 
            "泥没膝，舞停腰。", 
            "焰蜡任风销。", 
            "更可怜、红啼桃槛，绿黯杨桥。", 
            "当年乐事朝朝。", 
            "曾锦鞍呼妓，金屋藏娇。", 
            "围香春斗酒，坐月夜吹箫。", 
            "今老矣，倦歌谣。", 
            "嫌杀杜家乔。", 
            "漫三杯、踞炉觅句，断送春宵。"
        ], 
        "title": "意难忘 元宵雨", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "待借留、几曾留得，来鸿空怨秋老。", 
            "至今父老依依恨，犹说李将军好。", 
            "东门草。", 
            "早不为东风，遮却长安道。", 
            "馀民如槁。", 
            "愿金印重来，洪都开府，定复几时到。", 
            "秋江鹭，尤记当年潦倒。", 
            "沧洲无复华皓。", 
            "朝饥堕泪荒田雨，洗忆窝蜂败扫。", 
            "天能报。", 
            "看凤烛亭亭，玉树宽人抱。", 
            "风霜善保。", 
            "但逢驿寄书，无书寄语，要说趋朝早。"
        ], 
        "title": "摸鱼儿 其二十一 李府尹美任", 
        "type": "词", 
        "yun": null
    }, 
    {
        "author": "赵孟杰", 
        "era": "元", 
        "subtype": null, 
        "text": [
            "上界真人足官府，璚玦霞裾萃瑶圃。", 
            "光垂天阙日趋班，云绕丹墀联步武。", 
            "岭南歘忽瘴雾开，昂昂一鹤从天来。", 
            "峰头谪仙故居士，要叫青精共徘徊。", 
            "师雄何事罗浮梦，不解淩风候鸾凤。", 
            "好风笑语在人间，吹香已满桃花洞。", 
            "愿言寄赠春一枝，天涯未见心相知。", 
            "渺尘独立万里思，浩歌起舞舒心期。"
        ], 
        "title": "寄郭参寥", 
        "type": "古风", 
        "yun": null
    }, 
    {
        "author": "赵孟杰", 
        "era": "元", 
        "subtype": null, 
        "text": [
            "翳泉源之福地，历晋宋而至今。", 
            "乡郑葛兮何处，漫追蹑而空寻。", 
            "若有人兮山之阿，碧萝翠蔓延幽深。", 
            "流水以为带，列峰以为簪。", 
            "松风兮响金奏，竹泉兮鸣玉琴。", 
            "恍惚眇莽不可见，但睹万木森郁罗翠林。", 
            "夜残忽疑鸾凤鸣，静听细思山鸟吟，遥想仙驭飞猋来玉岑。"
        ], 
        "title": "明福观", 
        "type": "古风", 
        "yun": "侵"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "花开不并百花丛，独立疏篱趣未穷。", 
            "宁可枝头抱香死，何曾吹堕北风中。"
        ], 
        "title": "题画菊", 
        "type": "绝句", 
        "yun": "东"
    }, 
    {
        "author": "郑思肖", 
        "era": "元", 
        "subtype": "七言绝句", 
        "text": [
            "画眉夫婿客游梁，独理瑶琴山水长。", 
            "莫上翠楼凭几望，陌头无数碧垂杨。"
        ], 
        "title": "闺怨", 
        "type": "绝句", 
        "yun": "阳"
    }, 
    {
        "author": "赵孟吁", 
        "era": "元", 
        "subtype": null, 
        "text": [
            "暧暧水边村，萧条绝尘滓。", 
            "钱君智者徒，而后能乐此。", 
            "平生丘壑情，所向政在是。", 
            "问谁为此图？吾兄能固尔。"
        ], 
        "title": "题水村图", 
        "type": "古风", 
        "yun": "纸"
    }, 
    {
        "author": "赵君谟", 
        "era": "元", 
        "subtype": "七言律诗", 
        "text": [
            "擎波老干折苍璚，酣饮何如吸海鲸。", 
            "象鼻捲冰收玉醴，翠盘承露落金茎。", 
            "几丝香溜葡萄滑，九窍春浓琥珀倾。", 
            "莫恋醉乡心更苦，独醒衣上为谁清。"
        ], 
        "title": "碧筒酒", 
        "type": "律诗", 
        "yun": "庚"
    }, 
    {
        "author": "赵次进", 
        "era": "元", 
        "subtype": null, 
        "text": [
            "高人适幽趣，羡此琅玕清。", 
            "新梢和露滴，旧叶迎风鸣。", 
            "结屋住深处，时见茶烟横。", 
            "焚香手遗编，讵有尘虑萦。", 
            "一自绾章绶，梦入吴中行。", 
            "觉来尚幽意，满抱凉吹生。"
        ], 
        "title": "竹深处诗", 
        "type": "古风", 
        "yun": "庚"
    }, 
    {
        "author": "赵光国", 
        "era": "元", 
        "subtype": "五言律诗", 
        "text": [
            "哲人呼不返，谁结岁寒盟。", 
            "有子皆英伟，希年擅老成。", 
            "文章留轨范，生死隔幽明。", 
            "怅恨无知己，临风涕泗倾。"
        ], 
        "title": "挽戴希文（希文，次胄字也）", 
        "type": "律诗", 
        "yun": "庚"
    }, 
    {
        "author": "赵由俊", 
        "era": "元", 
        "subtype": null, 
        "text": [
            "楚云迷断。", 
            "桃叶江南岸。", 
            "春去秋来情汗漫。", 
            "愁绝一行新雁。", 
            "锦书欲寄双成。", 
            "殷勤为谢芳卿。", 
            "明月碧梧凉夜，有谁知度箫声。"
        ], 
        "title": "清平乐 题碧梧苍石图", 
        "type": "词", 
        "yun": null
    }, 
    {
        "author": "赵由侪", 
        "era": "元", 
        "subtype": null, 
        "text": [
            "悠悠我祖，始于轩丘。", 
            "抚历高阳，秩秩大猷。", 
            "爰自伯益，舜锡皂斿。", 
            "中衍事商，造父御周。", 
            "征彼徐方，熊熊有功。", 
            "邑于赵城，大河之东。", 
            "建氏晋国，耿先其封。", 
            "成宣喻日，畏夏爱冬。", 
            "岸贾作难，婴臼立孤。", 
            "襄子始大，常山得符。", 
            "于赫列侯，懋建丕图。", 
            "肃矣武灵，兆配有虞。", 
            "西汉子都，生长河间。", 
            "暨于唐末，合族居燕。", 
            "卜迁大梁，世系绵绵。", 
            "厚德丰功，宜永其传。", 
            "中罹多难，南历江沱。", 
            "眷焉吾宗，丰水居多。", 
            "百川有源，众条有柯。", 
            "庸修家牒，克俾无讹。", 
            "固余伯仲，忧患多更。", 
            "瞻叹古烈，自怜其生。", 
            "其生岂偶，三辰垂精。", 
            "德业未进，敢不战兢。", 
            "我心伊何，常念厥初。", 
            "感彼霜露，怆焉踟蹰。", 
            "奉先如在，宗戚相于。", 
            "亦有萱草，高堂可娱。", 
            "惟忠惟孝，立身有本。", 
            "嗟尔后进，勖哉自勉。", 
            "万有能销，斯道无泯。", 
            "温恭朝夕，云胡不谨。", 
            "显亲扬名，俾昌俾炽。", 
            "善保家声，期于勿替。", 
            "尚念前人，留心谱系。", 
            "受天之庆，远及苗裔。"
        ], 
        "title": "述祖诗", 
        "type": "四言诗", 
        "yun": null
    }, 
    {
        "author": "赵必范", 
        "era": "元", 
        "subtype": null, 
        "text": [
            "卜岁聊凭六壬课，有生未识五辛盘。", 
            "幸有渔樵同此乐，苦无车马自相諠。", 
            "几点飞花芳径雨，一双新燕荻帘风。", 
            "茭白生苗藏蛤地，桑黄含椹浴蚕天。"
        ], 
        "title": "句（春日田园杂兴）", 
        "type": "句", 
        "yun": null
    }, 
    {
        "author": "赵由侪", 
        "era": "元", 
        "subtype": "五言排律", 
        "text": [
            "一自先君逝，行将四十春。", 
            "音容寻旧梦，感慨试详陈。", 
            "已叹生缘浅，还思故国屯。", 
            "吴江悲血战，粤峤困车辚。", 
            "共叱艰危甚，尤惊赋敛频。", 
            "朔风吹广野，赤日照流尘。", 
            "既洒呼天泪，方为辟地民。", 
            "抚时非往昔，感愤竟湮沦。", 
            "翕霍传梅外，仓皇问水滨。", 
            "诸孤随弱母，大恸向秋旻。", 
            "越岁宁戈甲，归乡办穸窀。", 
            "酹觞号雪夜，扶柩履霜晨。", 
            "家绪中微甚，人间事一新。", 
            "孩提惭不肖，操守赖慈亲。", 
            "络纬灯前教，襜褕膝下驯。", 
            "田庐勤保任，门户几忧辛。", 
            "文献由先德，扶持荷化钧。", 
            "萱华明晚景，荆树际芳辰。", 
            "眉寿斟琼蚁，春晖奉绣茵。", 
            "虽非登执要，自不厌清贫。", 
            "努力尊天爵，勤心报大伦。", 
            "归全期不忝，化俗冀还淳。", 
            "信墨存家乘，传芳待后人。", 
            "年年思雨露，岁岁省松筠。", 
            "至念通天地，长歌感鬼神。", 
            "珍藏归韫匮，大孝慕终身。"
        ], 
        "title": "思亲诗", 
        "type": "排律", 
        "yun": "真"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "尘土染人衣袂，烟波着我船窗。", 
            "为问行歌都市，何如钓月秋江。"
        ], 
        "title": "黄清夫秋江钓月图", 
        "type": "六言诗", 
        "yun": "江"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "西湖清且涟漪，扁舟时荡晴晖。", 
            "处处青山独往，翩翩白鹤迎归。"
        ], 
        "title": "题孤山放鹤图 其一", 
        "type": "六言诗", 
        "yun": "微"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "昔年曾到孤山，苍藤古木高寒。", 
            "想见先生风致，画图留与人看。"
        ], 
        "title": "题孤山放鹤图 其二", 
        "type": "六言诗", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "鸿雁栖栖遵渚，黄芦索索鸣秋。", 
            "羡杀承平公子，笔端万里沧洲。"
        ], 
        "title": "题王子庆所藏大年墨雁", 
        "type": "六言诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "一枝仙桂香生玉，消得唤卿卿。", 
            "缓歌金缕，轻敲象板，倾国倾城。", 
            "几时不见，红裙翠袖，多少闲情。", 
            "想应如旧，春山淡淡，秋水盈盈。"
        ], 
        "title": "人月圆", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "清溪一叶舟。", 
            "芙蓉两岸秋。", 
            "采菱谁家女，歌声起暮鸥。", 
            "乱云愁。", 
            "满头风雨，戴荷叶、归去休。"
        ], 
        "title": "后庭花破子", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "天上春来。", 
            "正阳和布泽，斗柄初回。", 
            "一朵祥云捧日，万象生辉。", 
            "帝德照光四表，玉帛尽、梯航来会。", 
            "彤庭敞，花覆千官，紫霄鹓鹭徘徊。", 
            "仁风遍满九垓。", 
            "望霓旌缓引，宝扇徐开。", 
            "喜动龙颜，和气蔼然交泰。", 
            "九奏箫韶舜乐，兽尊举、麒麟香叆。", 
            "从今数，亿万斯年，圣主福如天大。"
        ], 
        "title": "万年欢 中吕宫元日朝会", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "阊阖初开。", 
            "正苍苍曙色，天上春回。", 
            "绛帻鸡人时报，禁漏频催。", 
            "九奏钧天帝乐，御香惹、千官环佩。", 
            "鸣鞘静，嵩岳三呼，万岁声震如雷。", 
            "殊方异域尽来。", 
            "满彤庭贡珍，皇化无外。", 
            "日绕龙颜，云近绛阙蓬莱。", 
            "四海欢欣鼓舞，圣德过、唐虞三代。", 
            "年年宴，王母瑶池，紫霞长进琼杯。"
        ], 
        "title": "万年欢 应制", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "弄晴微雨细丝丝。", 
            "山色淡无姿。", 
            "柳絮飞残，荼蘼开罢，青杏已团枝。", 
            "栏干倚遍人何处，愁听语黄鹂。", 
            "宝瑟尘生，翠销香减，天远雁书迟。"
        ], 
        "title": "少年游", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "水风吹树晚萧萧。", 
            "散发醉吹箫。", 
            "尘事苦如毛。", 
            "要洗耳、时听舜韶。", 
            "旧游何处，琼山银海，宫殿郁岧峣。", 
            "谁与共游遨。", 
            "尚记得、仙人子乔。"
        ], 
        "title": "太常引", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "春满皇州。", 
            "见祥烟拥日，初照龙楼。", 
            "宫花苑柳，映仙仗云移，金鼎香浮。", 
            "宝光生玉斧，听鸣凤、箫韶乐奏。", 
            "德与和气游。", 
            "天生圣人，千载稀有。", 
            "祥瑞电绕虹流。", 
            "有云成五色，芝生三秀。", 
            "四海太平，致民物雍熙，朝野歌讴。", 
            "千官齐拜舞，玉杯进、长生春酒。", 
            "愿皇庆万年，天子与天齐寿。"
        ], 
        "title": "月中仙 应制", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "爱青山绕县，更山下、水萦回。", 
            "有二老风流，故家乔木，旧日亭台。", 
            "梅花乱零春雪，喜相逢、置酒藉苍苔。", 
            "拚却眼迷朱碧，惭无笔泻琼瑰。", 
            "徘徊。", 
            "俯仰兴怀。", 
            "尘世事，本无涯。", 
            "偶乘兴来游，临流一笑，洗尽征埃。", 
            "归来算未几日，又青回、柳叶燕重来。", 
            "但愿朱颜长在，任他花落花开。"
        ], 
        "title": "木兰花慢 和李筼房韵", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "爱风流二陆，曾共住、屋三间。", 
            "算京洛缁尘，平原车骑、争似身闲。", 
            "一区未输场子，更友于、室迩足清欢。", 
            "庭下新松楚楚，篱边细菊班班。", 
            "白头相对且团圞。", 
            "杯酒借朱颜。", 
            "任醉后长歌，笑时开口，乐最人寰。", 
            "功名十年一梦，记风裘雪帽度桑乾。", 
            "幸喜归来健在，放怀绿水青山。"
        ], 
        "title": "木兰花慢 和桂山庆新居韵", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "凌波罗袜生尘，翠旌孔盖凝朝露。", 
            "仙风道骨，生香真色，人间谁妒。", 
            "伫立无言，长疑遗世，飘然轻举。", 
            "笑阳台梦里，朝朝暮暮，为云又还为雨。", 
            "狼藉红衣脱尽，羡芳魂不埋黄土。", 
            "涉江径去，采菱拾翠，携俦啸侣。", 
            "宝玦空悬，明珰偷解，相逢洛浦。", 
            "正临风歌断，一双翡翠，背人飞去。"
        ], 
        "title": "水龙吟 次韵程仪父荷花", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "倚天百尺高台，雕檐画栋撑云表。", 
            "夜静无尘，秋魂万里，月明如扫。", 
            "谁凭栏干，玉箫声起，乘鸾人到。", 
            "信情缘有自，何须更说，姮娥空老。", 
            "我将醉眼摩挲，是谁人丹青图巧。", 
            "为惜秦姬，堪怜箫史，写成烦恼。", 
            "万古风流，传芳至此，交人倾倒。", 
            "问双星有会，一年一度，那知清晓。"
        ], 
        "title": "水龙吟 题箫史图", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "行止岂人力，万事总由天。", 
            "燕南越北鞍马，奔走度流年。", 
            "今日芙蓉洲上，洗尽平生尘土，银汉溢清寒。", 
            "却忆旧游处，回首万山间。", 
            "客无哗，君莫舞，我欲眠。", 
            "一杯到手先醉，明月为谁圆。", 
            "莫惜频开笑口，只恐便成陈迹，乐事几人全。", 
            "但愿身无恙，常对月婵娟。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "瑞日当天。", 
            "对绛阙蓬莱，非雾非烟。", 
            "翠光覆禁苑。", 
            "正淑景芳妍。", 
            "彩仗和风细转。", 
            "御香飘满黄金殿。", 
            "喜万国会朝，千官拜舞，亿兆同欢。", 
            "福祉如山如川。", 
            "应玉渚流虹，璇枢飞电。", 
            "八音奏舜韶，庆玉烛调元。", 
            "岁岁龙舆凤辇。", 
            "九重春醉蟠桃宴。", 
            "天下太平，祝吾皇，寿与天地齐年。"
        ], 
        "title": "长寿仙 道宫皇庆三年三月三日圣节大宴", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "冰肌绰约态天然。", 
            "淡无言。", 
            "带蹁跹。", 
            "遮莫人间，凡卉避清妍。", 
            "承露玉杯餐沆瀣，真合唤，水中仙。", 
            "幽香冉冉暮江边。", 
            "佩空捐。", 
            "恨谁传。", 
            "遥夜清霜，翠袖怯春寒。", 
            "罗袜凌波归去晚，风袅袅，月娟娟。"
        ], 
        "title": "江城子 赋水仙", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "云里高唐观，江边楚客舟。", 
            "上升峰月照妆楼。", 
            "离思两悠悠。", 
            "云雨千重阻，长江一片秋。", 
            "歌声频唱引离愁。", 
            "光景恨如流。"
        ], 
        "title": "巫山一段云 上升峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "叠嶂千重碧，长江一带清。", 
            "瑶坛霞冷月胧明。", 
            "欹枕若为情。", 
            "云过船窗晓，星移宿雾晴。", 
            "古今离恨拨难平。", 
            "惆怅峡猿声。"
        ], 
        "title": "巫山一段云 净坛峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "枫鹤堆岚霭，阳台枕水湄。", 
            "风清月冷好花时。", 
            "惆怅阻佳期。", 
            "别梦游蝴蝶，离歌怨竹枝。", 
            "悠悠往事不胜悲。", 
            "春恨入双眉。"
        ], 
        "title": "巫山一段云 松鹤峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "芍药虚投赠，丁香漫结愁。", 
            "凤栖鸾去两悠悠。", 
            "新恨怯逢秋。", 
            "山色惊心碧，江声入梦流。", 
            "何时弦管簇归舟。", 
            "兰棹泊沙头。"
        ], 
        "title": "巫山一段云 栖凤峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "袅娜江边柳，飘摇岭上云。", 
            "卸帆回棹楚江滨。", 
            "归信夜来闻。", 
            "欲拂珊瑚枕，先董翡翠裙。", 
            "江头含笑去迎君。", 
            "鸾凤尽成群。"
        ], 
        "title": "巫山一段云 起云峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "晓色飘红叶，平沙枕碧流。", 
            "泉声云影弄新秋。", 
            "触处是离愁。", 
            "脸泪横波漫，眉攒片月收。", 
            "佳人欲笑卒难休。", 
            "半整玉搔头。"
        ], 
        "title": "巫山一段云 望泉峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "诗亡春秋作，仲尼盖苦心。", 
            "空言恐难托，指事著以深。", 
            "大义炳如日，万古仰照临。", 
            "凤鸟久不至，楚狂乃知音。", 
            "愁来不得语，起坐弹吾琴。"
        ], 
        "title": "古风十首 其一", 
        "type": "古风", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "周衰有战国，纷纷极荆蓁。", 
            "黄金聘辩士，驷马迎从人。", 
            "朝为刻骨雠，莫作歃血亲。", 
            "终然智力屈，奉身俱入秦。"
        ], 
        "title": "古风十首 其二", 
        "type": "古风", 
        "yun": "真"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "相如赋大人，出语颇奇怪。", 
            "飘然凌云意，过耳诚一快。", 
            "誇言入无际，自觉尘俗隘。", 
            "安知翻成劝，何用名为戒。"
        ], 
        "title": "古风十首 其三", 
        "type": "古风", 
        "yun": "卦"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "自有天地来，蓬莱几清浅。", 
            "人生空皓首，举世谁得见。", 
            "瑶台在何许，渺渺烟波远。", 
            "方舟不可渡，使我空展转。"
        ], 
        "title": "古风十首 其四", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "绝代有佳人，被服绮与纨。", 
            "蛾眉秀联娟，吐词馥若兰。", 
            "清歌启皓齿，瑶琴发哀弹。", 
            "一弹再三叹，听者涕汍澜。", 
            "借问谁家子，为言本邯郸。"
        ], 
        "title": "古风十首 其五", 
        "type": "古风", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "秋风吹庭树，故叶纷以队。", 
            "明月耿夜长，草虫促经纬。", 
            "四序苦不淹，少壮何足贵。", 
            "展转复展转，寤辟不能寐。", 
            "昔为闺中秀，今作市门鄙。", 
            "岂无膏与沐，甘心得憔悴。"
        ], 
        "title": "古风十首 其六", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "山深多悲风，日莫愁我心。", 
            "玄云降寒雨，松柏自哀吟。", 
            "人生百年后，奄然閟重阴。", 
            "念此每不乐，天路何由寻。", 
            "仙人偓佺辈，消摇在青岑。", 
            "奈何不尔思，委命重黄金。"
        ], 
        "title": "古风十首 其七", 
        "type": "古风", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "海山有奇树，粲粲珊瑚枝。", 
            "由来植物性，无胫可推移。", 
            "如何石氏子，树之白玉墀。", 
            "洛阳经几战，金谷久荒夷。", 
            "空令千载下，闻者为伤悲。"
        ], 
        "title": "古风十首 其八", 
        "type": "古风", 
        "yun": "支"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "烈风号枯条，落叶满周道。", 
            "原野何萧索，川流亦浩浩。", 
            "离居日以远，怀思令人老。", 
            "功名会有时，生世苦不早。", 
            "顾瞻靡所骋，忧心惄如捣。"
        ], 
        "title": "古风十首 其九", 
        "type": "古风", 
        "yun": "皓"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "浮云何方来，不知竟安之。", 
            "飘飖随风去，汗漫以为期。", 
            "自昔功名士，往往事驱驰。", 
            "白驹空谷中，谁能加絷维。", 
            "皎皎难见容，翻受世妍媸。", 
            "虚名诚无益，不见斗与箕。"
        ], 
        "title": "古风十首 其十", 
        "type": "古风", 
        "yun": "支"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "秋至倏廿日，天宇豁然清。", 
            "凉飙旦夕至，林木发商声。", 
            "良辰不我与，慨然心自惊。", 
            "古人久已逝，念之动中情。", 
            "苦心婴世患，只博身后名。", 
            "今我将无同，庶复得此生。"
        ], 
        "title": "和子俊感秋五首 其一", 
        "type": "古风", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "明月照北林，翩翩栖鸟翻。", 
            "虚室当静夜，幸绝人事喧。", 
            "念子巳独寐，无人相与言。", 
            "吾生性坦率，与世无竞奔。", 
            "空怀丘壑志，耿耿固长存。", 
            "何由持此意，往与严郑论。"
        ], 
        "title": "和子俊感秋五首 其二", 
        "type": "古风", 
        "yun": "元"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "披衣步中庭，仰视河汉白。", 
            "寓形天地内，聊复度朝夕。", 
            "仲尼谅非愚，皇皇不暖席。", 
            "履运有异同，喟然慨今昔。", 
            "丘园岂云远，终当期屏迹。", 
            "日月驰骛去，鸟影飞过隙。", 
            "归休盍不早，胡为受形役。"
        ], 
        "title": "和子俊感秋五首 其三", 
        "type": "古风", 
        "yun": "陌"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "微霄暧高宇，轻飙弄微凉。", 
            "天气政尔佳，抚己徒自伤。", 
            "今日非昨日，荏苒叹流光。", 
            "几见春鸟鸣，巳复啼寒螀。", 
            "一时良亦短，万世则为长。"
        ], 
        "title": "和子俊感秋五首 其四", 
        "type": "古风", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "白露泫然坠，草木日以凋。", 
            "閒居无尘杂，日薄风翛翛。", 
            "登高写我心，葵扇欲罢摇。", 
            "感时俯逝水，回睇仰层霄。", 
            "松乔在何许，高蹈不可招。", 
            "愿言从之游，怀古一何遥。"
        ], 
        "title": "和子俊感秋五首 其五", 
        "type": "古风", 
        "yun": "萧"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "皇天分四序，寒暑互推移。", 
            "如何当秋夕，怆恍令心悲。", 
            "寒蝉寂无声，翔雁纷南飞。", 
            "西风一披拂，草木失华滋。", 
            "不惜鶗鴂鸣，但伤众芳萎。", 
            "徘佪白露下，郁邑谁能知。"
        ], 
        "title": "咏怀六首 其一", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "美人涉江来，遗我云和琴。", 
            "朱丝縆玉轸，古意一何深。", 
            "长歌和清弹，三叹有遗音。", 
            "逸响随风发，高高不可寻。", 
            "奈何俚俗耳，折杨悦哀淫。", 
            "此道弃捐久，沉吟独伤心。"
        ], 
        "title": "咏怀六首 其二", 
        "type": "古风", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "明明秋夜月，流光照罗帷。", 
            "隐忧从中来，起视夜何其。", 
            "草虫催杼轴，扎扎鸣声悲。", 
            "良人远行役，万里归无期。", 
            "予发巳曲局，膏沐久不施。", 
            "回身入闺房，愁思当告谁。", 
            "独有中宵梦，遥遥为君驰。"
        ], 
        "title": "咏怀六首 其三", 
        "type": "古风", 
        "yun": "支"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "苍天高无极，大川广且深。", 
            "下有沉潜鱼，上有冥飞禽。", 
            "先民莫不逸，我独怀苦心。", 
            "抒情作好歌，歌竟意难任。"
        ], 
        "title": "咏怀六首 其四", 
        "type": "古风", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "陵苕何青青，上蒙松与柏。", 
            "一时良亦好，岁晚竟谁得。", 
            "人无金石寿，生年不盈百。", 
            "何为慕荣禄，抱此长戚戚。"
        ], 
        "title": "咏怀六首 其五", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "菽粟在中原，夫人能采之。", 
            "无为思百忧，欢乐当及时。", 
            "今日忽已过，来日非所知。", 
            "有酒且复饮，既醉歌令仪。"
        ], 
        "title": "咏怀六首 其六", 
        "type": "古风", 
        "yun": "支"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "凤凰览德辉，奋翅翔千仞。", 
            "矫矫孤竹子，求仁斯得仁。", 
            "於心有不厌，视世等埃尘。", 
            "俯仰志不屈，又不辱其身。", 
            "圣言一以宣，万古无缁磷。", 
            "谁言首阳山，卓与嵩华邻。", 
            "采采山中薇，愧尔肉食人。"
        ], 
        "title": "咏逸民十一首 其一", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "劳生本非情，禄仕吾不苟。", 
            "古来畎亩间，亦有沮溺叟。", 
            "依依偶耕心，千载思尚友。", 
            "中道世所难，狂狷诚足取。", 
            "如何绝代下，相知不忠厚。", 
            "仲尼不复作，斯怀向谁道。"
        ], 
        "title": "咏逸民十一首 其二", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "驱车秣驽马，吾将适齐国。", 
            "闻有鲁连子，俶傥好奇画。", 
            "一谈秦师走，再说聊城拔。", 
            "功成不受赏，高举振六翮。", 
            "布衣终其身，岂复为世役。", 
            "茫茫千载远，安往访遗迹。", 
            "踌躇东海上，向风长太息。"
        ], 
        "title": "咏逸民十一首 其三", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "四时相代谢，荣耀何足恃。", 
            "瓜田引新蔓，不见桃与李。", 
            "知士解其会，遇坎当复止。", 
            "邵生故秦吏，乃亦睹兹理。", 
            "贤哉感我怀，三叹不能巳。"
        ], 
        "title": "咏逸民十一首 其四", 
        "type": "古风", 
        "yun": "纸"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "子真初亦仕，岁晚乃逃之。", 
            "区区南昌尉，上疏忘其卑。", 
            "忠言不见用，耿耿当告谁。", 
            "飘然弃妻子，终身与世辞。", 
            "抱关甘贫贱，所贵莫我知。", 
            "至今九江濆，清风激群黎。", 
            "神仙信茫昧，此士独不疑。", 
            "孤云无定在，逝水何时归。", 
            "遐思一矫首，怅望无由期。"
        ], 
        "title": "咏逸民十一首 其五", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "悠悠空山云，泱泱长江流。", 
            "廊庙意不屑，山泽聊淹留。", 
            "故人在天位，高步追巢由。", 
            "岂曰子无衣，辛苦被羊裘。", 
            "东京多节义，之子乃其尤。", 
            "穷居虽独善，辅世岂不优。"
        ], 
        "title": "咏逸民十一首 其六", 
        "type": "古风", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "汪汪千顷陂，不为人浊清。", 
            "道周言行表，荡然无得名。", 
            "谁言牛医儿，乃是人中英。", 
            "当时无间言，后世流德声。", 
            "思之不可见，使我鄙吝萌。", 
            "淳风久已漓，此意岂复明。", 
            "时无君子者，虽贤宁见称。"
        ], 
        "title": "咏逸民十一首 其七", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "南州有高士，食力事耕稼。", 
            "优游聊卒岁，不矫亦不隘。", 
            "大木行欲颠，绋纚岂足赖。", 
            "何为诸老翁，栖栖不遑舍。", 
            "斯言非无见，明哲自高迈。", 
            "谁能悬一榻，待子来税驾。"
        ], 
        "title": "咏逸民十一首 其八", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "鹿门何亭亭，下有辟世贤。", 
            "凤雏隐中林，卧龙蟠其渊。", 
            "一朝起高翔，斯人独深潜。", 
            "功名不可为，我志久已安。", 
            "一闻耆旧传，使我心悠然。"
        ], 
        "title": "咏逸民十一首 其九", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "黄鹄羽翼长，一举思千里。", 
            "幼安本中原，乘桴走东海。", 
            "举世方尚同，远引存吾志。", 
            "流风渐异俗，敦礼化邻鄙。", 
            "子鱼平生友，胡乃不相委。"
        ], 
        "title": "咏逸民十一首 其十", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "尘事非所便，田园久见招。", 
            "归来三径中，蔚蔚长蓬蒿。", 
            "虽有荷锄倦，浊酒且自陶。", 
            "茫茫大化中，委运将焉逃。", 
            "唐虞去已远，由来非一朝。", 
            "粲粲霜中菊，采采忘其劳。"
        ], 
        "title": "咏逸民十一首 其十一", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "穷阴结严寒，玄景閟微阳。", 
            "兰萧同憔悴，隐恻我中肠。", 
            "美人弹玉琴，继之歌清商。", 
            "弦急声未巳，知子意独长。", 
            "阳春时未至，此曲徒悲伤。"
        ], 
        "title": "岁莫和刚父杂诗四首 其一", 
        "type": "古风", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "美玉处荆山，林木生光辉。", 
            "采之献凡目，弃置亦其宜。", 
            "如何和氏子，涕泣有馀悲。", 
            "古来贤达人，不为毁誉移。", 
            "被褐怀至宝，宁惧不我知。", 
            "待贾未能信，韫藏诚可师。"
        ], 
        "title": "岁莫和刚父杂诗四首 其二", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "惊飙吹白日，流光忽蹉跎。", 
            "登山采众芳，荆蓁一何多。", 
            "迷途幸未远，回车且委蛇。", 
            "黄鹄志四海，雀鴳将如何。"
        ], 
        "title": "岁莫和刚父杂诗四首 其三", 
        "type": "古风", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "肥马黄金鞍，轻裘华且鲜。", 
            "朅来从横驰，意气何翩翩。", 
            "朝为人所慕，夕巳为世怜。", 
            "此道固应尔，祸福非虚言。", 
            "生当称善人，死当谥为贤。", 
            "勿羡夸毗子，狂驰终百年。"
        ], 
        "title": "岁莫和刚父杂诗四首 其四", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "辟俗无所之，步寻招提游。", 
            "颓垣蔽蓬艾，破屋坏不脩。", 
            "老僧俗念净，静坐百不忧。", 
            "浮云有逸态，止水无急流。", 
            "乃知我辈人，苦受世累囚。", 
            "朅来得此地，稍觉心休休。", 
            "窗前几丛菊，青蕊亦巳稠。", 
            "爱之不忍采，留作山房秋。", 
            "何当移四松，伴汝成清幽。", 
            "南冈与北岭，路近颇易求。", 
            "他年风雨夜，来听龙吟愁。"
        ], 
        "title": "赠道隆上人", 
        "type": "古风", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "驱马南山阳，下马望绝巘。", 
            "解衣坐盘桓，言就蓬庐偃。", 
            "非无攀援力，兴尽自应返。", 
            "天高暄风息，木落岁华晚。", 
            "势阻乏遐观，趣得心自远。", 
            "不有君子词，何用抒缱绻。"
        ], 
        "title": "游南山憩山下人家和人韵", 
        "type": "古风", 
        "yun": "阮"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "晨兴理孤榜，薄言东郊游。", 
            "清风吹我衣，入袂寒飕飕。", 
            "幽花媚时节，弱蒋依寒流。", 
            "山开碧云敛，日出白烟收。", 
            "旷望得所怀，欣然消我忧。", 
            "中流望城郭，葱葱佳气稠。", 
            "人生亦已繁，惠养要须周。", 
            "约身不愿馀，尚恐乏所求。", 
            "且当置勿念，乘化终归休。"
        ], 
        "title": "东郊", 
        "type": "古风", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "日出晨景澹，散发步中庭。", 
            "仰见濯濯柳，春风畅人情。", 
            "兹晨岂不佳，谁能定阴晴。", 
            "人生亦良脆，疲劳竟何营。", 
            "万事可拨遣，舍道焉求成。"
        ], 
        "title": "春后多阴偶成三首用复无逸来贶 其一", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "卧起向北窗，一室可栖迟。", 
            "取诗三百萹，一一弦歌之。", 
            "古道岂为远，先师不吾欺。", 
            "嘉我有良朋，所志共在兹。", 
            "适意聊娱乐，过此非所知。"
        ], 
        "title": "春后多阴偶成三首用复无逸来贶 其二", 
        "type": "古风", 
        "yun": "支"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "仲春忽已过，四序随流波。", 
            "水深不可厉，苦雨一何多。", 
            "田园颇在念，春事今如何。", 
            "沉忧亦无益，言笑复言歌。"
        ], 
        "title": "春后多阴偶成三首用复无逸来贶 其三", 
        "type": "古风", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "明发不能寐，独步柳阴中。", 
            "秋色方浩荡，晨光乍曈昽。", 
            "烁烁川上日，萧萧树间风。", 
            "葛巾吹欲堕，纤絺巳无功。", 
            "感彼岁月驶，悟此人世空。", 
            "悠悠竟何补，山林情所钟。", 
            "终期抗高志，驾言从赤松。"
        ], 
        "title": "晓起川上赠友", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "我欲到斯境，岁月良已深。", 
            "今晨为兹游，酬我夙昔心。", 
            "悠悠冈坂长，惨惨风云阴。", 
            "微雨迫短日，飘然洒衣襟。", 
            "娄欲还吾驾，去意复难任。", 
            "逍遥得所止，林竹自萧森。", 
            "素琴不须弹，山水有清音。", 
            "邈在樊笼外，尘想何由侵。", 
            "况怀冥绝理，去此将焉寻。", 
            "他山岂不好，聊尔非所钦。"
        ], 
        "title": "游弁山", 
        "type": "古风", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "朝登西北楼，遐景舒我怀。", 
            "熹微晨光动，窈窕春增华。", 
            "草木罕悴色，山川一何佳。", 
            "悠然斜川意，千载与我谐。", 
            "及兹春服成，言咏乐无涯。", 
            "此理将不泯，弃之良可嗟。"
        ], 
        "title": "二月二日尊经阁望郊外山水二首 其一", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "日出群动作，鸡犬亦复喧。", 
            "渺渺孤舟发，翩翩栖鸟迁。", 
            "先师有明训，政在善利间。", 
            "结发事诗书，於今益可怜。", 
            "况兹去古远，淳风未易还。", 
            "吾行亦聊尔，一览可忘言。"
        ], 
        "title": "二月二日尊经阁望郊外山水二首 其二", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "子晰有高志，悠然舞雩春。", 
            "接舆谅非狂，行歌归隐沦。", 
            "周也实旷士，天地视一身。", 
            "去之千载下，渊明亦其人。", 
            "归来北窗里，势屈道自伸。", 
            "仕止固有时，四子乃不泯。", 
            "九原如可作，执鞭良所欣。"
        ], 
        "title": "次韵舜举四慕诗", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "春柳黄如鹅，春风扬绿波。", 
            "美人在何许，忽若阻山阿。", 
            "攀条弄白日，常恐岁蹉跎。", 
            "怀思郁不舒，佳期将奈何。", 
            "良辰难骤得，临风空浩歌。"
        ], 
        "title": "春思", 
        "type": "古风", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "四时更代谢，物化常随之。", 
            "春华曾几何，岁月忽如兹。", 
            "严风动高林，百草具巳萎。", 
            "人生况有役，忧患乃其宜。", 
            "弃捐勿复念，出入由化机。", 
            "安得松乔术，邈与世相违。"
        ], 
        "title": "杂诗", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "卜居无喧寂，尚论心所宗。", 
            "山林苟不静，亦与朝市同。", 
            "闻君南窗下，寄傲乐无穷。", 
            "曲肱有馀趣，战胜纷华中。", 
            "好风从何来，吹子庭前松。", 
            "清琴时一弹，浊酒尊不空。", 
            "颇恨道里赊，不得往相从。", 
            "人事矧好乖，我心何时降。"
        ], 
        "title": "寄题右之此静轩", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "曳杖行墟曲，苍茫晓色分。", 
            "凝霜被原隰，葛屦非昔闻。", 
            "新松夹道周，宿草冒高坟。", 
            "日月迭而逝，死生安足云。", 
            "轻舟沿寒流，怅望廉山云。", 
            "世固不可辟，斯人本同群。", 
            "缅焉心如结，咏言著斯文。"
        ], 
        "title": "廉山晓行", 
        "type": "古风", 
        "yun": "文"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "天道虽不言，坐觉四时行。", 
            "蔼蔼庭前阴，烨烨枝上荣。", 
            "閒居有真趣，曲肱寄馀情。", 
            "仰视浮云翔，俯聆时鸟鸣。", 
            "道胜心自怡，松乔可齐龄。", 
            "惜哉无旨酒，为公称兕觥。"
        ], 
        "title": "奉和本斋先生首夏即事", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "客从北方来，逍遥江湖间。", 
            "顾影空自爱，不见欣戚颜。", 
            "奕秋去已远，神观一朝还。", 
            "惜无双白璧，尉子行路难。", 
            "翩翩云中鹤，孤高杳难攀。", 
            "长怀紫霞客，引袂入名山。"
        ], 
        "title": "赠赵虞卿", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "石林何苍苍，油云出其下。", 
            "山高蔽白日，阴晦复多雨。", 
            "窈窕溪谷中，邅回入洲溆。", 
            "冥冥猿狖居，漠漠凫雁聚。", 
            "幽居彼谁子，孰与玩芳草。", 
            "因之一长谣，商声振林莽。"
        ], 
        "title": "题董元溪岸图", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言排律", 
        "text": [
            "侍从班行近，咨谋出使频。", 
            "乘轺山水国，把酒浙江春。", 
            "骢马歌仍在，祥麟德自驯。", 
            "大书诚有法，妙句不无神。", 
            "爱士容疏放，忘年接隐沦。", 
            "回辕瞻斗极，听履上星辰。", 
            "此别真堪惜，兹情未易陈。", 
            "数公如见问，为说混风尘。"
        ], 
        "title": "送张梦符郎中还朝", 
        "type": "排律", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "五言排律", 
        "text": [
            "丹极飞明诏，锋车召老臣。", 
            "仲舒经术䆳，贾谊谠言陈。", 
            "偃革怀殊俗，安田慰远人。", 
            "公心如皦日，江国自熙春。", 
            "散乱堆床帙，萧飕满案尘。", 
            "诡随吾不忍，高卧理还伸。", 
            "入奏能回主，当言莫爱身。", 
            "衮衣瞻望重，丈席侍趍频。", 
            "铅椠工无益，樵渔意巳亲。", 
            "白鸥波万里，浩荡未能驯。"
        ], 
        "title": "送董参政赴召", 
        "type": "排律", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "五言排律", 
        "text": [
            "胄子何多士，明公特妙年。", 
            "诗书师法在，簪绂相门传。", 
            "曳履星辰上，分光日月边。", 
            "帝心知俊彦，群望属英贤。", 
            "大木明堂器，朱丝清庙弦。", 
            "吉人词自寡，君子德为先。", 
            "断狱阴功厚，优儒礼数偏。", 
            "我非天下士，人谓地行仙。", 
            "山好双游屐，溪清一钓船。", 
            "赋诗时遣兴，好客恨无钱。", 
            "政尔韦编绝，俄闻束帛戋。", 
            "风尘驱驲骑，霜雪洒鞍鞯。", 
            "别妇经春夏，离乡整四千。", 
            "家书愁展读，旅食困忧煎。", 
            "郎位蒙超擢，官曹幸接联。", 
            "屡闻哦鄙句，信或有前缘。", 
            "知己诚难遇，扪心益自怜。", 
            "樊中淹泽雉，春晚怨啼鹃。", 
            "骥病思丰草，鸿冥羡远天。", 
            "仁言如借便，白首向林泉。"
        ], 
        "title": "投赠刑部尚书不忽木公", 
        "type": "排律", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "五言排律", 
        "text": [
            "忆从长杨猎，于时始识公。", 
            "堂堂九尺干，落落万夫雄。", 
            "补衮弥缝密，能书点画工。", 
            "劳谦延士类，岂弟到儿童。", 
            "黄阁归人望，青云有父风。", 
            "驱驰常扈从，奏对每留中。", 
            "暂辍尚书履，荣分陕右弓。", 
            "秦山依昼锦，燕雪感秋蓬。", 
            "粉署趍承旧，瀛洲忝窃同。", 
            "因公动乡思，飞梦过江东。"
        ], 
        "title": "送夹谷公分省陕西", 
        "type": "排律", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "五言排律", 
        "text": [
            "今日秋色好，天高景不暄。", 
            "清飙动林薄，凉意满丘樊。", 
            "俗客无因至，幽禽时自言。", 
            "露浓金盏侧，香远玉簪繁。", 
            "谁办东山妓，空馀北海尊。", 
            "莫吟招隐赋，桂树可攀援。"
        ], 
        "title": "秋日即事", 
        "type": "排律", 
        "yun": "元"
    }, 
    {
        "author": "赵孟頫", 
        "era": "元", 
        "subtype": "五言排律", 
        "text": [
            "阊阖曙光生，觚棱瑞霭横。", 
            "治朝春有象，严跸物无声。", 
            "簪笏千官列，箫韶九奏成。", 
            "彤墀簇仙伏，翠树拂霓旌。", 
            "绝域梯航至，来庭玉帛盈。", 
            "皇图天远大，圣德日高明。", 
            "兵息知仁布，民熙见化行。", 
            "耄倪齐鼓舞，率土共升平。"
        ], 
        "title": "元日朝贺（兵曹时作）", 
        "type": "排律", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "五言排律", 
        "text": [
            "鱼水千年庆，龙云亿载春。", 
            "乾元开泰运，圣主得贤臣。", 
            "画像丹青炳，书题刻画真。", 
            "春宫承宠旧，秋谷赐名新。", 
            "扶日登皇极，经邦赞化钧。", 
            "甘盘基相业，傅说应星辰。", 
            "报国非私已，逢时岂爱身。", 
            "谁能动天子，今复见山人。", 
            "始白诗书效，行看俗化淳。", 
            "硕陈归美意，作诵比丞民。"
        ], 
        "title": "奉赠平章李相公十韵", 
        "type": "排律", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "五言排律", 
        "text": [
            "移得山川胜，坐来烟雾空。", 
            "窗中列远岫，堂上见青枫。", 
            "岩树参差绿，林花掩冉红。", 
            "鸟飞天路回，人去野桥通。", 
            "村晚留迟日，楼高纳快风。", 
            "琴尊会仙侣，几杖从儿僮。", 
            "疑听孙登啸，将无顾恺同。", 
            "微茫看不足，潇洒兴难穷。", 
            "碧瓦开莲宇，丹楼耸竹宫。", 
            "乱泉鸣石上，孤屿出江中。", 
            "藉甚丹青誉，益知书画功。", 
            "烦渠添钓艇，着我一渔翁。"
        ], 
        "title": "题杨司农宅刘伯熙画山水图", 
        "type": "排律", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "醯鸡舞瓮中，井蛙居坎底。", 
            "莫作一线看，开眼九万里。"
        ], 
        "title": "天冠山题咏（录六） 其六 一线天", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "一片中原地，纷纷几战争。", 
            "至今将不去，留与后人耕。"
        ], 
        "title": "牧废苑", 
        "type": "绝句", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "吾爱子姚子，风流如晋人。", 
            "白眼视四海，清谈无一尘。"
        ], 
        "title": "赠子敬", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "老树叶似雨，浮岚翠欲流。", 
            "西风驴背客，吟断野桥秋。"
        ], 
        "title": "题秋山行旅图", 
        "type": "绝句", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "乔林动秋风，索索叶自语。", 
            "堂堂侍郎公，高怀政如许。"
        ], 
        "title": "题高彦敬树石图", 
        "type": "绝句", 
        "yun": "语"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "丛竹无端绿，幽花特地妍。", 
            "飞来双蛱蝶，相对意悠然。"
        ], 
        "title": "题萱草蛱蝶图", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "澄江漾旭日，青嶂拥晴云。", 
            "孤舟彼谁子，应得离人群。"
        ], 
        "title": "题米元晖山水", 
        "type": "绝句", 
        "yun": "文"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "仙掌郁金衣，朝阳风露晞。", 
            "可怜蜂与蝶，秪解弄春晖。"
        ], 
        "title": "黄葵词", 
        "type": "绝句", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "坟墓在万里，宦游今五年。", 
            "人谁无父母，掩卷一潜然。"
        ], 
        "title": "题孙安之松楸图", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "载酒向何处，稽山镜水边。", 
            "若为无贺老，兴尽便回船。"
        ], 
        "title": "题太白酒船图 其一", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "萧洒稽山道，风流贺季真。", 
            "相思不相见，愁杀谪仙人。"
        ], 
        "title": "题太白酒船图 其二", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "越山隔涛江，风起不可渡。", 
            "时於图中看，居然在烟雾。"
        ], 
        "title": "题彦敬越山图", 
        "type": "绝句", 
        "yun": "遇"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "未到新亭上，先题明远诗。", 
            "云间归雁小，山外夕阳迟。"
        ], 
        "title": "寄题真定明远亭", 
        "type": "绝句", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "秋风动林叶，夜雨滴池荷。", 
            "孤客睡不着，乱蛩鸣更多。"
        ], 
        "title": "独夜", 
        "type": "绝句", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "先子同年友，唯馀此老存。", 
            "安心得禅悦，闭户道弥尊。"
        ], 
        "title": "因禅师挽诗 其一", 
        "type": "绝句", 
        "yun": "元"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "面帝陈三语，还山又几春。", 
            "萧然无世累，卓尔出埃尘。"
        ], 
        "title": "因禅师挽诗 其二", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "朱阁非新构，青松只旧林。", 
            "佛澄今巳逝，无复听铃音。"
        ], 
        "title": "因禅师挽诗 其三", 
        "type": "绝句", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "佛性无来去，群生自尔悲。", 
            "达观应大笑，政足见渠痴。"
        ], 
        "title": "因禅师挽诗 其四", 
        "type": "绝句", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "作糜活饿夫，分食及龟鱼。", 
            "林深幽磬晚，犹想定回初。"
        ], 
        "title": "因禅师挽诗 其五", 
        "type": "绝句", 
        "yun": "鱼"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "偃蹇高人意，萧疏旷士风。", 
            "无心上霄汉，混迹向蒿蓬。"
        ], 
        "title": "题李仲宾野竹图", 
        "type": "绝句", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "峭石立四壁，寒泉飞两龙。", 
            "人间苦炎热，仙境已秋风。"
        ], 
        "title": "天冠山题咏二十二首 其一 龙口岩", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "真人栖隐处，洗药有清池。", 
            "金丹要沐浴，玉水自生肥。"
        ], 
        "title": "天冠山题咏二十二首 其二 洗药池", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "丹成神仙去，井冽寒泉食。", 
            "甘美无比伦，华池咽玉液。"
        ], 
        "title": "天冠山题咏二十二首 其三 炼丹井", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "脩岩如长廊，下有流泉注。", 
            "山中古仙人，步月自来去。"
        ], 
        "title": "天冠山题咏二十二首 其四 长廊岩", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "攀萝缘石磴，步上金沙岭。", 
            "露下色荧荧，月生光炯炯。"
        ], 
        "title": "天冠山题咏二十二首 其五 金沙岭", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "仙台高几许，时时覆云气。", 
            "一去三千年，令人每翘企。"
        ], 
        "title": "天冠山题咏二十二首 其六 升仙台", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "兹岭可逍遥，下可坐百人。", 
            "岂徒木石居，真与猿鹤邻。"
        ], 
        "title": "天冠山题咏二十二首 其七 逍遥岩", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "灵湫不受污，深浅何足计。", 
            "小憩松竹鸣，萧萧山雨至。"
        ], 
        "title": "天冠山题咏二十二首 其八 灵湫（湫上有亭名听雨）", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "我尝游惠山，泉味胜牛乳。", 
            "梦想寒月泉，携茶就泉煮。"
        ], 
        "title": "天冠山题咏二十二首 其九 寒月泉", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "飞泉如玉帘，直下数千尺。", 
            "新月横帘钩，遥遥挂空碧。"
        ], 
        "title": "天冠山题咏二十二首 其十 玉帘泉", 
        "type": "绝句", 
        "yun": "陌"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "竹实凤将至，水清鱼自行。", 
            "着我草亭里，危坐学长生。"
        ], 
        "title": "天冠山题咏二十二首 其十一 长生池", 
        "type": "绝句", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "道士本避世，问之无姓字。", 
            "如何千载后，石室有人至。"
        ], 
        "title": "天冠山题咏二十二首 其十二 道人岩", 
        "type": "绝句", 
        "yun": "寘"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "雷公起卧龙，为国作霖雨。", 
            "飞电掣金蛇，其谁敢余侮。"
        ], 
        "title": "天冠山题咏二十二首 其十三 雷公岩", 
        "type": "绝句", 
        "yun": "麌"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "臣灵长亘天，何时化为石。", 
            "特立千万年，终古无人识。"
        ], 
        "title": "天冠山题咏二十二首 其十四 石人峰", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "仙人非痴人，山中犹读书。", 
            "嗟我癈学久，闻此一长吁。"
        ], 
        "title": "天冠山题咏二十二首 其十五 学堂岩", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "有石象老人，宛然如绘素。", 
            "稽首礼南极，苍苍在烟雾。"
        ], 
        "title": "天冠山题咏二十二首 其十六 老人峰", 
        "type": "绝句", 
        "yun": "遇"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "月岩如偃月，风泉洒晴雪。", 
            "仙境在人间，真成两奇绝。"
        ], 
        "title": "天冠山题咏二十二首 其十七 月岩", 
        "type": "绝句", 
        "yun": "屑"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "山鸡爱羽毛，饮啄琪树间。", 
            "照影寒潭静，翔集落花闲。"
        ], 
        "title": "天冠山题咏二十二首 其十八 凤山", 
        "type": "绝句", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "窈窕石屋间，中有仙人躅。", 
            "说与牧羊儿，慎勿伤吾足。"
        ], 
        "title": "天冠山题咏二十二首 其十九 仙足岩", 
        "type": "绝句", 
        "yun": "沃"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "鬼谷岩前石，唐文字字奇。", 
            "何当拂苍藓，细读老君碑。"
        ], 
        "title": "天冠山题咏二十二首 其二十 鬼谷岩", 
        "type": "绝句", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "石壁何空洞，中有风泠然。", 
            "安知列御寇，不向此中仙。"
        ], 
        "title": "天冠山题咏二十二首 其二十一 风洞", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "仙者非有求，坐石示投钓。", 
            "咄哉羊裘翁，同名不同调。"
        ], 
        "title": "天冠山题咏二十二首 其二十二 钓台", 
        "type": "绝句", 
        "yun": "啸"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "结苑依菌山，焚香候芝盖。", 
            "真灵幸悯我，冠佩时来会。"
        ], 
        "title": "玄洲十咏寄张贞居 其一 菌山", 
        "type": "绝句", 
        "yun": "泰"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "翩翩十绝幡，飘飘九疑仙。", 
            "洞口薜萝长，来降是何年。"
        ], 
        "title": "玄洲十咏寄张贞居 其二 罗姑洞", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "众水会一壑，天近发霞光。", 
            "晨兴新沐竟，晞发向朝阳。"
        ], 
        "title": "玄洲十咏寄张贞居 其三 霞架海", 
        "type": "绝句", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "伊谁植斯桐，萋萋满幽谷。", 
            "鸣凤久不闻，何当一来宿。"
        ], 
        "title": "玄洲十咏寄张贞居 其四 桐花源", 
        "type": "绝句", 
        "yun": "屋"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "上有白鹤翔，下有幽人居。", 
            "幽人道当成，白鹤来不虚。"
        ], 
        "title": "玄洲十咏寄张贞居 其五 鹤台", 
        "type": "绝句", 
        "yun": "鱼"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "子有鸾鹤想，甘同麋鹿游。", 
            "悬榻应待我，分我半玄洲。"
        ], 
        "title": "玄洲十咏寄张贞居 其六 玄洲精舍", 
        "type": "绝句", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "林君巳仙去，紫轩名尚存。", 
            "丹光时或现，药鼎夜常温。"
        ], 
        "title": "玄洲十咏寄张贞居 其七 紫轩", 
        "type": "绝句", 
        "yun": "元"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "真阳以解形，四大何足靳。", 
            "指穷於为薪，火传不知尽。"
        ], 
        "title": "玄洲十咏寄张贞居 其八 火浣坛", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "我有紫虚像，白玉雕琢成。", 
            "贡之华阳天，万年期降灵。"
        ], 
        "title": "玄洲十咏寄张贞居 其九 玉像龛", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "真人昔住世，所至树以松。", 
            "当知千岁下，遗子以清风。"
        ], 
        "title": "玄洲十咏寄张贞居 其十 隐居松", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "幽人夜不眠，月吐窗炯炯。", 
            "起寻管城公，奋髯写清影。"
        ], 
        "title": "题仲宾竹 其一", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "此君有高节，不与草木同。", 
            "萧萧三两竿，自足来清风。"
        ], 
        "title": "题仲宾竹 其二", 
        "type": "绝句", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "青青云外山，烱烱松下石。", 
            "顾此山中人，风神照松色。"
        ], 
        "title": "题周秀才此山堂 其一", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "爽气在襟袖，清风拂丝桐。", 
            "悠然适天趣，宴坐心融融。"
        ], 
        "title": "题周秀才此山堂 其二", 
        "type": "绝句", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "五言绝句", 
        "text": [
            "暑气晓来清，时时闻远莺。", 
            "还思故园路，松下绿苔生。"
        ], 
        "title": "晓起闻莺", 
        "type": "绝句", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "晓日夹云树，春风吹雪山。", 
            "飞鹰玄兔碛，饮马白狼湾。", 
            "宝带吴钩迥，金矛汉节閒。", 
            "将军万里外，不怕二毛斑。"
        ], 
        "title": "次袁学士上都诗韵", 
        "type": "律诗", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "夜雨鸣高枕，春寒入敝袍。", 
            "时光自花柳，吾意岂蓬蒿。", 
            "失色黄金尽，知音白雪高。", 
            "山林隐未得，空觉此生劳。"
        ], 
        "title": "春寒", 
        "type": "律诗", 
        "yun": "豪"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "同是清閒客，俱为放浪游。", 
            "晴山依雪壮，野水带冰流。", 
            "风急松杉乱，年登荠麦收。", 
            "生涯虽未老，吾欲觅菟裘。"
        ], 
        "title": "雪后同子俊游何山次韵四首 其一", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "步履行危磴，凭阑得妙峰。", 
            "鸟飞迷故道，人去想遗踪。", 
            "掩冉风前竹，支离涧底松。", 
            "山僧饭不足，不是忘鸣钟。"
        ], 
        "title": "雪后同子俊游何山次韵四首 其二", 
        "type": "律诗", 
        "yun": "冬"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "兵革时犹动，山林日就荒。", 
            "子真思隐遁，詹尹问行藏。", 
            "有意随三饭，无人馈五浆。", 
            "远山湖外白，立马见微茫。"
        ], 
        "title": "雪后同子俊游何山次韵四首 其三", 
        "type": "律诗", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "湍驶波翻雪，风生地出雷。", 
            "薄醪随意尽，寒气逼人来。", 
            "更欲明朝去，何妨迫暮回。", 
            "自怜非李广，醉尉莫相猜。"
        ], 
        "title": "雪后同子俊游何山次韵四首 其四", 
        "type": "律诗", 
        "yun": "灰"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "溪上春无赖，清晨坐水亭。", 
            "草芽随意绿，柳眼向人青。", 
            "初日收浓雾，微波乱小星。", 
            "谁歌采蘋曲，愁绝不堪听。"
        ], 
        "title": "早春", 
        "type": "律诗", 
        "yun": "青"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "出郭闻莺语，穿林散马蹄。", 
            "涧松何郁郁，春草又萋萋。", 
            "白石那堪煮，丹厓倘可梯。", 
            "平生爱高兴，只合此幽栖。"
        ], 
        "title": "重游弁山 其一", 
        "type": "律诗", 
        "yun": "齐"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "竹色迷行径，松声汹座隅。", 
            "水清花自照，风暖鸟相呼。", 
            "饮罢思棋局，歌长缺唾壶。", 
            "重来潇洒地，聊足慰须臾。"
        ], 
        "title": "重游弁山 其二", 
        "type": "律诗", 
        "yun": "虞"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "楼下南来水，清泠百尺深。", 
            "菰蒲终夜响，杨柳半溪阴。", 
            "日月驱人世，江湖动客心。", 
            "向来歌舞宴，达晓看横参。"
        ], 
        "title": "鱼乐楼", 
        "type": "律诗", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "草蔓行多露，虫声报早秋。", 
            "明河斜未转，大火巳西流。", 
            "欲作传杯饮，谁能秉烛游。", 
            "清晨拂鞍马，适野拟消忧。"
        ], 
        "title": "秋夜", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "溪月当圆夜，看云起莫愁。", 
            "层阴连积水，伏雨暗清秋。", 
            "白璧难容玷，明珠不可求。", 
            "每因观节物，转觉此生浮。"
        ], 
        "title": "次韵陈无逸中秋月食风雨不见", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "生事怜吾拙，怀人阻道脩。", 
            "角声悲静夜，灯影伴幽忧。", 
            "水落红衣老，天寒翠袖愁。", 
            "云中有过雁，哀叫亦何求。"
        ], 
        "title": "独夜", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "西北高楼好，登临望眼空。", 
            "弁山横雨外，笠泽浸天东。", 
            "计乏千金药，羞看百鍊铜。", 
            "只应将世事，都付酒杯中。"
        ], 
        "title": "次韵子山登楼有感 其一", 
        "type": "律诗", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "怀古情何极，登危气尚雄。", 
            "江山一时胜，宇宙百年中。", 
            "翠袖愁空谷，绨袍受朔风。", 
            "超然高举意，决眦送孤鸿。"
        ], 
        "title": "次韵子山登楼有感 其二", 
        "type": "律诗", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "吹角秋风里，边声入莫云。", 
            "抑扬如自诉，哀怨不堪闻。", 
            "老马行知道，孤鸿飞念群。", 
            "秪今霸陵尉，那识旧将军。"
        ], 
        "title": "闻角", 
        "type": "律诗", 
        "yun": "文"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "摇落故园秋，溪山处处幽。", 
            "无钱频贳酒，多病倦登楼。", 
            "文采陶彭泽，丹青顾虎头。", 
            "谁能混流俗，浩荡一浮沤。"
        ], 
        "title": "次韵冯伯田秋兴 其一", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "风紧草木变，露寒沙水清。", 
            "萧兰嗟共悴，鶗鴂忍先鸣。", 
            "黄阁非吾事，青山不世情。", 
            "浩歌聊感激，裘马任肥轻。"
        ], 
        "title": "次韵冯伯田秋兴 其二", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "兴逐秋风发，愁随秋夜长。", 
            "系书阳鸟远，促织候虫忙。", 
            "世巳无刘表，家徒有孟光。", 
            "故衣寒未补，发箧动幽香。"
        ], 
        "title": "次韵冯伯田秋兴 其三", 
        "type": "律诗", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "昔我先君子，交游半老儒。", 
            "词林宗匠在，制阃辅臣须。", 
            "晚节风尘际，闲居岁月徂。", 
            "谬称诗赋善，深痛典刑无。"
        ], 
        "title": "本斋先生挽诗 其一", 
        "type": "律诗", 
        "yun": "虞"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "德邵龟龄迈，神全鹤发春。", 
            "管宁安皂帽，龚胜谢蒲轮。", 
            "小楷名空在，遗言意更亲。", 
            "平生知己恨，泪落霅溪滨。"
        ], 
        "title": "本斋先生挽诗 其二", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "幕府文书静，湖山春事多。", 
            "风烟归逸兴，花鸟助高歌。", 
            "自愧诸生后，其如二妙何。", 
            "卜邻应有日，退食数相过。"
        ], 
        "title": "赠权季玉兼简李顺甫", 
        "type": "律诗", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "戴子文章伯，不为时所知。", 
            "朱弦非众听，白璧易群疑。", 
            "海树生秋早，江船度越迟。", 
            "莫愁千里别，要作百年期。"
        ], 
        "title": "奉和帅初兄将归见简 其一", 
        "type": "律诗", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "我坐幽忧疾，非君谁与娱。", 
            "清谈忘日夜，高论到唐虞。", 
            "天地无青眼，江湖有白须。", 
            "客居宁郁郁，归兴托莼鲈。"
        ], 
        "title": "奉和帅初兄将归见简 其二", 
        "type": "律诗", 
        "yun": "虞"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "客里相从久，愁中欲别难。", 
            "此行登仕版，未觉负儒冠。", 
            "北度怜江总，东归忆幼安。", 
            "著书应满屋，妙处共谁看。"
        ], 
        "title": "送杨幼澄教授归江西兼寄吴幼清", 
        "type": "律诗", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "蜀道青天上，绣衣骢马行。", 
            "霜威御史府，春色锦官城。", 
            "万里平反报，三年菽水情。", 
            "相逢一杯酒，似为别离倾。"
        ], 
        "title": "送李清甫由御史出按四川", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "久客倦游甚，思归劳寸心。", 
            "之子复南迈，欲别惜光阴。", 
            "萧条楚山远，渺瀰淮水深。", 
            "梦中不可到，何用解愁襟。"
        ], 
        "title": "送刘伯常淮东都事", 
        "type": "律诗", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "杌隉居蒲日，艰难奔狄时。", 
            "天方兴伯者，数子实从之。", 
            "岁久丹青暗，人贤简册悲。", 
            "至今绵上路，犹忆介之推。"
        ], 
        "title": "晋公子奔狄图邀端父御史同赋", 
        "type": "律诗", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "卧游渺万里，楚天清晓秋。", 
            "初日江上出，白云山际浮。", 
            "莽苍迷烟树，隐约见孤舟。", 
            "丹青不可作，思子徒离忧。"
        ], 
        "title": "题米元晖山水", 
        "type": "律诗", 
        "yun": "尤"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "任琐窗深、重帘闭，春寒知有人处。", 
            "常年笑花信，问东风情性，是娇是妒。", 
            "冰柳成须，吹桃欲削，知更海棠堪否。", 
            "相将燕归又，看香泥半雪，欲归还误。", 
            "漫低回芳草，依稀寒食，朱门封絮。", 
            "少年惯羁旅。", 
            "乱山断，敧树唤船渡。", 
            "正暗想、鸡声落月，梅影孤屏，更梦衾、千重似雾。", 
            "相如倦游去。", 
            "掩四壁、凄其春暮。", 
            "休回首、都门路。", 
            "几番行晓，个个阿娇深贮。", 
            "而今断烟细雨。"
        ], 
        "title": "大酺 春寒", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "风又雨。", 
            "春事自无多许。", 
            "欲待柳花团作絮。", 
            "柳花冰未吐。", 
            "翠袖不禁春误。", 
            "沈却绿烟红雾。", 
            "将谓花寒留得住，一晴春又暮。"
        ], 
        "title": "谒金门 惜春", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "过眼纷纷遥集，来归往往羝儿。", 
            "草间塞口绔间啼。", 
            "提携都不是，何似未生时。", 
            "城上胡笳自怨，楼头画角休吹。", 
            "谁人不动故乡思。", 
            "江南秋尚可，塞外草先衰。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "坐久语寂寞，泉响忽翻空。", 
            "不知龙者为雨，雨者为成龙。", 
            "看取交流万壑，不数飞来千丈，高屋总淙淙。", 
            "是事等恶剧，裂石敢争雄。", 
            "敲铿訇，扪滑仄，藉蒙茸。", 
            "苍浪向来半掩，厚意复谁容。", 
            "欲说正元旧事，未必玄都千树，得似洞中红。", 
            "檐语亦颠倒，洗尔不平胸。"
        ], 
        "title": "水调歌头 游洞岩，夜大风雨，彭明叔索赋，醉墨颠倒", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "漫道十年前事，闷怀天又阴。", 
            "何须恨、典了西湖，更笑君、宴罢琼林。", 
            "闲时数声啼鸟，凄然似、上阳宫女心。", 
            "记断桥、急管危弦，歌声远，玉树金缕沈。", 
            "看万年枝上禽。", 
            "徊徨落月，断肠理绝弦琴。", 
            "魂梦追寻。", 
            "挥泪赋白头吟。", 
            "当年未知行乐，无日夜、望乡音。", 
            "何期至今。", 
            "绿杨外、芳草庭院深。"
        ], 
        "title": "绮寮怨 青山和前韵忆旧时学馆，因复感慨同赋", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "儿童喜，儿童喜，献寿摘仙桃。", 
            "篁峒鸣狐成鬼火，花村买犊卖蛮刀。", 
            "惟有使君劳。", 
            "燕山桂，燕山桂，犹带窦家香。", 
            "月殿一枝金粟满，囊中玉屑捣成霜。", 
            "和露入霞觞。"
        ], 
        "title": "法驾导引 其一 寿刘侯", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "金茎露，金茎露，绝胜九霞觞。", 
            "挼碎菊花如玉屑，满盘和月咽风香。", 
            "不老是丹方。", 
            "六十七，六十七，七岁见端平。", 
            "记得是秋除目好，近年大路到南京。", 
            "楚制起诸生。"
        ], 
        "title": "法驾导引 其一 寿吴蒙庵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "春小小，春小小，梅见著些些。", 
            "未必神仙无白发，依然林下有黄花。", 
            "潭影浸流霞。", 
            "冬十十，冬十十，亥字雁斜斜。", 
            "不用瑶池偷碧实，不须句漏博丹砂。", 
            "阴德遍人家。"
        ], 
        "title": "法驾导引 其一 寿胡潭东", 
        "type": "词", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "臣尚少，臣尚少，少似此翁些。", 
            "点半点斑今似雪，飞来飞去自如花。", 
            "醉眼看红霞。", 
            "人间事，人间事，倒杖柱颐斜。", 
            "冷冷清清冰下水，吞吞忍忍饭中砂。", 
            "选到老人家。"
        ], 
        "title": "法驾导引 其一 寿城山，用寿胡潭东韵", 
        "type": "词", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "天正子，天正子，亥正较差些。", 
            "床下玉灵头戴九，手中铜叶锦添花。", 
            "乞汝作飞霞。", 
            "辽东鹤，辽东鹤，无语鹤头斜。", 
            "尘土不知灰变缟，周遭会见顶成砂。", 
            "城郭待还家。"
        ], 
        "title": "法驾导引 其一", 
        "type": "词", 
        "yun": "麻"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "盘之水，盘之水，清可濯吾缨。", 
            "我与盘山疏一月，黄花满意绕荒城。", 
            "怀抱向谁倾。", 
            "十之十，十之十，十十到千龄。", 
            "我与盘山同一月，不占甲子后先晴。", 
            "携手看升平。"
        ], 
        "title": "法驾导引 其一 寿胡盘居", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "东风雨，东风雨，河汉洗蓬莱。", 
            "只见丹山高万丈，不知古驿路傍埃。", 
            "到海几时回。"
        ], 
        "title": "法驾导引 代寿丹山 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "二月八，二月八，长见醉桃腮。", 
            "天上玉堂怀旧草，面前金鼎又无梅。", 
            "除是老翁来。"
        ], 
        "title": "法驾导引 代寿丹山 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "五月五，五月五，细雨绿菖蒲。", 
            "早是高花开九节，花堪结子节堪扶。", 
            "持此揆□初。"
        ], 
        "title": "法驾导引 寿刘仲简 其一", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "长命缕，长命缕，儿女漫区区。", 
            "何似屏星南极里，清如寒露在冰壶。", 
            "一府号仙儒。"
        ], 
        "title": "法驾导引 寿刘仲简 其二", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "记歌头、辛壬癸甲，乌乌能知谁晓。", 
            "梅花不待元宵好，雪月交光独照。", 
            "愁未老。", 
            "更老似渠□，冷面迎相笑。", 
            "君词定峭。", 
            "但减十年前，偎桃傍李，肯独为梅好。", 
            "山中好。", 
            "可但一枝春早。", 
            "道边无限花草。", 
            "米嘉荣共何戡在，还忆永新娇小。", 
            "明年了。", 
            "又唤起流莺，又自愁鹃叫。", 
            "东皇太昊。", 
            "更不是琼花，香无半点，一笑使人倒。"
        ], 
        "title": "摸鱼儿 其五 辛巳冬和中斋梅词", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "何处从头说。", 
            "但倾尊、淋漓醉墨，疏疏密密。", 
            "看取两轮东西者，也是樊笼中物。", 
            "这光景、年来都别。", 
            "白发道人隆中像，笑相逢、对拥炉边雪。", 
            "又过了，上元节。", 
            "纸窗旋补寒穿穴。", 
            "柳黏窗、青青过雨，劝君休折。", 
            "睡不成酣酒先醒，花底东风又别。", 
            "夜复夜、吟魂飞越。", 
            "典却西湖东湖住，十三年不出今朝出。", 
            "容易得，二三月。"
        ], 
        "title": "金缕曲 其十一 和龚竹卿客中韵", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "早已是三年，父老依依借。", 
            "愿与天公借几年，保我鸡豚社。", 
            "□□□□□，□□□□□。", 
            "□□□□□□□，□□□□□。"
        ], 
        "title": "卜算子 寿郡守", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "六十一翁，垂银带鱼，插四角轮。", 
            "把百个今朝，重排花甲，十年前事，似臼齑辛。", 
            "骰选功名，酒中富贵，管取当筵满劝旬。", 
            "槐知道，待二郎做甚，父子封申。", 
            "便应际会昌辰。", 
            "怕林下相逢未是真。", 
            "看焚芰裂荷，起钟山笑，卖田僦马，堕贡生贫。", 
            "后六十年，有无穷事，是宰官身是报身。", 
            "年来好，莫做他宰相，便是全人。"
        ], 
        "title": "沁园春 其一 和槐城自寿", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "蟠桃熟，蟠桃熟，一熟一千年。", 
            "比似相公正年少，朱颜绿鬓锦蝉连。", 
            "肉色更光鲜。", 
            "西江好，西江好，春雨碧黏天。", 
            "见说内家消息近，佳人拜舞寿觞前。", 
            "扶醉起金鞭。"
        ], 
        "title": "法驾导引 寿治中 其一", 
        "type": "词", 
        "yun": "先"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "棠阴日，棠阴日，清美近花朝。", 
            "共喜治中持福笔，春当霄汉布宽条。", 
            "兰蕙雪初销。", 
            "和气满，和气满，生意到渔樵。", 
            "清彻已倾螺子水，黑头宜著侍中貂。", 
            "天马拟归朝。"
        ], 
        "title": "法驾导引 寿治中 其二", 
        "type": "词", 
        "yun": "萧"
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "落叶西风满地。", 
            "独宿琼楼丹桂。", 
            "孤影抱蟾寒，寄与月明千里。", 
            "休寄。", 
            "休寄。", 
            "粟粟蕊珠心碎。"
        ], 
        "title": "如梦令", 
        "type": "词", 
        "yun": null
    }, 
    {
        "author": "刘辰翁", 
        "era": "元", 
        "subtype": null, 
        "text": [
            "□□□□。", 
            "□□□□□。", 
            "□□□□□□，□□□、□□□。", 
            "治中心似佛。", 
            "治中心似日。", 
            "人祝治中千岁，似翁福、似翁德。"
        ], 
        "title": "霜天晓角", 
        "type": "词", 
        "yun": null
    }, 
    {
        "author": "赵奕", 
        "era": "元", 
        "subtype": null, 
        "text": [
            "我从姑苏来，高台逢吕豸。", 
            "共坐话当年，日昃不能罢。", 
            "回瞻玉山青，百里风帆挂。", 
            "维舟草堂前，梧竹自潇洒。", 
            "一别逾三秋，相见各惊骇。", 
            "开筵出红妆，持杯擘紫蟹。", 
            "黄花照白发，流光岂能买。", 
            "兹辰且尽乐，一醉百忧解。"
        ], 
        "title": "玉山佳处分得解字", 
        "type": "古风", 
        "yun": null
    }, 
    {
        "author": "赵奕", 
        "era": "元", 
        "subtype": "五言排律", 
        "text": [
            "盘屈度埼礒，嵚崟复谽谺。", 
            "龙居潜石洞，花暖护蜂衙。", 
            "峭壁生苍藓，清泉长赤砂。", 
            "松涛响云壑，竹翠滴桃花。", 
            "杖屦丹梯险，篮舆绿磴遮。", 
            "攀藤啸猿狖，并草卧麇麚。", 
            "绝顶望笠泽，倾溟想女娲。", 
            "遥天连岛屿，远水接蒹葭。", 
            "道士来邀坐，仙童为煮茶。", 
            "林深多虎迹，地僻少人家。", 
            "对景诗情逸，寻芝道气遐。", 
            "窗幽尘不到，境胜兴无涯。", 
            "堪种茅山术，宜栽邵圃瓜。", 
            "宝书传正法，灵剑挂青蛇。", 
            "径滑崎尤峻，苔荒突又洼。", 
            "淙淙流暗涧，聒聒叫鸣蛙。", 
            "下岭日欲落，登舟路更赊。", 
            "平田飞白鹭，别墅宿归鸦。", 
            "犬吠柴门近，鹃啼野树斜。", 
            "菜畦黄扑簌，麦垄碧交加。", 
            "老态倦跋涉，衰形独叹嗟！", 
            "山翁荷锄锸，村妇倚篱笆。", 
            "驻舫携红袖，停杯挟紫霞。", 
            "金炉薰笃耨，玉手弄琵琶。", 
            "错落倾香酿，玻瓈插艳葩。", 
            "歌姬声缥缈，醉客笑喧哗。", 
            "击柝城将闭，吹笳鼓尚挝。", 
            "卷帘风灭烛，湿幔雨垂麻。", 
            "今日虽云乐，他年还共誇。", 
            "更阑归去速，灯影照笼纱。"
        ], 
        "title": "玉山与郯九成自姑苏来吴兴僧可传邀余陪游弁山之黄龙洞时有紫霞同席遂分韵得花字", 
        "type": "排律", 
        "yun": "麻"
    }, 
    {
        "author": "赵奕", 
        "era": "元", 
        "subtype": "五言律诗", 
        "text": [
            "忙里过韶华，东风日易斜。", 
            "黄粱应未熟，白酒尚堪赊。", 
            "蝶魄迷幽梦，蛛丝绊落花。", 
            "百年能有几，随分度生涯。"
        ], 
        "title": "春日书怀", 
        "type": "律诗", 
        "yun": "麻"
    }, 
    {
        "author": "赵奕", 
        "era": "元", 
        "subtype": "七言律诗", 
        "text": [
            "幽窗谈笑话平生，三十年间几度更。", 
            "白发满头今已老，青山排闼故多情。", 
            "桃花灼灼应无语，春雨萧萧尚未晴。", 
            "明日扁舟携好酒，南村笋蕨正堪烹。"
        ], 
        "title": "雨窗写怀", 
        "type": "律诗", 
        "yun": "庚"
    }, 
    {
        "author": "赵奕", 
        "era": "元", 
        "subtype": "七言律诗", 
        "text": [
            "石磴悬崖人迹稀，林深地僻绝尘机。", 
            "井边丹灶千年冷，窗外山云尽日飞。", 
            "老虎每来廊下走，黄龙常向洞中归。", 
            "先生有道开门坐，松响瑶笙月满衣。"
        ], 
        "title": "送闻梅涧住弁山祥应宫", 
        "type": "律诗", 
        "yun": "微"
    }, 
    {
        "author": "赵奕", 
        "era": "元", 
        "subtype": "七言律诗", 
        "text": [
            "我爱玉山奇绝处，碧梧翠竹映阑干。", 
            "轩窗傍水琴书静，楼阁连云宇宙宽。", 
            "山色溟濛还淡淡，湖光潋滟自漫漫。", 
            "登临纵目无穷处，落日西风作暮寒。"
        ], 
        "title": "游玉山佳处写赠仲瑛", 
        "type": "律诗", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "碧水鸳鸯浴，平沙豆蔻红。", 
            "云霞峰翠一重重。", 
            "帆卸落花风。", 
            "淡薄云笼月，霏微雨洒篷。", 
            "孤舟晚泊浪声中。", 
            "无处问音容。"
        ], 
        "title": "巫山一段云 望霞峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "绝顶朝云散，寒江暮雨频。", 
            "楚王宫殿已成尘。", 
            "过客转伤神。", 
            "月是巫娥伴，花为宋玉邻。", 
            "一听歌调一含颦。", 
            "幽怨竹枝春。"
        ], 
        "title": "巫山一段云 朝云峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "片月生危岫，残霞拂翠桐。", 
            "登龙峰下楚王宫。", 
            "千古感遗踪。", 
            "柳色眉边绿，花明脸上红。", 
            "欲寻灵迹阻江风。", 
            "离思杳无穷。"
        ], 
        "title": "巫山一段云 登龙峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "雨过苹汀远，云深水国遥。", 
            "渡头齐举木兰桡。", 
            "纤细楚宫腰。", 
            "映水匀红脸，偎花整翠翅。", 
            "行人倚棹正无聊。", 
            "一望一魂销。"
        ], 
        "title": "巫山一段云 集仙峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "碧水澄青黛，危峰耸翠屏。", 
            "竹枝歌怨月三更。", 
            "别是断肠声。", 
            "烟外黄牛峡，云中白帝城。", 
            "扁舟清夜泊苹汀。", 
            "倚棹不胜情。"
        ], 
        "title": "巫山一段云 翠屏峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "鹤信三山远，罗裙片水深。", 
            "高唐春梦杳难寻。", 
            "惆怅到如今。", 
            "十二峰前月，三千里外心。", 
            "红笺锦字信沉沉。", 
            "肠断旧香衾。"
        ], 
        "title": "巫山一段云 聚鹤峰", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "北陇耕云，南溪钓月，此是野人生计。", 
            "山鸟能歌，山花解笑，无限乾坤生意。", 
            "看画归来，挑簦闲眺，风景又还光霁。", 
            "笑人生、奔波如狂，万事不如沉醉。", 
            "细看来、聚蚁功名，战蜗事业，毕竟又成何济。", 
            "有分山林，无心钟鼎，誓与渔樵深契。", 
            "石上酒醒，山间茶熟，别有水云风味。", 
            "顺吾生、素位而行，造化任他儿戏。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "云拥髻鬟愁。", 
            "好在张家燕子楼。", 
            "稀翠疏红春欲透，温柔。", 
            "多少闲情不自由。", 
            "歌罢锦缠头。", 
            "山下晴波左右流。", 
            "曲里吴音娇未改，障羞。", 
            "一朵芙蓉满扇秋。"
        ], 
        "title": "南乡子", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "昏晓相催，百年窗暗窗明里。", 
            "人生能几。", 
            "赢得貂裘敝。", 
            "富贵浮云，休恋青绫被。", 
            "归欤未。", 
            "放怀烟水。", 
            "不受风尘眯。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "满捧金卮低唱词。", 
            "尊前再拜索新诗。", 
            "老夫惭愧鬓成丝。", 
            "罗袖染将修竹翠，粉香吹上小梅枝。", 
            "相逢不似少年时。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "今古几齐州。", 
            "华屋山丘。", 
            "杖藜徐步立芳洲。", 
            "无主桃花开又落，空使人愁。", 
            "波上往来舟。", 
            "万事悠悠。", 
            "春风曾见昔人游。", 
            "只有石桥桥下水，依旧东流。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "池塘处处生春草。芳思纷缭绕。", 
            "醉中时作短歌行。无奈夕阳、偏旁小窗明。", 
            "故园荒径迷行迹。只有山仍碧。", 
            "及今作乐送春归。莫待春归、去后始知非。"
        ], 
        "title": "虞美人", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "潮生潮落何时了。断送行人老。", 
            "消沉万古意无穷。尽在长空、淡淡鸟飞中。", 
            "海门几点青山小。望极烟波渺。", 
            "何当驾我以长风。便欲乘桴、浮到日华东。"
        ], 
        "title": "虞美人 浙江舟中作", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "侬是江南游冶子。", 
            "鸟帽青鞋，行乐东风里。", 
            "落尽杨花春满地。", 
            "萋萋芳草愁千里。", 
            "扶上兰舟人欲醉。", 
            "日暮青山，相映双蛾翠。", 
            "万顷湖光歌扇底。", 
            "一声催下相思泪。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "渺渺烟波一叶舟。", 
            "西风落木五湖秋。", 
            "盟鸥鹭，傲王侯。", 
            "管甚鲈鱼不上钩。"
        ], 
        "title": "渔父词二首 其一", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "侬住东吴震泽州。", 
            "烟波日日钓鱼舟。", 
            "山似翠，酒如油。", 
            "醉眼看山百自由。"
        ], 
        "title": "渔父词二首 其二", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "驱马原隰间，经时不遑休。", 
            "昔来日在斗，今去麦己秋。", 
            "王事有埤益，宴安非所求。", 
            "翩翩晨风翼，一举逝莫留。", 
            "谁令匏瓜系，自怀离别忧。"
        ], 
        "title": "赠别夹谷公二首 其一", 
        "type": "古风", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "青青蕙兰花，含英在中林。", 
            "春风不披拂，胡能见幽心。", 
            "相去千里馀，会合大江南。", 
            "促席谈自古，知我一何深。", 
            "此别虽非远，怀思渺难任。", 
            "公其爱体素，尚无金玉音。"
        ], 
        "title": "赠别夹谷公二首 其二", 
        "type": "古风", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "有水清且泚，洄洑乱石间。", 
            "乐哉三子者，在涧歌考槃。", 
            "流波牵弱缕，轻飙动文竿。", 
            "信无吞舟鱼，我志匪鲂鳏。", 
            "勿言隐尚小，神情有馀闲。", 
            "高士不可见，古风何时还。"
        ], 
        "title": "题舜举小隐图", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "朝出南郭门，遥指西山阴。", 
            "马蹄与石斗，宛转愁我心。", 
            "溪谷莽回互，寒风振穹林。", 
            "黄叶洒我衣，岩泉走哀音。", 
            "凄凄霜露降，穷思浩难任。", 
            "人生亦何为，百年成古今。", 
            "华堂昔燕处，零落归丘岑。", 
            "况复不得保，悲来泪沾襟。"
        ], 
        "title": "赵村道中 其一", 
        "type": "古风", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "昔年干戈动，兵尘暗三吴。", 
            "长江巳无险，智勇亦难图。", 
            "筑垒依平山，谋国一何愚。", 
            "桢干群林空，遗址莽丘墟。", 
            "至今蓬蒿下，犹有白骨枯。", 
            "天阴万鬼哭，惨惨荒山隅。", 
            "兴亡自有数，不敢问何如。", 
            "独怜野菊花，立马为踌躇。"
        ], 
        "title": "赵村道中 其二", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "仙人海上来，遗我珊瑚钩。", 
            "晶光夺凡目，奇采耀九州。", 
            "自吾得此宝，昼玩夜不休。", 
            "生世勿恨晚，及与斯人俦。", 
            "惜哉无琼玖，可以结绸缪。", 
            "世德日下衰，古风向谁求。", 
            "蛾眉亦何有，空受众女仇。", 
            "适俗固所愿，违己良足忧。", 
            "感子赠言意，再拜涕泗流。", 
            "安得骑骐驎，从子以远游。"
        ], 
        "title": "奉詶戴帅初架阁见赠二首 其一", 
        "type": "古风", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "吾爱戴安道，隐居绝埃尘。", 
            "弹琴聊自娱，书画又绝伦。", 
            "岂无召我者，已矣非所欣。", 
            "昔我道剡中，山川自清新。", 
            "是时夜雪霁，怀哉见其人。", 
            "常欲以暇日，慷慨为写真。", 
            "之子有祖风，千里响然臻。", 
            "我从苏李后，敢言笔墨神。", 
            "坐之盘石上，俗物不得亲。", 
            "微君动高兴，此意当谁陈。"
        ], 
        "title": "奉詶戴帅初架阁见赠二首 其二", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "历历山水郡，行行襟抱清。", 
            "两崖束沧江，扁舟此宵征。", 
            "卧闻滩声壮，起见渚烟横。", 
            "西风林木净，落日沙水明。", 
            "高旻众星出，东岭素月生。", 
            "舟子棹歌发，含词感人情。", 
            "人情苦不远，东山有遗声。", 
            "岂不怀燕居，简书趣期程。", 
            "优游恐不免，驱驰竟何成。", 
            "我生悠悠者，何日遂归耕。"
        ], 
        "title": "桐庐道中", 
        "type": "古风", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "青山缭神京，佳气溢芳甸。", 
            "林亭去天咫，万状争自献。", 
            "年多嘉木合，春晚馀花殿。", 
            "雕阑留戏蝶，藻井语娇燕。", 
            "退食鸣玉珂，友于此终宴。", 
            "钟鼓乐清时，衣冠集群彦。", 
            "朝市尘得侵，图书味芳远。", 
            "纷华虽在眼，道胜安用战。", 
            "初心良已遂，雅志由此见。", 
            "何事江海人，山林未如愿。"
        ], 
        "title": "张詹事遂初亭", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "关吏晨启门，㒒夫戒首途。", 
            "祖道京城南，喜色动闉阇。", 
            "仕宦非徒荣，出处贵合义。", 
            "公今虽未耄，进退有馀地。", 
            "高蹈激流俗，清风耸朝廷。", 
            "增秩仍继禄，圣明优老成。", 
            "逍遥桑梓间，年高德弥邵。", 
            "红颜醉春酒，白发照晴昊。", 
            "两疏真勇决，四皓甘隐沦。", 
            "汉史不专美，古今凡几人。", 
            "青牛当南游，紫气巳先路。", 
            "我欲强著书，怀哉未能去。"
        ], 
        "title": "送周正平学士致仕还里", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "廊庙不乏才，江湖多隐沦。", 
            "之子称吏隐，才高非众邻。", 
            "脱身轩冕场，筑屋西湖滨。", 
            "开轩弄玉琴，临池书练裙。", 
            "雷文粲周鼎，鹿鸣娱嘉宾。", 
            "图书左右列，花竹自清新。", 
            "赋诗凌鲍谢，往往绝埃尘。", 
            "我生少寡谐，一见夙昔亲。", 
            "误落尘网中，四度京华春。", 
            "泽雉叹畜樊，白鸥谁能驯。"
        ], 
        "title": "寄鲜于伯几", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "盐为生民食，日用犹水火。", 
            "虽非饥所急，一日无不可。", 
            "但令商贾便，那复愁国课。", 
            "数年人坏法，贪欲肆偏颇。", 
            "利多归私室，民始受盐祸。", 
            "尔来又计口，强致及包裹。", 
            "㩁酤穷滴沥，征商剧遮逻。", 
            "东南民力竭，此事非细琐。", 
            "朝家更政化，选择堪负荷。", 
            "君为尚书郎，精白色瑳瑳。", 
            "明当戒行李，往理吴越柂。", 
            "祝君无别语，编户要安妥。", 
            "湖山多胜处，亦可供宴坐。", 
            "谈笑尊俎间，佳声满江左。"
        ], 
        "title": "送程子充运副之杭州", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "名山标勾曲，秀岭蔚层云。", 
            "层云散浩彩，中有三茅君。", 
            "度世三千秋，流芳浩无垠。", 
            "丹光耀朱阳，琴心传玉文。", 
            "司命播万物，发蒙导人群。", 
            "学道得旷士，采真遗尘氛。", 
            "赠我书一编，清谣吐奇芬。", 
            "笔耕亦巳勤，寸田要锄耘。", 
            "灵台耸绛阙，黄云覆氤氲。", 
            "内观神自照，众言一何纷。", 
            "平生山林意，独往乃所欣。", 
            "攀援桂树枝，采撷芝兰薰。", 
            "静与木石居，游则侣麋麇。", 
            "松柏无冬夏，烟霞自夕昕。", 
            "轩冕或桎梏，绮语徒膻荤。", 
            "大道返尔朴，至哉吾师云。", 
            "冥冥紫霞想，湛言久不闻。", 
            "聆我歌洞章，判然仙凡分。"
        ], 
        "title": "赠茅山梁道士", 
        "type": "古风", 
        "yun": "文"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "在山为远志，出山为小草。", 
            "古语巳云然，见事苦不早。", 
            "平生独往愿，丘壑寄怀抱。", 
            "图书时自娱，野性期自保。", 
            "谁令堕尘网，宛转受缠绕。", 
            "昔为水上鸥，今如笼中鸟。", 
            "哀鸣谁复顾，毛羽日摧槁。", 
            "向非亲友赠，蔬食常不饱。", 
            "病妻抱弱子，远去万里道。", 
            "骨肉生别离，丘垄谁为扫。", 
            "愁深无一语，目断南云杳。", 
            "恸哭悲风来，如何诉穹昊。"
        ], 
        "title": "罪出", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "卧痾愧微官，俯仰百忧集。", 
            "安知中秋至，但见明月出。", 
            "萧萧雨新巳，凉气澄霁夕。", 
            "青旻罗疏星，灿若殊与璧。", 
            "小虫鸣草根，万物皆自适。", 
            "而我独何为，矫首望南北。", 
            "愁来无端倪，拨去终不释。", 
            "人生莫不乐，杯酒会邻戚。", 
            "高歌杂清唱，起舞戛鸣瑟。", 
            "闭户且复眠，空尊何由酌。"
        ], 
        "title": "次韵齐彦学士中秋雨后玩月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "灼灼庭下花，霜馀发春妍。", 
            "众卉方具腓，秾芳独嫣然。", 
            "主人远方来，一笑清尊前。", 
            "植物岂无情，有开容必先。", 
            "造化寓深意，嘉与后人传。"
        ], 
        "title": "秋日锦樱为继卿作", 
        "type": "古风", 
        "yun": "先"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "姜子早闻道，澹然遗世荣。", 
            "蓺花有生意，焚香无俗情。", 
            "时抱琴与阮，弹作松风声。", 
            "畴昔江湖间，久巳知子名。", 
            "安知十年后，一笑成合并。", 
            "是邦山水秀，照人肌骨清。", 
            "愿子石泉上，为鼓一再行。", 
            "因之洗吾耳，遂欲濯尘缨。"
        ], 
        "title": "听姜伯惠父弹琴擘阮", 
        "type": "古风", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "谡谡松下风，悠悠尘外心。", 
            "以我清净耳，听此太古音。", 
            "逍遥万物表，不受世故侵。", 
            "何年从此老，辟谷隐云林。"
        ], 
        "title": "题洞阳徐真人万壑松风图", 
        "type": "古风", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "君子重道义，小人贵功名。", 
            "天爵元自尊，世纷何足荣。", 
            "乘除有至理，此重彼自轻。", 
            "青松与蔓草，物情当细评。", 
            "勿为蔓草蕃，愿作青松贞。"
        ], 
        "title": "自释", 
        "type": "古风", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "苍山如犬牙，细路入深谷。", 
            "绝壁千馀仞，上有凌云木。", 
            "阴崖不受日，洞穴自成屋。", 
            "萧森人迹少，荟蔚兽攸伏。", 
            "云林互隐映，涧道相回复。", 
            "翔禽薄穹霄，鸣鸟响岩曲。", 
            "临桥濯清飔，汲井漱寒玉。", 
            "神物此渊潜，愆阳有祈祝。", 
            "风漓惭善教，吏懦耻厚禄。", 
            "暂怀尘外想，独往疑有梏。", 
            "过幽难久居，济胜乏高躅。", 
            "策马寻故蹊，归樵相追逐。"
        ], 
        "title": "祷雨龙洞山", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "霜风何凄厉，兰萧同枯萎。", 
            "念此鼻为酸，恻怆中心悲。", 
            "由来无丑好，众女嫉蛾眉。", 
            "数罟困巨鱼，盐车厄天骐。", 
            "况复值怨仇，贝锦成祸机。", 
            "俯首无所诉，菹醢听所为。", 
            "向非知己者，虽死谁明之。", 
            "君子有行役，后会在何时。", 
            "欲别不敢往，瞻望涕涟洏。", 
            "援笔抚我心，为公吐此词。"
        ], 
        "title": "送石仲璋", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "战国方忿争，嬴秦复狂怒。", 
            "冤哉鱼肉民，死者不知数。", 
            "斯人逃空谷，是殆天所恕。", 
            "山深无来遥，林密绝归路。", 
            "艰难苟生活，种莳偶成趣。", 
            "西邻与东舍，鸡犬自来去。", 
            "熙熙如上古，无复当世虑。", 
            "安知捕鱼郎，延缘至其处。", 
            "遥遥千载后，缅想增慨慕。", 
            "即今生齿繁，险绝悉开露。", 
            "山中无木客，川上靡渔父。", 
            "虽怀隐者心，桃源在何许。", 
            "况兹太平世，尧舜方在御。", 
            "干戈久己戢，老幼乐含哺。", 
            "田畴毕耕耨，努力勤蓻树。", 
            "毋为问迷津，穷探事高举。"
        ], 
        "title": "题桃源图", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "生世各有时，出处非偶然。", 
            "渊明赋归来，佳处未易言。", 
            "后人多慕之，效颦惑蚩妍。", 
            "终然不能去，俛仰尘埃间。", 
            "斯人真有道，名与日月悬。", 
            "青松卓然操，黄华霜中鲜。", 
            "弃官亦易耳，忍穷北窗眠。", 
            "抚卷三叹息，世久无此贤。"
        ], 
        "title": "题归去来图", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "状元曾受宋家恩，国困臣强不尽言。", 
            "往事已非那可说，且将忠直报皇元。"
        ], 
        "title": "讥留梦炎诗", 
        "type": "绝句", 
        "yun": "元"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "川上清风非有著，松间明月本无尘。", 
            "不知二子缘何事，苦恋前身与后身？"
        ], 
        "title": "题圆泽三生公案", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "轻轻踏破白云堆，半为寻僧半探梅。", 
            "僧不逢兮梅未放，野猿笑我却空回。"
        ], 
        "title": "绝句", 
        "type": "绝句", 
        "yun": "灰"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "李侯写竹有清气，满纸墨光浮翠筠。", 
            "萧郎已远丹渊死，欲写此君惟此人。"
        ], 
        "title": "题息斋竹", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "海上春深柳色浓，蓬莱宫阙五云中。", 
            "半生落魄江湖上，今日钧天一梦同。"
        ], 
        "title": "初至都下即事 其一", 
        "type": "绝句", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "尽日车尘马足间，偶来临水照愁颜。", 
            "故乡兄弟应相忆，同看溪南柳外山。"
        ], 
        "title": "初至都下即事 其二", 
        "type": "绝句", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "社燕秋鸿各自飞，我来君去苦相违。", 
            "西湖西畔梅如雪，应有亲朋待子归。"
        ], 
        "title": "送王月友归杭州 其一", 
        "type": "绝句", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "云本无心漫出山，归来依旧与云闲。", 
            "何当从子东南去，扫地焚香昼掩关。"
        ], 
        "title": "送王月友归杭州 其二", 
        "type": "绝句", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "小草幽香动碧池，暖风晴日长新荑。", 
            "南窗昼倚绿阴静，听尽行人过马蹄。"
        ], 
        "title": "清胜轩绝句", 
        "type": "绝句", 
        "yun": "齐"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "玉湖流水清且闲，中有浮玉之名山。", 
            "千帆过尽莫天碧，惟见白云时往还。"
        ], 
        "title": "浮玉山", 
        "type": "绝句", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "山深草木自幽清，终日闻莺不见莺。", 
            "好作束书归隐计，蹇驴来往听泉声。"
        ], 
        "title": "鄣南山中", 
        "type": "绝句", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "风雨凄凄五月寒，绿阴门巷思萧然。", 
            "客来载酒非问字，知是先生草太玄。"
        ], 
        "title": "奉和本斋先生午日绝句二首 其一", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "节序匆匆听自过，榴花能舞鸟能歌。", 
            "北窗高卧一杯酒，奈得渊明醉后何。"
        ], 
        "title": "奉和本斋先生午日绝句二首 其二", 
        "type": "绝句", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "野雉朝雊雊且飞，谁家女儿采桑归。", 
            "欲折花枝插丫髻，还愁草露湿裳衣。"
        ], 
        "title": "采桑曲", 
        "type": "绝句", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "骑驴渺渺入荒城，积水空林坐自清。", 
            "政使不容投劾去，也胜尘土负平生。"
        ], 
        "title": "题东野平陵图（事见笠泽丛书）", 
        "type": "绝句", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "玉树凋伤众草黄，夜虫时语怨流光。", 
            "美人望望隔秋水，不寄相思书一行。"
        ], 
        "title": "次韵刚父即事绝句 其一", 
        "type": "绝句", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "凄凉鼓角北风传，嘈杂琵琶思远天。", 
            "白雪有谁知幼眇，翠蛾空自惜联娟。"
        ], 
        "title": "次韵刚父即事绝句 其二", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "摇落山川树影稀，陇云时逐雁南飞。", 
            "苦无渌酒酬佳节，犹有黄花媚夕晖。"
        ], 
        "title": "次韵刚父即事绝句 其三", 
        "type": "绝句", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "溪头月色白如沙，近水楼台一万家。", 
            "谁向夜深吹玉笛，伤心莫听《后庭花》。"
        ], 
        "title": "次韵刚父即事绝句 其四", 
        "type": "绝句", 
        "yun": "麻"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "萧洒孤山半树春，素衣谁遣化缁尘。", 
            "何如澹月微云夜，照影西湖自写真。"
        ], 
        "title": "戏题僧惟尧墨梅", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "功名自古是危机，谁似先生早拂衣。", 
            "好向五湖寻一舸，霜黄木叶雁初飞。"
        ], 
        "title": "题范蠡五湖杜陵浣花 其一", 
        "type": "绝句", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "春色醺人苦不禁，蹇驴驮醉晚骎骎。", 
            "江花江草诗千首，老尽平生用世心。"
        ], 
        "title": "题范蠡五湖杜陵浣花 其二", 
        "type": "绝句", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "潇洒江梅似玉人，倚风无语澹生春。", 
            "曲中桃叶元非侣，梦里梨花恐未真。"
        ], 
        "title": "梅花", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "江西水清石凿凿，士生其间多异才。", 
            "今去欧黄未为远，要须力挽古风回。"
        ], 
        "title": "酬罗伯寿 其一", 
        "type": "绝句", 
        "yun": "灰"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "㩀鞍北走燕山雪，策杖南游故国春。", 
            "万里归来头未白，他年句法更深醇。"
        ], 
        "title": "酬罗伯寿 其二", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "桑苧未成鸿渐隐，丹青聊作虎头痴。", 
            "久知图画非儿戏，到处云山是我师。"
        ], 
        "title": "题苍林叠岫图 其一", 
        "type": "绝句", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "溪上先人之敝庐，南山秀色照庭除。", 
            "何时共买扁舟去，看钓寒波缩项鱼。"
        ], 
        "title": "题苍林叠岫图 其二", 
        "type": "绝句", 
        "yun": "鱼"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "木落江南天地秋，西风吹子过东州。", 
            "试开图籍寻佳处，便命舟车作胜游。"
        ], 
        "title": "送王子庆诏檄浙东收郡县图籍 其一", 
        "type": "绝句", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "安道幽居寄剡源，蓬蒿蔚蔚长丘园。", 
            "向来乘兴相寻意，何事空回不到门。"
        ], 
        "title": "送王子庆诏檄浙东收郡县图籍 其二", 
        "type": "绝句", 
        "yun": "元"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "爱古探奇亦可怜，锦囊玉轴不论钱。", 
            "拟须跂马江头路，日日望君书画船。"
        ], 
        "title": "送王子庆诏檄浙东收郡县图籍 其三", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "容居破屋苦秋雨，黑潦侵阶灶欲沉。", 
            "青蕊明朝不堪摘，谁能载酒慰幽心。"
        ], 
        "title": "九月八日雨中闷坐和荅仇仁父张季野", 
        "type": "绝句", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "张子早英发，哦诗遗垢氛。", 
            "瘦骨映秋水，青眼视晴云。", 
            "黄公酒垆侧，王令为书裙。", 
            "相望苦不远，何用惜离分。"
        ], 
        "title": "送张仲实还杭州", 
        "type": "律诗", 
        "yun": "文"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "杲杲西流日，㴞㴞东逝波。", 
            "春光蓟丘晚，柳色上林多。", 
            "不道含香贱，其如食粥何。", 
            "明时无小补，郎署谩蹉跎。"
        ], 
        "title": "食粥", 
        "type": "律诗", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "之子有道气，山居诗兴多。", 
            "琴清鹤自舞，林静鸟能歌。", 
            "未遂携家隐，深惭辍棹过。", 
            "他年从杖屦，养寿向岩阿。"
        ], 
        "title": "酬卫处士见赠", 
        "type": "律诗", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "为国建长策，此行非偶然。", 
            "止戈方见武，入海不求仙。", 
            "朱绂为郎日，金符出使年。", 
            "早归承圣渥，图像上凌烟。"
        ], 
        "title": "送吴礼部奉旨诣彭湖", 
        "type": "律诗", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "理学推高第，清朝位列卿。", 
            "政声先日著，经术莫年精。", 
            "乍识俄离逖，方闲遽陨倾。", 
            "重为天下惜，涕泪落纵横。"
        ], 
        "title": "大司农侯公挽诗", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "四海多兄弟，交情子独亲。", 
            "方将寻舴艋，何意画麒麟。", 
            "簿领淹豪士，江湖著散人。", 
            "相看俱老大，喜见二毛新。"
        ], 
        "title": "和周景远见寄二首 其一", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "止酒陶彭泽，能书王右军。", 
            "逃禅宁辟俗，感旧惜离群。", 
            "泽国茫茫水，霜空黯黯云。", 
            "为农投老去，北望隐思君。"
        ], 
        "title": "和周景远见寄二首 其二", 
        "type": "律诗", 
        "yun": "文"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "骤喧气候变，幽园卉物凄。", 
            "山云石上起，春鸟雨中啼。", 
            "牵衣怜稚子，举案愧山妻。", 
            "苦被虚名累，未得遂高栖。"
        ], 
        "title": "奉隆福召命赴都过德清别业", 
        "type": "律诗", 
        "yun": "齐"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "怪石曾听法，来从不二门。", 
            "玲珑浮磬韵，斑驳古苔痕。", 
            "池月岩边上，春云水面屯。", 
            "微尔能辍赠，此意向谁论。"
        ], 
        "title": "谢石林赠湖石次其韵", 
        "type": "律诗", 
        "yun": "元"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "瘦节苍骨耸，腻肤黄玉温。", 
            "苔间时卓地，月下屡敲门。", 
            "持赠松庐老，携寻水竹村。", 
            "归来倚空壁，夜气与俱存。"
        ], 
        "title": "筇竹杖赠天圣长老仁公仁有诗次其韵", 
        "type": "律诗", 
        "yun": "元"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "我有三益友，对之如古人。", 
            "布衣甘陋巷，书册老遗民。", 
            "泪落黔娄被，神伤郭泰巾。", 
            "请为千字诔，书刻上坚珉。"
        ], 
        "title": "胡穆仲先生挽诗", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "赤县郎官宰，清朝学士班。", 
            "云端双履去，花底一琴间。", 
            "鸿鹄宜天路，骐驎近帝闲。", 
            "会当从此召，岂待及瓜还。"
        ], 
        "title": "赠永清曹显祖县尹", 
        "type": "律诗", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "我有故人子，少年能缀文。", 
            "偏工吟九日，已解赋齐云。", 
            "落落驹千里，昂昂鹤出群。", 
            "却怜吾老矣，须鬓白纷纷。"
        ], 
        "title": "赠郑之侨", 
        "type": "律诗", 
        "yun": "文"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "客游真馆日，鹤来玄圃时。", 
            "援笔二大字，欣然千载期。", 
            "长鸣松月照，屡舞竹风吹。", 
            "天路何寥廓，吾与尔同之。"
        ], 
        "title": "来鹤亭", 
        "type": "律诗", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "闻说龙兴寺，多年未款扉。", 
            "风林发松籁，雨砌长苔衣。", 
            "殿古灯光定，房深磬韵微。", 
            "秋风动归兴，一锡向空飞。"
        ], 
        "title": "大都遇平江龙兴寺僧閒上座话唐綦毋潜宿龙兴寺诗因次其韵", 
        "type": "律诗", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "城迥当平野，楼高属莫阴。", 
            "谪仙何俊逸，此地昔登临。", 
            "慷慨空怀古，徘徊独赏心。", 
            "峄山明望眼，百里见遥岑。"
        ], 
        "title": "李太白酒楼（在任城今新济州是）", 
        "type": "律诗", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "万里云南路，青山落照边。", 
            "省郎新紫绶，幕府旧红莲。", 
            "见面嗟吾晚，观文觉子贤。", 
            "只应清淑气，不受瘴溪烟。"
        ], 
        "title": "送翟伯玉云南省都事", 
        "type": "律诗", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "弃子抱兄子，古来闻邓攸。", 
            "贤哉赵氏母，盛德迈前脩。", 
            "阴骘理须复，高门庆自流。", 
            "诜诜庭下玉，簪笏尽公侯。"
        ], 
        "title": "题赵敬父侍御祖德诗", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "丰鼎制特小，周人风故淳。", 
            "摩挲玉质润，拂拭翠光匀。", 
            "铸法观来妙，铭文考更真。", 
            "平生䔍好古，对此兴弥新。"
        ], 
        "title": "获周丰鼎见博古图第三卷铭六字", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "骢马人皆避，沙鸥意独閒。", 
            "天恩沾赠典，泉壤慰慈颜。", 
            "乐在箪瓢外，春生杖屦间。", 
            "闻閒且行乐，但恐趣朝班。"
        ], 
        "title": "赠刘节轩侍御", 
        "type": "律诗", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "摵摵众叶响，滋滋生意新。", 
            "知谁实挥洒，解使尽圆匀。", 
            "蛛网悬珠络，荷盘泻汞银。", 
            "喜凉生枕簟，愁润逼衣巾。"
        ], 
        "title": "雨", 
        "type": "律诗", 
        "yun": "真"
    }, 
    {
        "author": "赵半间", 
        "era": "元", 
        "subtype": null, 
        "text": [
            "凉吹摇青灯，稚子供浊醪。", 
            "寒影忽在壁，短发何萧骚。", 
            "且持竹根枕，卧听苍松号。", 
            "纸衾稳蒙首，背痒不得搔。", 
            "须臾作奇梦，小艇飞洪涛。", 
            "惊觉白满榻，晴月窗前高。"
        ], 
        "title": "宿村庄", 
        "type": "古风", 
        "yun": "豪"
    }, 
    {
        "author": "赵半间", 
        "era": "元", 
        "subtype": null, 
        "text": [
            "苏张舌如戟，危人亦危身。", 
            "期期周御史，千载称真臣。", 
            "清谈每败事，谐谑良损神。", 
            "田翁有斗酒，招手聚比邻。", 
            "所言惟桑麻，语语不失真。"
        ], 
        "title": "止言", 
        "type": "古风", 
        "yun": "真"
    }, 
    {
        "author": "赵半间", 
        "era": "元", 
        "subtype": null, 
        "text": [
            "送客出荆扉，忽见青青草。", 
            "故人别经时，恍隔千里道。", 
            "千里固不遥，咫尺梦难到。", 
            "孤鸟安朽株，行云在晴昊。", 
            "敢叹会无期，坐念春风老。"
        ], 
        "title": "忆友人李云南", 
        "type": "古风", 
        "yun": null
    }, 
    {
        "author": "赵氏", 
        "era": "元", 
        "subtype": "七言绝句", 
        "text": [
            "九重缥缈黄金阙，十二玲珑白玉楼。", 
            "明朝了却人间梦，独跨青鸾自在游。"
        ], 
        "title": "谢世诗", 
        "type": "绝句", 
        "yun": "尤"
    }, 
    {
        "author": "赵心远", 
        "era": "元", 
        "subtype": "五言律诗", 
        "text": [
            "一曲菱波断，西风吹鬓鬟。", 
            "秋随荷叶老，人到菊花閒。", 
            "鸟弄疏烟外，风明落照间。", 
            "南山有清气，相对自怡颜。"
        ], 
        "title": "秋晚", 
        "type": "律诗", 
        "yun": "删"
    }, 
    {
        "author": "赫德尔", 
        "era": "元", 
        "subtype": null, 
        "text": [
            "水溯颠崖流自转，山移绝塞势尤雄。"
        ], 
        "title": "句", 
        "type": "句", 
        "yun": "东"
    }, 
    {
        "author": "蒋克勤", 
        "era": "元", 
        "subtype": null, 
        "text": [
            "题诗秋叶手新裁，好似阿侬红颊腮。", 
            "寄与钱塘江上水，早潮回去晚潮来。"
        ], 
        "title": "和西湖竹枝词", 
        "type": "词", 
        "yun": null
    }, 
    {
        "author": "蔡明", 
        "era": "元", 
        "subtype": "五言律诗", 
        "text": [
            "客里冬将尽，惟君数见亲。", 
            "可怜今夜雨，同作异方人。", 
            "腊酒无乡味，征衫有客尘。", 
            "毋劳话岑寂，明日又逢春。"
        ], 
        "title": "除夜与邬进德", 
        "type": "律诗", 
        "yun": "真"
    }, 
    {
        "author": "蔡廷秀", 
        "era": "元", 
        "subtype": null, 
        "text": [
            "旌旗小小将军队，行李萧萧郎罢船。", 
            "一水白随鸥鹭去，万山青逐虎龙眠。"
        ], 
        "title": "句", 
        "type": "句", 
        "yun": "先"
    }, 
    {
        "author": "赵文", 
        "era": "元", 
        "subtype": null, 
        "text": [
            "动皇舆，回中道。", 
            "龙为驱，虎为导。", 
            "乐蕃釐，祠雍后。", 
            "息甘泉，饫天酒。", 
            "澹穆清，冰热恼。", 
            "四夷服，咸稽首。", 
            "臣三祝，皇万寿。"
        ], 
        "title": "上之回", 
        "type": "乐府曲辞", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "江流汤汤，日夜不休。", 
            "瞿塘滟滪，屹然不流。", 
            "人心人心，反覆难任。", 
            "昨日朱丝琴，今日白头吟。", 
            "望夫石，留到今。"
        ], 
        "title": "石留（古乐府无解题）", 
        "type": "乐府曲辞", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "鸳鸯异野鹜，凤凰非山鸡。", 
            "物生各有偶，非偶不并栖。", 
            "昔为丛台人，今为圉者妻。", 
            "亦知久当弃，无乃太不齐。", 
            "同时歌舞人，何异玉与泥。", 
            "失身已至斯，违天将安归。", 
            "俛首祇自羞，有声不敢啼。", 
            "何缘梦到君王侧，彻夜不眠闻马嘶。"
        ], 
        "title": "邯郸才人嫁为厮养卒妇", 
        "type": "乐府曲辞", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "远如期，近可知。", 
            "如何咫尺间，朝之所约夕背之。", 
            "千言万语托死生，转眼已若行路人。", 
            "问之何遽至如许，往往或起秋毫争。", 
            "财利诚已重，仁义诚已轻。", 
            "昨日弟与兄，今日胡与秦。", 
            "远如期，古来惟是山阳范巨卿。"
        ], 
        "title": "远如期", 
        "type": "乐府曲辞", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "采采陌上桑，采之不盈筐。", 
            "云何不盈筐，欢子在中肠。", 
            "车马从何来，云是大国王。", 
            "呼妾欲共载，恐惕涕沾裳。", 
            "君民分固严，敢乱夫妇纲。", 
            "有罪妾当诛，宁当荐匡床。", 
            "夫君即我天，岂必侍中郎。", 
            "再拜前致词，蚕饥采桑忙。", 
            "王其早还宫，宫中多艳妆。"
        ], 
        "title": "陌上桑", 
        "type": "乐府曲辞", 
        "yun": "阳"
    }, 
    {
        "author": "赵文", 
        "era": "元", 
        "subtype": null, 
        "text": [
            "五日伉俪情，五年离别肠。", 
            "归舍不数武，少忍庸何伤。", 
            "如何甘旨费，乃作犯礼偿。", 
            "桑者不有躬，何以奉高堂。", 
            "秽行诚已丑，宁复可同床。", 
            "濯之清泠渊，死之留芬芳。", 
            "念姑讵忍别，引决涕沾裳。", 
            "寄言后来者，好事怀金郎。"
        ], 
        "title": "秋胡行", 
        "type": "乐府曲辞", 
        "yun": "阳"
    }, 
    {
        "author": "赵文", 
        "era": "元", 
        "subtype": null, 
        "text": [
            "君为王，我为后，结发相从期白首。", 
            "君为奴，我为婢，人间反覆何容易。", 
            "为婢不离家，为奴去适吴。", 
            "死生未可测，离别在斯须。", 
            "君谓妾勿悲，忍耻乃良图。", 
            "自怜儿女情，能不啼乌乌。", 
            "仰看庭前树，一岁一荣枯。", 
            "与君若有重荣日，匆匆未可弃褕翟。"
        ], 
        "title": "勾践夫人歌", 
        "type": "乐府曲辞", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "河之水，深复深。", 
            "舟以济，犹难谌。", 
            "被发之叟，狂不可针。", 
            "岂无一壶，水力难任。", 
            "与公同匡床，恨不挽公襟。", 
            "乱流欲渡，直下千寻。", 
            "我泣眼为枯，我哭声为瘖。", 
            "投身以从公，岂不畏胥沉。", 
            "同归尚可忍，独生亦难禁。", 
            "公死狂，妾死心。", 
            "蛟龙食骨有时尽，惟有妾心无古今。", 
            "河之水，深复深。"
        ], 
        "title": "河之水", 
        "type": "乐府曲辞", 
        "yun": "侵"
    }, 
    {
        "author": "赵文", 
        "era": "元", 
        "subtype": null, 
        "text": [
            "上古陵，古陵无可上。", 
            "苔雨绣涩，草烟悽怆。", 
            "鸱鸮鸣荒林，狐狸穴空圹。", 
            "丰碑去梁何处津，堲周作灶谁家炀。", 
            "不如东邻一抔土，樵牧侵陵白官府。"
        ], 
        "title": "上陵", 
        "type": "乐府曲辞", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "蜀江洗妍姿，万里献君王。", 
            "君王不我幸，弃置何怨伤。", 
            "君王要宁胡，借问谁能行。", 
            "女伴各惧怯，畏此道路长。", 
            "慨然欲自往，讵忍别恩光。", 
            "倘于国有益，尚胜死空房。", 
            "行行涉沙漠，风霜落红妆。", 
            "得为胡阏氏，揣分已过当。", 
            "单于感汉恩，边境得安康。", 
            "一朝所天死，掩泣涕沾裳。", 
            "胡俗或妻母，何异豺与狼。", 
            "仰天自引决，爱此夫妇纲。", 
            "大忠与大义，二者俱堂堂。", 
            "可怜千古无人说，只道琵琶能断肠。"
        ], 
        "title": "昭君词", 
        "type": "乐府曲辞", 
        "yun": "阳"
    }, 
    {
        "author": "赵文", 
        "era": "元", 
        "subtype": null, 
        "text": [
            "野鹰来，高台下。", 
            "天寒鸟死狐兔伏，枯梢啄雪何为者。", 
            "宜城有酒煦尔寒，格高鞲暖肉不乾，终日臂尔夜宿安。", 
            "野鹰来，山中忍饥良独难。", 
            "天阴日落雪模糊，有虎有虎雄当涂，两猿不饱睨我雏。", 
            "鹰不来，将奈何。"
        ], 
        "title": "野鹰来歌", 
        "type": "乐府曲辞", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "丁督护，为我行。", 
            "去时马上郎，今作野外殇。", 
            "男儿肯断头，归女肯断肠。"
        ], 
        "title": "丁督护曲 其一", 
        "type": "乐府曲辞", 
        "yun": "阳"
    }, 
    {
        "author": "赵文", 
        "era": "元", 
        "subtype": null, 
        "text": [
            "丁督护，听我语。", 
            "欲从君，臂不羽。", 
            "嫁时所结发，剪之随君去。"
        ], 
        "title": "丁督护曲 其二", 
        "type": "乐府曲辞", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "丁督护，念我苦。", 
            "未亡人，殇鬼妇。", 
            "古若无衔冤，乾坤无风雨。"
        ], 
        "title": "丁督护曲 其三", 
        "type": "乐府曲辞", 
        "yun": "遇"
    }, 
    {
        "author": "赵文", 
        "era": "元", 
        "subtype": null, 
        "text": [
            "有所思，乃在大海南。", 
            "何用赠遗君，双珠玳瑁簪。", 
            "闻君有他心，当风烧之扬其灰。", 
            "从今已往，勿复相思。", 
            "勿相思，又相思。", 
            "秋风□□晨风飔，心思君兮君不知。"
        ], 
        "title": "有所思", 
        "type": "乐府曲辞", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "五马何翩翩，萧洒秋风前。", 
            "君王不好武，刍粟饱丰年。", 
            "朝入阊阖门，莫秣十二闲。", 
            "雄姿耀朝日，灭没走飞烟。", 
            "顾盻增意气，群龙戏芝田。", 
            "骏骨不得朽，托兹书画传。", 
            "誇哉昭陵石，岁久当颓然。"
        ], 
        "title": "题李伯时元祐内厩五马图黄太史书其齿毛", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "滕君本臞儒，肝鬲足清气。", 
            "赋诗多秀句，往往含古意。", 
            "大誇江山美，一洗尘土翳。", 
            "平生有诗癖，得句时自憙。", 
            "尔来荒芜甚，枯涩常内愧。", 
            "锦绣忽堕前，令我喜不寐。", 
            "功名亦何有，富贵安足计。", 
            "唯有百年后，文字可传世。", 
            "霅溪春水生，归志行可遂。", 
            "閒吟渊明诗，静学右军字。", 
            "但恐君未閒，书成无由寄。"
        ], 
        "title": "酬滕野云", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "兴癈本天运，辅成见人庸。", 
            "舆地久以裂，车书会当同。", 
            "先帝昔在御，如日行虚空。", 
            "六合仰照耀，一方顾颛蒙。", 
            "授钺得人杰，止戈代天工。", 
            "铁马浮度江，坐收破竹功。", 
            "草木纷震动，山川变鸿𪷟。", 
            "地利不复险，金城何足攻。", 
            "市靡易肆忧，兵无血刃红。", 
            "孰能年岁间，伐国究始终。", 
            "老稚感再生，遗黎忘困穷。", 
            "归来一不取，匹马走北风。", 
            "九域自此一，益见圣世崇。", 
            "大哉先帝仁，允矣丞相忠。", 
            "嗟我始弱冠，弗获拜此公。", 
            "作颂歌元勋，因之写吾衷。"
        ], 
        "title": "述太傅丞相伯颜功德", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "我友文子方，其人美如玉。", 
            "高谈动卿相，惠利厚风俗。", 
            "文章多古意，清切绿水曲。", 
            "纷纷凫鹥群，见此摩霄鹄。", 
            "今当使西南，万里道邛蜀。", 
            "铨衡非细事，贤俊要甄录。", 
            "远人待子来，饥者望菽粟。", 
            "贤劳亦常事，但恐期程促。", 
            "马嘶晨当行，草长春正绿。", 
            "执手临路歧，使我空踯躅。"
        ], 
        "title": "送文子方调选云南", 
        "type": "古风", 
        "yun": "沃"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "驱马上河梁，执手远别离。", 
            "远别数千里，临分各相思。", 
            "山川一何悠，去去勿复迟。", 
            "高堂有双亲，黄发映厖眉。", 
            "还家拜堂下，置酒作儿嬉。", 
            "却归见天子，忠孝两无亏。", 
            "人生如公少，致身贵及时。", 
            "此行将未巳，亲寿当期颐。"
        ], 
        "title": "吴真人卢沟雨别图", 
        "type": "古风", 
        "yun": "支"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "先圣有明训，见诸庶人章。", 
            "少小诵习之，白首不敢忘。", 
            "高子躬孝弟，养亲在高堂。", 
            "萧公三大字，岌岌端且庄。", 
            "对之铭座右，凛然肃冠裳。", 
            "谨身用始节，节用乃无荒。", 
            "斯言非虚语，旨远味自长。", 
            "守此期勿失，善积有馀庆。"
        ], 
        "title": "高氏谨节堂", 
        "type": "古风", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "田家重元日，置酒会邻里。", 
            "小大易新衣，相戒未明起。", 
            "老翁年已迈，含笑弄孙子。", 
            "老妪惠且慈，白发被两耳。", 
            "杯盘且罗列，饮食致甘旨。", 
            "相呼团栾坐，聊慰衰莫齿。", 
            "田硗藉人力，粪壤要锄理。", 
            "新岁不敢闲，农事自兹始。"
        ], 
        "title": "题耕织图二十四首奉懿旨撰 耕 其一 正月", 
        "type": "古风", 
        "yun": "纸"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "东风吹原野，地冻亦已销。", 
            "早觉农事动，荷锄过相招。", 
            "迟迟朝日上，炊烟出林梢。", 
            "土膏脉既起，良耜利若刀。", 
            "高低遍翻垦，宿草不待烧。", 
            "幼妇颇能家，井臼常自操。", 
            "散灰缘旧俗，门径环周遭。", 
            "所冀岁有成，殷勤在今朝。"
        ], 
        "title": "题耕织图二十四首奉懿旨撰 耕 其二 二月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "良农知土性，肥瘠有不同。", 
            "时至万物生，芽蘖由地中。", 
            "秉耒向畎亩，忽遍西与东。", 
            "举家往于田，劳瘁在尔农。", 
            "春雨及时降，被野何濛濛。", 
            "乘兹各布种，庶望西成功。", 
            "培根利秋实，仰天望年丰。", 
            "但使阴阳和，自然仓廪充。"
        ], 
        "title": "题耕织图二十四首奉懿旨撰 耕 其三 三月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "孟夏土加润，苗生无近远。", 
            "漫漫冒浅陂，芃芃被长阪。", 
            "嘉谷虽已值，恶草亦滋蔓。", 
            "君子与小人，并处必为患。", 
            "朝朝荷锄往，薅耨忘疲倦。", 
            "旦随鸟雀起，归与牛羊晚。", 
            "有妇念将饥，过午可无饭。", 
            "一饱不易得，念此独长叹。"
        ], 
        "title": "题耕织图二十四首奉懿旨撰 耕 其四 四月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "仲夏苦雨乾，二麦先后熟。", 
            "南风吹陇亩，惠气散清淑。", 
            "是为农夫庆，所望实其腹。", 
            "沽酒醉比邻，语笑声满屋。", 
            "纷然收穫罢，高廪起相属。", 
            "有周成王业，后稷播百谷。", 
            "皇天贻来牟，长世自兹卜。", 
            "愿言仍岁稔，四海尽蒙福。"
        ], 
        "title": "题耕织图二十四首奉懿旨撰 耕 其五 五月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "当昼耘水田，农夫亦良苦。", 
            "赤日背欲裂，白汗洒如雨。", 
            "匍匐行水中，泥淖及腰膂。", 
            "新苗抽利剑，割肤何痛楚。", 
            "夫耘妇当馌，奔走及亭午。", 
            "无时暂休息，不得避炎暑。", 
            "谁怜万民食，粒粒非易取。", 
            "愿陈知稼穑，《无逸》传自古。"
        ], 
        "title": "题耕织图二十四首奉懿旨撰 耕 其六 六月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "大火既西流，凉风日凄厉。", 
            "古人重稼穑，力田在匪懈。", 
            "郊行省农事，禾黍何旆旆。", 
            "碾以他山石，玉粒使人爱。", 
            "大祀须粢盛，一一稽古制。", 
            "是为五谷长，异彼稊与稗。", 
            "炊之香且美，可用享上帝。", 
            "岂惟足食人，一饱有所待。"
        ], 
        "title": "题耕织图二十四首奉懿旨撰 耕 其七 七月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "白露下百草，茎叶日纷委。", 
            "是时禾黍登，充积遍都鄙。", 
            "在郊既千庾，入邑复万轨。", 
            "人言田家乐，此乐谁可比。", 
            "租赋以输官，所馀足储峙。", 
            "不然风雪至，冻馁及妻子。", 
            "优游茅檐下，庶可以卒岁。", 
            "太平元有象，治世乃如此。"
        ], 
        "title": "题耕织图二十四首奉懿旨撰 耕 其八 八月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "大家饶米面，何啻百室盈。", 
            "纵复人力多，舂磨常不停。", 
            "激水转大轮，硙碾亦易成。", 
            "古人有机智，用之可厚生。", 
            "朝出连百车，莫入还满庭。", 
            "勾稽数多少寡，必假布算精。", 
            "小人好争利，昼夜心营营。", 
            "君子贵知足，知足万虑轻。"
        ], 
        "title": "题耕织图二十四首奉懿旨撰 耕 其九 九月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "孟冬农事毕，谷粟既已藏。", 
            "弥望四野空，藁秸亦在场。", 
            "朝廷政方理，庶事和阴阳。", 
            "所以频岁登，不忧旱与蝗。", 
            "置酒燕乡里，尊老列上行。", 
            "肴羞不厌多，炰羔复烹羊。", 
            "纵饮穷日夕，为乐殊未央。", 
            "祷天祝圣人，万年长寿昌。"
        ], 
        "title": "题耕织图二十四首奉懿旨撰 耕 其十 十月", 
        "type": "古风", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "农家值丰年，乐事日熙熙。", 
            "黑黍可酿酒，在牢羊豕肥。", 
            "东邻有一女，西邻有一儿。", 
            "儿年十五六，女大亦可笄。", 
            "财礼不求备，多少取随宜。", 
            "冬前与冬后，昏嫁利此时。", 
            "但愿子孙多，门户可扶持。", 
            "女当力蚕桑，男当力耘耔。"
        ], 
        "title": "题耕织图二十四首奉懿旨撰 耕 其十一 十一月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "一日不力作，一日食不足。", 
            "惨淡岁云莫，风雪入破屋。", 
            "老农气力衰，伛偻腰背曲。", 
            "索绹民事急，昼夜互相续。", 
            "饭牛欲牛肥，茭藁亦预蓄。", 
            "蹇驴虽劣弱，挽车致百斛。", 
            "农事极劳苦，岁岂恒稔熟。", 
            "能知稼穑艰，天下自蒙福。"
        ], 
        "title": "题耕织图二十四首奉懿旨撰 耕 其十二 十二月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "正月新献岁，最先理农器。", 
            "女工并时兴，蚕室临期治。", 
            "初阳力未胜，早春尚寒气。", 
            "窗户当奥密，勿使风雨至。", 
            "田畴耕耨动，敢不脩耒耜。", 
            "经冬牛力弱，相戒勤饭饲。", 
            "万事非预备，仓卒恐不易。", 
            "田家亦良苦，舍此复何计。"
        ], 
        "title": "题耕织图二十四首奉懿旨撰 织 其十三 正月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "仲春冻初解，阳气方满盈。", 
            "旭日照原野，万物皆欣荣。", 
            "是时可种桑，插地易抽萌。", 
            "列树遍阡陌，东西各纵横。", 
            "岂惟篱落间，采叶惮远行。", 
            "大哉皇元化，四海无交兵。", 
            "种桑日已广，弥望绿云平。", 
            "匪惟锦绮谋，祗以厚民生。"
        ], 
        "title": "题耕织图二十四首奉懿旨撰 织 其十四 二月", 
        "type": "古风", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "三月蚕始生，纤细如牛毛。", 
            "婉娈闺中女，素手握金刀。", 
            "切叶以饲之，拥𥿄散周遭。", 
            "庭树鸣黄鸟，发声和且娇。", 
            "蚕饥当采桑，何暇事游遨。", 
            "田时人力少，丈夫方种苗。", 
            "相将挽长条，盈筐不终朝。", 
            "数口望无寒，敢辞终岁劳。"
        ], 
        "title": "题耕织图二十四首奉懿旨撰 织 其十五 三月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "四月夏气清，蚕大已属眠。", 
            "高首何昂昂，蛾眉复娟娟。", 
            "不忧桑叶少，遍野如绿烟。", 
            "相呼携筐去，迢递立远阡。", 
            "梯空伐条枚，叶上露未乾。", 
            "蚕饥当早归，秉心静以专。", 
            "饬躬脩妇事，僶勉当盛年。", 
            "救忙多女伴，笑语方喧然。"
        ], 
        "title": "题耕织图二十四首奉懿旨撰 织 其十六 四月", 
        "type": "古风", 
        "yun": "先"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "五月夏以半，谷莺先弄晨。", 
            "老蚕成雪茧，吐丝乱纷纭。", 
            "伐苇作薄曲，束缚齐榛榛。", 
            "黄者黄如金，白者白如银。", 
            "烂然满筐筥，爱此颜色新。", 
            "欣欣举家喜，稍慰经时勤。", 
            "有客过相问，笑声闻四邻。", 
            "论功何所归，再拜谢蚕神。"
        ], 
        "title": "题耕织图二十四首奉懿旨撰 织 其十七 五月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "釜下烧桑柴，取茧投釜中。", 
            "纤纤女儿手，抽丝疾如风。", 
            "田家五六月，绿树阴相蒙。", 
            "但闻缲车响，远接村西东。", 
            "旬日可经绢，弗忧杼轴空。", 
            "妇人能蚕桑，家道当不穷。", 
            "更望时雨足，二麦亦稍丰。", 
            "沽酒田家饮，醉倒妪与翁。"
        ], 
        "title": "题耕织图二十四首奉懿旨撰 织 其十八 六月", 
        "type": "古风", 
        "yun": "东"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "七月暑尚炽，长日弄机杼。", 
            "头蓬不暇梳，挥手汗如雨。", 
            "嘤嘤时鸟鸣，灼灼红榴吐。", 
            "何心娱耳目，往来忘伛偻。", 
            "织为机中素，老幼要纫补。", 
            "青灯照夜梭，蟋蟀窗外语。", 
            "辛勤亦何有，身体衣几缕。", 
            "嫁为田家妇，终岁服劳苦。"
        ], 
        "title": "题耕织图二十四首奉懿旨撰 织 其十九 七月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "池水何洋洋，沤麻水中央。", 
            "数日麻可取，引过两手长。", 
            "织绢能几时，织布巳复忙。", 
            "依依小儿女，岁晚叹无裳。", 
            "布襦不掩胫，念之热中肠。", 
            "朝缉满一篮，莫缉满一筐。", 
            "行看机中布，计日渐可量。", 
            "我衣苟巳成，不忧天早霜。"
        ], 
        "title": "题耕织图二十四首奉懿旨撰 织 其二十 八月", 
        "type": "古风", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "季秋霜露降，凛凛寒气生。", 
            "是月当授衣，有布织未成。", 
            "天寒催刀尺，机杼可无营。", 
            "教女学纺纑，举足疾且轻。", 
            "舍南与舍北，嘒嘒闻车声。", 
            "通都富豪家，华屋贮娉婷。", 
            "被服杂罗绮，五色相间明。", 
            "听说贫家女，恻然当动情。"
        ], 
        "title": "题耕织图二十四首奉懿旨撰 织 其二十一 九月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "丰年禾黍登，农心稍逸乐。", 
            "小儿渐长大，终岁荷锄钁。", 
            "目不识一字，每念心作恶。", 
            "东邻方迎师，收拾令入学。", 
            "后月日南至，相贺因旧俗。", 
            "为女裁新衣，脩短巧量度。", 
            "龟手事塞向，庶禦北风虐。", 
            "人生真可叹，至老长力作。"
        ], 
        "title": "题耕织图二十四首奉懿旨撰 织 其二十二 十月", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "冬至阳来复，草木潜滋萌。", 
            "君子重其然，吾道自此亨。", 
            "父母坐堂上，子孙列前荣。", 
            "再拜称上寿，所愿百福并。", 
            "人生属明时，四海方太平。", 
            "民无札瘥者，厚泽敷群情。", 
            "衣食苟给足，礼义自此生。", 
            "愿言兴学校，庶几教化成。"
        ], 
        "title": "题耕织图二十四首奉懿旨撰 织 其二十三 十一月", 
        "type": "古风", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "忽忽岁将尽，人事可稍休。", 
            "寒风吹桑林，日夕声飕飗。", 
            "墙南地不冻，垦掘为坑沟。", 
            "斫桑埋其中，明年芽早抽。", 
            "是月浴蚕种，自古相传流。", 
            "蚕出易脱壳，丝纩亦倍收。", 
            "及时不努力，知有来岁否。", 
            "手冻不足惜，冀免号寒忧。"
        ], 
        "title": "题耕织图二十四首奉懿旨撰 织 其二十四 十二月", 
        "type": "古风", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "池鱼思故渊，槛兽念旧薮。", 
            "官曹困窘束，卯入常尽酉。", 
            "简书督期会，何用传不朽。", 
            "十年从世故，尘土满衣袖。", 
            "归来忽相见，忘此离别久。", 
            "缅怀德翁隐，坐羡沮溺耦。", 
            "新诗使我和，矉里忘己丑。", 
            "平生知我者，颇亦似公否。", 
            "山林期晚岁，鸡黍共尊酒。", 
            "却笑桓公言，凄然汉南柳。"
        ], 
        "title": "次韵周公谨见赠", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "竹色雨馀碧，蝉声风际清。", 
            "方池含绿水，中有纤鳞行。", 
            "浮沉各异态，亦足悦吾情。", 
            "欣赏方自兹，庶复得此生。"
        ], 
        "title": "清胜池上偶成", 
        "type": "古风", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "孤花色更媚，密竹气自清。", 
            "怀彼橘中乐，偶兹池上行。", 
            "荣华或伤性，赏静可怡情。", 
            "坐久不成起，待得月华生。"
        ], 
        "title": "重用韵", 
        "type": "古风", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "萧萧晚雨细，淅淅幽丛响。", 
            "炉温动馀馥，研润生新赏。", 
            "方欣情话款，复此丘园想。", 
            "即事可忘忧，胡宁困尘鞅。"
        ], 
        "title": "赠韩定叟", 
        "type": "古风", 
        "yun": "养"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "季冬寒气结，晨兴懔严霜。", 
            "越江不可涉，欲涉恨无梁。", 
            "飘飘客衣薄，烈烈北风凉。", 
            "会少别何多，令人心靡忘。", 
            "相去数百里，东西渺相望。", 
            "岂无琴与书，抚心独彷徨。", 
            "鬓毛各已苍，目视亦茫茫。", 
            "中年别亲友，作恶固其常。", 
            "安得传羽翼，与子俱飞翔。"
        ], 
        "title": "次韵韩定叟留别", 
        "type": "古风", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "长夜何漫漫，寒鸡胡不鸣。", 
            "我行在中野，霜露上沾缨。", 
            "虎豹夹路啼，㷱罴复纵横。", 
            "我前鬼长啸，我后啼鼯鼪。", 
            "四顾寂无人，北斗高且明。", 
            "天道诚幽远，吾心空屏营。"
        ], 
        "title": "拟古", 
        "type": "古风", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "生别有再逢，死别终古隔。", 
            "君死巳五年，追痛犹一日。", 
            "我生大江南，君长淮水北。", 
            "忆昨闻令名，官舍始相识。", 
            "我方二十馀，君发黑如漆。", 
            "契合无间言，一见同宿昔。", 
            "春游每拿舟，夜坐常促席。", 
            "气豪声若钟，意愤髯屡戟。", 
            "谈谐杂叫啸，议论造精覈。", 
            "巍煌商鼎制，驵骏汉马式。", 
            "奇文既同赏，疑义或共析。", 
            "锦囊装玉轴，妙绝晋唐迹。", 
            "粲然极炫曜，观者咸辟易。", 
            "非君有精鉴，畴能萃奇物。", 
            "最后得玉钩，雕琢螭盘屈。", 
            "握手传玩馀，欢喜见颜色。", 
            "刻意学古书，池水欲尽黑。", 
            "书记往来间，彼此各有得。", 
            "我时学钟法，写君先墓石。", 
            "江南君所乐，地气苦下湿。", 
            "安知从事衫，竟卒奉常职。", 
            "至今屏障间，不忍睹遗墨。", 
            "凄凉方井路，松竹荫真宅。", 
            "乾坤清气少，人物世罕觌。", 
            "绯袍俨画像，对之泪沾臆。", 
            "宇宙一何悠，悲酸岂终极。"
        ], 
        "title": "哀鲜于伯几", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "卧病六十日，愦愦无一欣。", 
            "时取古书读，那复能知新。", 
            "客从辽东来，一见意自亲。", 
            "高谈极虚无，微言合道真。", 
            "远宦万里外，飘然绝埃尘。", 
            "归来如老鹤，笑视世间人。", 
            "胡为肯顾我，扁舟霅溪滨。", 
            "白发我巳老，青云子当伸。", 
            "京师人物囿，子往无逡巡。", 
            "而我慵墯久，栖迟甘隐沦。"
        ], 
        "title": "酬潘提举", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "夜久不能寐，坐来秋意浓。", 
            "露凉催蟋蟀，月白澹芙蓉。", 
            "渐觉綀衣薄，欲将纨扇慵。"
        ], 
        "title": "新秋", 
        "type": "古风", 
        "yun": "冬"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "暑退草木苏，绿阴秋更繁。", 
            "玄蝉寂无声，蛬𧉒巳复喧。", 
            "四序有代谢，人事何足言。", 
            "尘冠久不弹，散发坐前轩。", 
            "俛仰岁云莫，迟此负朝暄。"
        ], 
        "title": "秋日言怀", 
        "type": "古风", 
        "yun": "元"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "我友子姚子，风流如晋人。", 
            "白眼视四海，清言无一尘。", 
            "结交三十年，每见意自新。", 
            "皎皎白驹瘦，华发无缁磷。", 
            "此行度浙水，言采会稽芹。", 
            "会稽山水胜，王谢雅所欣。", 
            "亦有支许俦，迭递为主宾。", 
            "子往访遗迹，棹船镜湖滨。", 
            "狂客虽已去，高情自清真。", 
            "以子绝代才，数贤可比伦。", 
            "登山复临水，啸歌且怡神。", 
            "时时书寄我，用慰情相亲。"
        ], 
        "title": "送姚子敬教授绍兴", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "我性真且率，不知恒怒嗔。", 
            "俯仰欲从俗，夏畦同苦辛。", 
            "以此甘弃置，筑屋龟溪滨。", 
            "西与长松友，东将脩竹邻。", 
            "桃李粗罗列，梅柳亦清新。", 
            "渐与市朝远，颇觉渔樵亲。", 
            "自谓独往意，白首无缁磷。", 
            "安知承嘉惠，再踏京华尘。", 
            "京华人所慕，宜富不宜贫。", 
            "严郑不可作，兹怀向谁陈。"
        ], 
        "title": "述怀", 
        "type": "古风", 
        "yun": "真"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "白雨映青松，萧飒洒朱阁。", 
            "稍觉暑气销，微凉度疏箔。", 
            "客居秋寺古，心迹俱寂寞。", 
            "夕虫鸣阶砌，孤萤炯丛薄。", 
            "展转怀故乡，时闻风鸣铎。"
        ], 
        "title": "庆寿僧舍即事", 
        "type": "古风", 
        "yun": "药"
    }, 
    {
        "author": "蔡尽忠", 
        "era": "元", 
        "subtype": "五言律诗", 
        "text": [
            "不受生前辱，应荣身后封。", 
            "竹抽忠义节，雨过大夫松。", 
            "长洒英雄泪，空浇磊落胸。", 
            "倚空长剑在，千古仰高风。"
        ], 
        "title": "忠景庙德庆", 
        "type": "律诗", 
        "yun": null
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "碧山清晓护晴岚，绿树经秋醉色酣。", 
            "谁是丹青三昧手，为君满意画江南。"
        ], 
        "title": "以画寄高仁卿", 
        "type": "绝句", 
        "yun": "覃"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "泽雉樊中神不王，白鸥波上梦相亲。", 
            "黄尘没马归来晚，只有西山小慰人。"
        ], 
        "title": "题龚圣予山水图 其一", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "当年我亦画云山，云白山青只尺间。", 
            "今日看山还自笑，白头输与楚龚闲。"
        ], 
        "title": "题龚圣予山水图 其二", 
        "type": "绝句", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "江南十日九阴雨，花柳欲开无好春。", 
            "却忆京城二三月，秋千风暖涨香尘。"
        ], 
        "title": "杭州雨中", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "相逢桑下说黄金，料得秋胡用计深。", 
            "不是别来浑未识，黄金聊试别来心。"
        ], 
        "title": "题秋胡戏妻图", 
        "type": "绝句", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "醉里春归寻不得，眼明忽见折枝花。", 
            "向来飞盖西园夜，万烛高烧照烂霞。"
        ], 
        "title": "题舜举折枝桃", 
        "type": "绝句", 
        "yun": "麻"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "阳林堂下百株梅，傲雪凌寒次第开。", 
            "枝上山禽晓啁哳，定应唤我早归来。"
        ], 
        "title": "怀德清别业 其一", 
        "type": "绝句", 
        "yun": "灰"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "谷口春残黄鸟稀，辛夷花落杏花飞。", 
            "始怜幽竹山窗下，不改清阴待我归。"
        ], 
        "title": "怀德清别业 其二", 
        "type": "绝句", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "富春山中有客星，辞荣归来意更真。", 
            "羊裘坐钓沧波上，却笑刘郎非故人。"
        ], 
        "title": "过严陵钓台 其一", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "桐江水色映青山，安稳行人挂布帆。", 
            "回首风沙鞍马里，不知此地是尘凡。"
        ], 
        "title": "过严陵钓台 其二", 
        "type": "绝句", 
        "yun": "咸"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "日莫空街生白烟，归来羸马不胜鞭。", 
            "明朝又逐鸡声起，孤负日高花影眠。"
        ], 
        "title": "部中暮归寄周公谨 其一", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "三年谩仕尚书郎，梦寐无时不故乡。", 
            "输与钱唐周老子，浩然斋里坐焚香。"
        ], 
        "title": "部中暮归寄周公谨 其二", 
        "type": "绝句", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "林梢春动紫烟生，匹马东风十日程。", 
            "若到济南行乐处，城西泉上最关情。"
        ], 
        "title": "送山东廉访照磨于思容", 
        "type": "绝句", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "春寒恻恻掩重门，金鸭香残火尚温。", 
            "燕子不来花又落，一庭风雨自黄昏。"
        ], 
        "title": "绝句", 
        "type": "绝句", 
        "yun": "元"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "久雨厌厌愁杀人，晚晴犹得见青春。", 
            "急须走马西湖路，杨柳淡黄如麴尘。"
        ], 
        "title": "喜晴", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "杏花枝上红千叶，偏得春饶恼杀人。", 
            "早与折来供一醉，东风如此恐成尘。"
        ], 
        "title": "简王搏霄乞芙蓉杏", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "尺五城南迹似幽，乡心空折大刀头。", 
            "杏花飞尽燕脂雪，日日东风未肯休。"
        ], 
        "title": "都南张氏园寓居", 
        "type": "绝句", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "江水西来接太空，中流突兀涌鳌宫。", 
            "妙高台上一回首，看尽世途风浪中。"
        ], 
        "title": "和韩君美二绝句 其一 金山", 
        "type": "绝句", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "子胥死后巳无臣，中国由来渐属秦。", 
            "天下固知多美妇，五湖元自有高人。"
        ], 
        "title": "和韩君美二绝句 其二 苏州", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "故人赠我江南句，飞尽梅花我未归。", 
            "欲寄相思无别语，一枝寒玉澹春晖。"
        ], 
        "title": "题所画梅竹赠石民瞻 其一", 
        "type": "绝句", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "江南翠竹动成林，谁折寒枝寄赏音。", 
            "说与双清堂上客，萧然应见此君心。"
        ], 
        "title": "题所画梅竹赠石民瞻 其二", 
        "type": "绝句", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "千树瑶芳压水湄，西湖风月鬓成丝。", 
            "江南春色今何似，赖有高人把一枝。"
        ], 
        "title": "题所画梅竹幽兰水仙赠鹤皋 其一", 
        "type": "绝句", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "萧䔥叶带雨声寒，袅袅枝摇月影残。", 
            "欲引九苞威凤宿，晴窗试写翠琅玕。"
        ], 
        "title": "题所画梅竹幽兰水仙赠鹤皋 其二", 
        "type": "绝句", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "百草千花日夜新，此君林下始知春。", 
            "虽无令色如娇女，自有幽香似德人。"
        ], 
        "title": "题所画梅竹幽兰水仙赠鹤皋 其三", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "翠袖盈盈不受扶，天风缥缈降麻姑。", 
            "便应从此东吴去，几见蓬莱弱水枯。"
        ], 
        "title": "题所画梅竹幽兰水仙赠鹤皋 其四", 
        "type": "绝句", 
        "yun": "虞"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "燕雪常飞十月前，弊裘破帽过年年。", 
            "拥炉自笑何为者，欲买浊醪无一钱。"
        ], 
        "title": "和黄景杜雪中即事 其一", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "雪寒凄切透书帷，极目南云入望低。", 
            "欲报平安无过雁，忽惊残梦有鸣鸡。"
        ], 
        "title": "和黄景杜雪中即事 其二", 
        "type": "绝句", 
        "yun": "齐"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "君说江南苦未归，香橙新酒蟹螯肥。", 
            "何当与子扁舟去，共挽清溪浣客衣。"
        ], 
        "title": "和黄景杜雪中即事 其三", 
        "type": "绝句", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "客里相从意最亲，高歌快饮见天真。", 
            "明年去学潘怀县，满县栽花做好春。"
        ], 
        "title": "和黄景杜雪中即事 其四", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "当年临水照春衫，浮玉山前水似蓝。", 
            "归计未成羁思恶，为君飞梦到城南。"
        ], 
        "title": "和黄景杜雪中即事 其五", 
        "type": "绝句", 
        "yun": "覃"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "天下无双黄印曹，割鸡聊复试牛刀。", 
            "梅花香里听衙罢，明月泉边饮浊醪。"
        ], 
        "title": "送黄景杜", 
        "type": "绝句", 
        "yun": "豪"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "道山仙府旧曾居，堕在尘埃意不舒。", 
            "回首故人天上住，如何不寄半行书。"
        ], 
        "title": "偶成绝句二首奉怀宋齐彦学士田师孟省郎 其一", 
        "type": "绝句", 
        "yun": "鱼"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "乍可望尘迎使者，何堪㩀案箠疲民。", 
            "济南虽有如渑酒，准拟愁中过一春。"
        ], 
        "title": "偶成绝句二首奉怀宋齐彦学士田师孟省郎 其二", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "野店桃花红粉姿，陌头杨柳绿烟丝。", 
            "不因送客东城去，过却春光总不知。"
        ], 
        "title": "东城", 
        "type": "绝句", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "一閒天所与，万事世从疏。", 
            "名教有乐地，安心为广居。", 
            "林间听啼鸟，濠上看游鱼。", 
            "意适无馀想，时还读我书。"
        ], 
        "title": "寄题陆振之与閒堂", 
        "type": "律诗", 
        "yun": "鱼"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "寒雨何时已，停云不肯开。", 
            "难陪山简醉，空忆谪仙才。", 
            "梅蕊枝枝发，幽禽日日来。", 
            "可能无过我，真复要诗催。"
        ], 
        "title": "次韵观复表兄见简 其一", 
        "type": "律诗", 
        "yun": "灰"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "载酒无人到，山园昼掩门。", 
            "泥深妨步屧，雨暗只空村。", 
            "每忆文园渴，难忘北海尊。", 
            "何当来就饮，听我抚桐孙。"
        ], 
        "title": "次韵观复表兄见简 其二", 
        "type": "律诗", 
        "yun": "元"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "昔我閒居日，公来作守时。", 
            "敝庐曾寓止，暇日每娱嬉。", 
            "篆籀传书法，弦歌送酒卮。", 
            "情亲自兹始，岁晚辱深知。"
        ], 
        "title": "故两浙运使李公挽诗 其一", 
        "type": "律诗", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "五言律诗", 
        "text": [
            "白发仪刑老，清朝侍从班。", 
            "理财羞聚敛，治郡已恫瘝。", 
            "卧疾留南久，招䰟竟北还。", 
            "向来漳水道，泪落郭西山。"
        ], 
        "title": "故两浙运使李公挽诗 其二", 
        "type": "律诗", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "相思吴越动经年，一见情深重惘然。", 
            "草木变衰人易老，江湖牢落雁难前。", 
            "秦山半出青天上，禹穴遥临古道边。", 
            "欲说旧游浑似梦，何时重上剡溪船？"
        ], 
        "title": "次韵王时观", 
        "type": "律诗", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "东南都会帝王州，三月莺花非旧游。", 
            "故国金人泣辞汉，当年玉马去朝周。", 
            "湖山靡靡今犹在，江水悠悠只自流。", 
            "千古兴亡尽如此，春风麦秀使人愁。"
        ], 
        "title": "钱唐怀古", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "沙头春日已喧妍，细柳新蒲色共鲜。", 
            "世事底须求分外，人生何物胜尊前。", 
            "飞花冉冉催华发，宿草青青失古阡。", 
            "回首旧欢如梦过，不知今日是何年！"
        ], 
        "title": "次韵舜举春日感兴", 
        "type": "律诗", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "天门日涌大江来，牛渚风生万壑哀。", 
            "青眼故人携酒共，两眉今日为君开。", 
            "苍崖直下蛟龙吼，白浪横空鹅鹳回。", 
            "南眺青山怀李白，沙头官渡苦相催。"
        ], 
        "title": "蛾眉亭", 
        "type": "律诗", 
        "yun": "灰"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "白水青林引兴多，红裙翠黛奈愁何。", 
            "底从暮醉兼朝醉，聊复长歌更短歌。", 
            "轻燕受风迎落絮，老鱼吹浪动新荷。", 
            "馀不溪上扁舟好，何日归休理钓蓑？"
        ], 
        "title": "大都红门外海子上即事", 
        "type": "律诗", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "意行骑马到林间，晴雾都沈远近山。", 
            "琼树著花春自早，翠禽双语意相关。", 
            "一杯到手先成醉，万事无心触处閒。", 
            "犹欠抱琴来托宿，静中规写水潺潺。"
        ], 
        "title": "弁山佑圣宫次孟君复韵", 
        "type": "律诗", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "送君铨选使滇池，部落诸夷自品题。", 
            "明月梦回夔子北，长风吹度夜郎西。", 
            "山连塞雨骅骝滑，花落蛮云杜宇啼。", 
            "为问霜台李学士，白头官满尚羁栖。"
        ], 
        "title": "送陈都事云南铨选兼简李廉访", 
        "type": "律诗", 
        "yun": "齐"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "城上高楼接太霞，令严钟鼓静无哗。", 
            "提封内向三千里，比屋同封百万家。", 
            "心在江湖存魏阙，身随牛斗泛仙槎。", 
            "举头便觉长安近，时倚阑干望日华。"
        ], 
        "title": "杭州拱北楼", 
        "type": "律诗", 
        "yun": "麻"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "万柳堂前数亩池，平铺云锦盖涟漪。", 
            "主人自有沧洲趣，游女仍歌白雪词。", 
            "手把荷花来劝酒，步随芳草去寻诗。", 
            "谁知咫尺京城外，便有无穷万里思。"
        ], 
        "title": "万柳堂即席", 
        "type": "律诗", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "缥缈云飞海上山，挂帆三日上潺湲。", 
            "两宫福德齐千佛，一道恩光照百蛮。", 
            "涧草岩花多瑞气，石林水府隔尘寰。", 
            "鲰生小技真荣遇，何幸凡身到此间。"
        ], 
        "title": "游补陀", 
        "type": "律诗", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "铜爵春深汉苑空，邯郸月冷照秦宫。", 
            "烟花楼阁西风里，锦绣湖山落照中。", 
            "河水南来非禹迹，冀方北去有唐风。", 
            "溪城秋色催迟莫，愁对黄云没断鸿。"
        ], 
        "title": "和姚子敬秋怀五首 其一", 
        "type": "律诗", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "落日孤城动鼓鼙，愁中画角不胜吹。", 
            "山川萧瑟秋云净，草木凋伤莫雨悲。", 
            "多病马卿聊假日，数奇李广不逢时。", 
            "卷帘白水青山里，隐几无言有所思。"
        ], 
        "title": "和姚子敬秋怀五首 其二", 
        "type": "律诗", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "搔首风尘双短鬓，侧身天地一儒冠。", 
            "中原人物思王猛，江左功名愧谢安。", 
            "苜蓿秋高戎马健，江湖日短白鸥寒。", 
            "金尊渌酒无钱共，安得愁中却暂欢。"
        ], 
        "title": "和姚子敬秋怀五首 其三", 
        "type": "律诗", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "吴宫烟冷水空流，惨澹风云暗九秋。", 
            "禾黍故基曾驻辇，芙蓉高阁迥添愁。", 
            "绣楹锦柱蛟龙泣，金沓瑶阶鹿豕游。", 
            "宋玉平生最萧索，欲将《九辩》赋离忧。"
        ], 
        "title": "和姚子敬秋怀五首 其四", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "野旷天高木叶疏，水清沙白鸟相呼。", 
            "胡笳处处军麾满，鬼哭村村汉月孤。", 
            "新亭举目山河异，故国伤神梦寐俱。", 
            "黄菊欲开人卧病，可怜三径巳荒芜。"
        ], 
        "title": "和姚子敬秋怀五首 其五", 
        "type": "律诗", 
        "yun": "虞"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "露下碧梧秋满天，砧声不断思绵绵。", 
            "北来风俗犹存古，南度衣冠不及前。", 
            "苜蓿总肥宛腰袅，琵琶曾泣汉婵娟。", 
            "人间俯仰成今古，何待他年始惘然。"
        ], 
        "title": "闻捣衣", 
        "type": "律诗", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "梯飙直上几百尺，俯视层空鸟背过。", 
            "千里湖山秋色净，万家烟火夕阳多。", 
            "鱼龙衮衮危舟楫，鸿雁冥冥避网罗。", 
            "谁种山中千树橘，侧身东望洞庭波。"
        ], 
        "title": "登飞英塔", 
        "type": "律诗", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "鄂王坟上草离离，秋日荒凉石兽危。", 
            "南渡君臣轻社稷，中原父老望旌旗。", 
            "英雄巳死嗟何及，天下中分遂不支。", 
            "莫向西湖歌此曲，水光山色不胜悲。"
        ], 
        "title": "岳鄂王墓", 
        "type": "律诗", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "溪上东风吹柳花，溪头春水净无沙。", 
            "白鸥自信无机事，玄鸟犹知有岁华。", 
            "锦缆牙樯非昨梦，凤笙龙管是谁家。", 
            "令人苦忆东陵子，拟问田园学种瓜。"
        ], 
        "title": "溪上", 
        "type": "律诗", 
        "yun": "麻"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "绝顶清秋凌翠烟，登临应费酒如川。", 
            "平生能着几两屐，负郭何须二顷田。", 
            "初日出云光射地，双溪入湖波接天。", 
            "升高望远我所爱，青壁有路何当缘。"
        ], 
        "title": "次韵刚父无逸游南山作", 
        "type": "律诗", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "岁云莫矣役车休，蟋蟀在堂增客愁。", 
            "少年风月悲清夜，故国山川入素秋。", 
            "佳菊巳开催节物，扁舟欲买访林丘。", 
            "从今放浪形骸外，何处人间有悔尤。"
        ], 
        "title": "次韵子俊", 
        "type": "律诗", 
        "yun": "尤"
    }, 
    {
        "author": "蔡圭", 
        "era": "元", 
        "subtype": null, 
        "text": [
            "鹊声迎客到庭除。", 
            "问谁欤。", 
            "故人车。", 
            "千里归来、尘色半征裾。", 
            "珍重主人留客意，奴白饭，马青刍。", 
            "东城入眼杏千株。", 
            "雪模糊。", 
            "俯平湖。", 
            "与子花间、随分倒金壶。", 
            "归报东垣诗社友，曾念我，醉狂无。"
        ], 
        "title": "江城子 王温季自北都归过予三河坐中赋此", 
        "type": "词", 
        "yun": null
    }, 
    {
        "author": "臧鲁山", 
        "era": "元", 
        "subtype": null, 
        "text": [
            "杂遝东入海，归来几人在。", 
            "纷纷道路觅亨衢，笑我蓬门绝冠盖。", 
            "虎不食堂上肉，狼不惊里中妇。", 
            "风尘出门即险阻，何况茫茫海如许。", 
            "去年吴人赴燕蓟，南风吹人浪如砥。", 
            "一时输粟得官归，杀马椎牛宴闾里。", 
            "今年吴儿求高迁，复祷天妃海上船。", 
            "北风吹魂坠黑水，始知溟渤皆墓田。", 
            "劝君陆行莫忘莱州道，水行莫忘沙门岛。", 
            "豺狼当路蛟龙争，宁论他人致身早。", 
            "君不见贾胡剖腹藏明珠，后来无人鉴覆车。", 
            "明年五月南风起，犹有行人问直沽。"
        ], 
        "title": "直沽谣", 
        "type": "古风", 
        "yun": null
    }, 
    {
        "author": "翠华仙伯", 
        "era": "元", 
        "subtype": "七言绝句", 
        "text": [
            "玉皇香案晚朝回，小小星坛向夜开。", 
            "一炷信香通鼻观，翠鸾飞背酒仙来。"
        ], 
        "title": "示张唐臣诸人", 
        "type": "绝句", 
        "yun": "灰"
    }, 
    {
        "author": "翠华仙伯", 
        "era": "元", 
        "subtype": "七言绝句", 
        "text": [
            "春来看取百花丛，粉白妖红造化功。", 
            "燕子莺儿休调舌，花残明日起熏风。"
        ], 
        "title": "示问行藏者", 
        "type": "绝句", 
        "yun": "东"
    }, 
    {
        "author": "管道杲", 
        "era": "元", 
        "subtype": null, 
        "text": [
            "绿窗无长物，树蕙与滋兰。", 
            "光风布淑气，扬扬畹亩间。", 
            "窗外何所有，修竹万千竿。", 
            "密叶敷午阴，劲节当岁寒。", 
            "方欣同臭味，且以报平安。", 
            "吾妹忽来顾，绿纱生薄寒。", 
            "幔结贻佩纕，重重青琅玕。", 
            "写真一挥洒，翰墨犹未乾。", 
            "古意镇长在，高风渺难攀。", 
            "况有斐比德，懿名垂不刊。"
        ], 
        "title": "题仲姬墨竹", 
        "type": "古风", 
        "yun": null
    }, 
    {
        "author": "蔡圭", 
        "era": "元", 
        "subtype": null, 
        "text": [
            "南山有奇鹰，寘穴千仞山。", 
            "网罗虽欲施，藤石不可攀。", 
            "鹰朝飞，耸肩下视平芜低，健狐跃兔藏何迟。", 
            "鹰暮来，腹肉一饱精神开，招呼不上刘表台。", 
            "锦衣少年莫留意，饥饱不能随尔辈。"
        ], 
        "title": "野鹰来", 
        "type": "古风", 
        "yun": null
    }, 
    {
        "author": "蔡圭", 
        "era": "元", 
        "subtype": null, 
        "text": [
            "船头傅铁横长锥，十十五五张黄旗。", 
            "百夫袖手略无用，舟过理棹徐徐归。", 
            "吴侬笑向吾曹说，昔岁江行苦风雪。", 
            "扬槌启路夜撞冰，手皮半逐冰皮裂。", 
            "今年穷腊波溶溶，安流东下閒篙工。", 
            "江东贾客借馀润，贞元使者如春风。"
        ], 
        "title": "撞冰行", 
        "type": "古风", 
        "yun": null
    }, 
    {
        "author": "蔡圭", 
        "era": "元", 
        "subtype": null, 
        "text": [
            "夏氏不无衅，作孽生妖龙。", 
            "苍姬丁衰期，玄鼋游后宫。", 
            "天心未悔祸，坠此文武功。", 
            "檿弧漏天网，哲妇䲭袅同。", 
            "狂童一何愚，巧言惟尔从。", 
            "殷鉴不云远，覆车还蹈踪。", 
            "坐令周南诗，悲入黍离风。", 
            "君看后庭曲，曾笑骊山烽。"
        ], 
        "title": "读史", 
        "type": "古风", 
        "yun": null
    }, 
    {
        "author": "蔡圭", 
        "era": "元", 
        "subtype": null, 
        "text": [
            "幽州北镇高且雄，倚天万仞蟠天东。", 
            "祖龙力驱不肯去，至今鞭血馀殷红。", 
            "崩崖暗谷森云树，萧寺门横入山路。", 
            "谁道营丘笔有神，只得峰峦两三处。", 
            "我方万里来天涯，坡陁缭绕昏风沙。", 
            "直教眼界增明秀，好在岚光日夕佳。", 
            "封龙山边生处乐，此山之间亦不恶。", 
            "他年南北两生涯，不妨世有扬州鹤。"
        ], 
        "title": "医巫闾", 
        "type": "古风", 
        "yun": null
    }, 
    {
        "author": "蔡圭", 
        "era": "元", 
        "subtype": null, 
        "text": [
            "我家北潭边，溪流卧衡门。", 
            "俗客自不来，好客时开尊。", 
            "路人或不知，云是渭南村。", 
            "底事半年别，此怀谁与论。"
        ], 
        "title": "读戎昱诗有作二首 其一", 
        "type": "古风", 
        "yun": "元"
    }, 
    {
        "author": "蔡圭", 
        "era": "元", 
        "subtype": null, 
        "text": [
            "来时西郊林，木末秋未老。", 
            "借箸数归日，乃复见冬杪。", 
            "心驰倚门望，望我绵绵道。", 
            "惭愧戎子诗，在家贫亦好。"
        ], 
        "title": "读戎昱诗有作二首 其二", 
        "type": "古风", 
        "yun": null
    }, 
    {
        "author": "蔡圭", 
        "era": "元", 
        "subtype": null, 
        "text": [
            "九官名世人，制作归一夔。", 
            "达乐不达礼，汉儒言足嗤。", 
            "古人寓意耳，结髦持锻锤。", 
            "俗子未易识，绝艺聊相推。", 
            "坐令编简门，亦以专门奇。", 
            "堂堂张长史，楷妙世莫知。", 
            "谓予言不信，愿视郎官碑。"
        ], 
        "title": "感寓", 
        "type": "古风", 
        "yun": "支"
    }, 
    {
        "author": "蔡圭", 
        "era": "元", 
        "subtype": null, 
        "text": [
            "好竹风淅淅，流水声泠泠。", 
            "吾庐兼有此，要是佳友生。", 
            "北窗午梦断，冷簟无飞蝇。", 
            "端疑故人至，唤作寒泉鸣。", 
            "揽衣起裴佪，自笑还自惊。", 
            "无须问形似，自可名双清。"
        ], 
        "title": "风竹如水声", 
        "type": "古风", 
        "yun": null
    }, 
    {
        "author": "蔡圭", 
        "era": "元", 
        "subtype": null, 
        "text": [
            "新荷翠参差，十亩藏漪澜。", 
            "临风倚云盖，过雨惊珠盘。", 
            "夕阳香四来，坐我西阑干。", 
            "三径未论菊，九畹空羞兰。", 
            "聊分海南珍，炷之古博山。", 
            "谁能品优劣，待以季孟间。"
        ], 
        "title": "荷香如沉水", 
        "type": "古风", 
        "yun": null
    }, 
    {
        "author": "蔡圭", 
        "era": "元", 
        "subtype": null, 
        "text": [
            "斜川一壶玉，川东三四家。", 
            "篱落半流水，茁茁青蒲芽。", 
            "我为水边游，月魄舒晴华。", 
            "隔篱见灯火，儿语时纷挐。", 
            "想像泽南州，寄兴栖云霞。", 
            "从渠非知音，我意亦自嘉。"
        ], 
        "title": "邻屋如江村", 
        "type": "古风", 
        "yun": "麻"
    }, 
    {
        "author": "蔡圭", 
        "era": "元", 
        "subtype": null, 
        "text": [
            "定羌城下河南流，定羌城上三层楼。", 
            "使君置酒劳行役，今夕何夕当中秋。", 
            "孤烟落日明天末，汹涌碧云俄暮合。", 
            "惺惺骑马雨中归，造物戏人无乃虐。", 
            "紞如戍鼓方三更，梦回一室还虚明。", 
            "出门惊笑遽如许，浮云四卷秋天清。", 
            "谁家高会搴珠箔，笑语声从云外落。", 
            "倦客明朝又短亭，行人何似居人乐。"
        ], 
        "title": "保德军中秋", 
        "type": "古风", 
        "yun": null
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "水北酴醾半欲芳，长条十丈更馀长。", 
            "春风得得怜羁客，借与窗栊六日香。"
        ], 
        "title": "初至洛中", 
        "type": "绝句", 
        "yun": "阳"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "北墉开处叶森森，政以多花负赏音。", 
            "小智区区能卫足，孤忠耿耿祗倾心。"
        ], 
        "title": "葵花", 
        "type": "绝句", 
        "yun": "侵"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "伯阳名迹世人知，太史成书未免讥。", 
            "不是道家齐物我，岂容同传著韩非。"
        ], 
        "title": "读史", 
        "type": "绝句", 
        "yun": "微"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "西风绝境抚孤松，千里川原四望通。", 
            "但怪林梢看鸟背，不知身到碧云中。"
        ], 
        "title": "闾山", 
        "type": "绝句", 
        "yun": "东"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "闾山尽处十三山，溪曲人家画幅间。", 
            "何日秋风半篙水，小舟容我一蓑閒。"
        ], 
        "title": "十三山下村落", 
        "type": "绝句", 
        "yun": "删"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "陌上歌声枕上听，秋千梧影两亭亭。", 
            "春风三月正花好，晓日一竿初酒醒。"
        ], 
        "title": "暮春", 
        "type": "绝句", 
        "yun": "青"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "竟日开编乐有馀，古人妙处不欺予。", 
            "胸中更著五千卷，未到汉家城旦书。"
        ], 
        "title": "即事", 
        "type": "绝句", 
        "yun": "鱼"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "款段乘凉未五更，徐河十里雾中行。", 
            "前村烟树望不见，欲到忽闻鸡犬声。"
        ], 
        "title": "燕山道中三首 其一", 
        "type": "绝句", 
        "yun": "庚"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "独轮车重汗如浆，蒲秸芒鞋亦贩商。", 
            "我自行人更怜汝，却应达者笑予狂。"
        ], 
        "title": "燕山道中三首 其二", 
        "type": "绝句", 
        "yun": "阳"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "燕南赵北困风埃，投宿云居眼暂开。", 
            "明日都门选官路，逢人羞道见山来。"
        ], 
        "title": "燕山道中三首 其三", 
        "type": "绝句", 
        "yun": "灰"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "寒江觅得钓鱼船，月影江心月在天。", 
            "世上不能容此老，画图常看水中仙。"
        ], 
        "title": "太白捉月图", 
        "type": "绝句", 
        "yun": "先"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "冰风刮面雪埋屋，客子晨征有底忙。", 
            "我欲题诗还自笑，东华待漏满靴霜。"
        ], 
        "title": "雪谷早行图", 
        "type": "绝句", 
        "yun": "阳"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "头无片瓦足无土，不犯清波过一生。", 
            "钓得金鳞便归去，依然明月大江横。"
        ], 
        "title": "华亭图", 
        "type": "绝句", 
        "yun": "庚"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "楼外春山几点螺，楼头望处染双蛾。", 
            "不知深浅随宜否，却倩菱花问眼波。"
        ], 
        "title": "画眉曲七首 其一", 
        "type": "绝句", 
        "yun": "歌"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "小閤新裁寄远书，书成欲遣更踟蹰。", 
            "黛痕试与双双印，封入云笺认得无。"
        ], 
        "title": "画眉曲七首 其二", 
        "type": "绝句", 
        "yun": "虞"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "纤叶斜横蜀柳条，拂成风思自妖娆。", 
            "元和才子才犹拙，只对春风咏舞腰。"
        ], 
        "title": "画眉曲七首 其三", 
        "type": "绝句", 
        "yun": "萧"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "画手新翻十样图，西巡故事出成都。", 
            "凭君列置华堂上，与问丹青解语无。"
        ], 
        "title": "画眉曲七首 其四", 
        "type": "绝句", 
        "yun": "虞"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "龙尾云根玉作纹，纹间有月半痕新。", 
            "若为唤取文姬辈，分付云窗笔下春。"
        ], 
        "title": "画眉曲七首 其五", 
        "type": "绝句", 
        "yun": "真"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "未识春愁识晓酲，娇啼恰恰似雏莺。", 
            "日高阿母嗔妆晚，促画鸦儿转不成。"
        ], 
        "title": "画眉曲七首 其六", 
        "type": "绝句", 
        "yun": "庚"
    }, 
    {
        "author": "蔡圭", 
        "era": "元", 
        "subtype": "七言绝句", 
        "text": [
            "时世华妆巧斗春，张卿态度独清新。", 
            "五陵年少多才思，数点章台走马人。"
        ], 
        "title": "画眉曲七首 其七", 
        "type": "绝句", 
        "yun": "真"
    }, 
    {
        "author": "蔡圭", 
        "era": "元", 
        "subtype": "五言律诗", 
        "text": [
            "扇底无残暑，西风日夕佳。", 
            "云山藏客路，烟树记人家。", 
            "小渡一声橹，断霞千点鸦。", 
            "诗成鞍马上，不觉在天涯。"
        ], 
        "title": "霫川道中", 
        "type": "律诗", 
        "yun": null
    }, 
    {
        "author": "蔡圭", 
        "era": "元", 
        "subtype": "五言律诗", 
        "text": [
            "风定息林叶，雨晴开夕阳。", 
            "停歌方待月，插羽且传觞。", 
            "文举客常满，次公醒亦狂。", 
            "更阑君莫去，促席就新凉。"
        ], 
        "title": "饮陈氏第代主人留客", 
        "type": "律诗", 
        "yun": "阳"
    }, 
    {
        "author": "蔡圭", 
        "era": "元", 
        "subtype": "五言律诗", 
        "text": [
            "长夏少人事，官閒帘户深。", 
            "枕凉秋入梦，林密翠交阴。", 
            "适欲非吾事，谋閒遂此心。", 
            "绝交吾岂敢，觅句识知音。"
        ], 
        "title": "寄通州王倅", 
        "type": "律诗", 
        "yun": "侵"
    }, 
    {
        "author": "蔡圭", 
        "era": "元", 
        "subtype": "五言律诗", 
        "text": [
            "乱石妨车毂，深沙困马蹄。", 
            "天分斗南北，人问日东西。", 
            "侧脚柴荆短，平头土舍低。", 
            "山花两三树，笑杀武陵溪。"
        ], 
        "title": "出居庸", 
        "type": "律诗", 
        "yun": "齐"
    }, 
    {
        "author": "蔡圭", 
        "era": "元", 
        "subtype": "七言律诗", 
        "text": [
            "门外黄昏噪晚鸦，瑶尘细逐九云车。", 
            "丰年待作三登兆，暮景重开六出花。", 
            "浊酒无人同此兴，扁舟有客访谁家。", 
            "明朝试望东林树，百尺寒梢倚玉叉。"
        ], 
        "title": "雪拟坡公韵", 
        "type": "律诗", 
        "yun": "麻"
    }, 
    {
        "author": "蔡圭", 
        "era": "元", 
        "subtype": "七言律诗", 
        "text": [
            "岭外高槐驿路长，岭头萧寺俯朝阳。", 
            "定知绝顶有佳处，聊与瘦藤寻上方。", 
            "千里好风随野色，一轩空翠聚山光。", 
            "道人底是怜行役，不惜禅床坐午凉。"
        ], 
        "title": "登陶唐山寺", 
        "type": "律诗", 
        "yun": "阳"
    }, 
    {
        "author": "蔡圭", 
        "era": "元", 
        "subtype": "七言律诗", 
        "text": [
            "清漳节物似清江，不复莼鲈梦故乡。", 
            "历下果能留太白，镜湖端是属知章。", 
            "身随客路常岑寂，心与沙鸥共渺茫。", 
            "尚困马蹄三百里，小舟聊与过沧浪。"
        ], 
        "title": "到广河", 
        "type": "律诗", 
        "yun": "阳"
    }, 
    {
        "author": "蔡圭", 
        "era": "元", 
        "subtype": "七言律诗", 
        "text": [
            "荷钿小小半溪香，槐幄阴阴一亩凉。", 
            "飞絮乱将春色晚，行云閒属暮山长。", 
            "求田已喜成三径，适意真堪寄一觞。", 
            "君是山阴换鹅手，可无杰句傲风光。"
        ], 
        "title": "简王温父昆仲", 
        "type": "律诗", 
        "yun": "阳"
    }, 
    {
        "author": "蔡圭", 
        "era": "元", 
        "subtype": "七言律诗", 
        "text": [
            "琴里忘忧尽日弹，百忧俱息夜初阑。", 
            "青灯把卷逢真味，绿酒倾尊破薄寒。", 
            "月色半留梧影上，露华应到菊花团。", 
            "在家须信贫犹好，梦想人间行路难。"
        ], 
        "title": "秋日和张温仲韵二首 其一", 
        "type": "律诗", 
        "yun": "寒"
    }, 
    {
        "author": "蔡圭", 
        "era": "元", 
        "subtype": "七言律诗", 
        "text": [
            "照水疏林万木苍，迎轩爽气一襟凉。", 
            "有时独听溪舂坐，无事方惊昼景长。", 
            "云薄西山聊隐见，烟横白鸟去微茫。", 
            "可怜骑省多秋思，拘士安能识大方。"
        ], 
        "title": "秋日和张温仲韵二首 其二", 
        "type": "律诗", 
        "yun": "阳"
    }, 
    {
        "author": "蔡圭", 
        "era": "元", 
        "subtype": "七言律诗", 
        "text": [
            "旧年京国赏春浓，千朵曾开共一丛。", 
            "好事祗今归北圃，知音谁与醉东风。", 
            "临觞笑我官程远，赋物输君句法工。", 
            "却笑燕城花更晚，直应趁得马家红。"
        ], 
        "title": "和彦及牡丹时方北趋蓟门情见乎辞", 
        "type": "律诗", 
        "yun": "东"
    }, 
    {
        "author": "蔡圭", 
        "era": "元", 
        "subtype": "七言律诗", 
        "text": [
            "长短亭中竟日忙，解鞍初喜水云乡。", 
            "风前列席花钿秀，雨后行厨杏粥香。", 
            "春色纷纷惊过眼，歌声故故促传觞。", 
            "蓬莱殿下同年客，定笑狂夫老更狂。"
        ], 
        "title": "戏杨新城", 
        "type": "律诗", 
        "yun": "阳"
    }, 
    {
        "author": "蔡圭", 
        "era": "元", 
        "subtype": "七言律诗", 
        "text": [
            "瓮头春色开重酎，门外春风改裌衣。", 
            "灼灼向来花又笑，翩翩几处燕于飞。", 
            "山阴未辨羲之集，沂上聊从点也归。", 
            "节物惊心遽如许，却因观化识天机。"
        ], 
        "title": "和曹景萧暮春即事（户部尚书望之）", 
        "type": "律诗", 
        "yun": "微"
    }, 
    {
        "author": "蔡圭", 
        "era": "元", 
        "subtype": "七言律诗", 
        "text": [
            "青君那肯顾寒乡，试著葭芦拟汶篁。", 
            "有若何堪比夫子，虎贲犹想见中郎。", 
            "色添新雨帘栊好，声入微风枕簟凉。", 
            "他日东堂惭政拙，只将此物当甘棠。"
        ], 
        "title": "并门无竹旧矣李文饶尝一植之至今寺僧日为平安报其难可知已官舍东堂之北种碧芦以寄意因作长句", 
        "type": "律诗", 
        "yun": "阳"
    }, 
    {
        "author": "蔡圭", 
        "era": "元", 
        "subtype": "七言律诗", 
        "text": [
            "城上春阴暗晚空，城头山色有无中。", 
            "似闻啼鸟来幽树，巳有游丝曳好风。", 
            "流水小桥归未得，落霞孤鹜兴无穷。", 
            "林花不解东君意，邀勒游人未破红。"
        ], 
        "title": "春阴", 
        "type": "律诗", 
        "yun": "东"
    }, 
    {
        "author": "赵文", 
        "era": "元", 
        "subtype": null, 
        "text": [
            "墙外数茎新竹，楼西一抹斜阳。", 
            "偶游蚁穴初觉，细听蝉声自凉。"
        ], 
        "title": "书扇二首 其二", 
        "type": "六言诗", 
        "yun": "阳"
    }, 
    {
        "author": "赵文", 
        "era": "元", 
        "subtype": null, 
        "text": [
            "终日望君君不来，为谁犹住郁孤台。", 
            "幸自一年无梦到，谁教昨日有书回。"
        ], 
        "title": "竹枝词 其一", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "江南女儿善踏歌，桑落酒熟黄金波。", 
            "洗壶日日望君至，君不来兮可奈何。"
        ], 
        "title": "竹枝词 其二", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "田舍儿童走似獐，踏歌椎鼓斗颠狂。", 
            "元宵乞汝闲几日，元宵过后种田忙。"
        ], 
        "title": "听儿童歌船作竹枝助之", 
        "type": "词", 
        "yun": "阳"
    }, 
    {
        "author": "赵文", 
        "era": "元", 
        "subtype": null, 
        "text": [
            "院静槐阴似水，雨馀蝉语先秋。", 
            "熟残梅子无人打，金弹满红沟。", 
            "又送行人归去，谁怜倦客淹留。", 
            "画船旗鼓江南岸，人倚夕阳楼。"
        ], 
        "title": "乌夜啼 秋兴", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "绿秧平，烟树远，村燕声喧，凫雁归来晚。", 
            "自倚阑干舒困眼。", 
            "一架葡萄，青得池塘满。", 
            "饮先愁，吟又懒。", 
            "几许闲情，百计难消遣。", 
            "客路不如归梦短。", 
            "何况啼鹃，怎不教肠断。"
        ], 
        "title": "苏幕遮 春情", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "冰肌玉骨淡裳衣。", 
            "素云生翠枝。", 
            "一生不晓谪仙诗。", 
            "雪香应自知。", 
            "微雨后，禁烟时。", 
            "洗妆君莫迟。", 
            "东风不解惜妍姿。", 
            "吹成蝴蝶飞。"
        ], 
        "title": "阮郎归 其一 梨花", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "恨花开尽，夜深自敛胭脂颗。", 
            "雨过。", 
            "绕曲曲花蓬锦围裹。", 
            "浮空烧蜜炬，香雾霏霏堕。", 
            "无那。", 
            "倚滴滴娇红笑相亸。", 
            "歌俦饮伴，花底围春坐。", 
            "念满眼、少年人，谁更老于我。", 
            "岁岁花时，洞门无锁。", 
            "莫负东君，酒盟诗课。"
        ], 
        "title": "侧犯 夜饮海棠下", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "舞红一架欲生衣。", 
            "残英辞旧枝。", 
            "雨声自唱惜春词。", 
            "行人应未知。", 
            "新火后，薄罗时。", 
            "君归何太迟。", 
            "镜中失却少年姿。", 
            "年随花共飞。"
        ], 
        "title": "阮郎归 其二 惜春用前韵", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "京浙尘埃，闽峤风霜，不觉催老。", 
            "封侯事付儿曹，懒把菱花频照。", 
            "明光赋笔，那知白首山中，年年管领闲花草。", 
            "叩角夜漫漫，问何时能晓。", 
            "堪笑。", 
            "空有传世千篇，正似病呻饥啸。", 
            "欲傲王侯，早被王侯相傲。", 
            "盖棺事定，即今老子犹龙，荣枯得丧浑难料。", 
            "无酒不须愁，问黄花知道。"
        ], 
        "title": "石州慢", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "云外梅阴，雨馀苔晕，嫩寒初沁罗裳。", 
            "书几凝尘，琴丝带润，小窗幽梦生凉。", 
            "新水涨银塘。", 
            "恨王孙去后，烟草茫茫。", 
            "记得湖山胜处，相对拆封黄。", 
            "情笺思墨犹香。", 
            "奈当时两鬓，都是吴霜。", 
            "兔颖吟苦，鹴裘解尽，何意此□游梁。", 
            "旧话不堪长。", 
            "便倩薰风吹去，本地看风光。", 
            "惟有青山，伴我耕钓老村庄。"
        ], 
        "title": "望海潮 次龙有章韵", 
        "type": "词", 
        "yun": "阳"
    }, 
    {
        "author": "赵文", 
        "era": "元", 
        "subtype": null, 
        "text": [
            "正宝香残，重帘静，飞鸟时惊花铎。", 
            "沈思前梦去，有当时老泪，欲弹还阁。", 
            "太一宫墙，菩提寺路，谁管纷纷开落。", 
            "心情浑何似，似琵琶马上，晓寒沙漠。", 
            "想筝雁频移，钏金度瘦，素肌清削。", 
            "相思无奈著。", 
            "重访旧、谁遣车生角。", 
            "暗记省、刘郎前度，杜牧三生，为何人、顿乖芳约。", 
            "试把菱花拭，愁来处、鬓丝先觉。", 
            "念幽独、成荒索。", 
            "何日重见，错拟扬州骑鹤，绿阴不妨细酌。"
        ], 
        "title": "大酺 感春", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "绛阙珠宫何处，碧梧双凤吟。", 
            "为底事、一落人间，轻题破、隐韵天音。", 
            "当时点云滴雨，匆匆处、误墨沾素襟。", 
            "算人间、最苦多情，争知道、天上情更深。", 
            "世事似晴又阴。", 
            "罗褥甲帐，回头一梦难寻。", 
            "虎啸崎嵚，护遗迹、尚如今。", 
            "斜阳落花流水，吹紫宇、澹成林。", 
            "霜空月明，天风响、环佩飞翠禽。"
        ], 
        "title": "绮寮怨 题写韵轩", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "东风何许红紫，又匆匆吹去。", 
            "最堪惜、九十春光，一半情绪听雨。", 
            "到昨日、看花去处，如今尽是相思树。", 
            "倚斜阳脉脉，多情燕子能语。", 
            "自怪情怀，近日顿懒，忆刘郎前度。", 
            "断桥外、小院重帘，那人正柳边住。", 
            "问章台、青青在否。", 
            "芳信隔、□魂无据。", 
            "想行人，折尽柔条，滚愁成絮。", 
            "闲将杯酒，苦劝羲和，揽辔更少驻。", 
            "怎忍把、芳菲容易委路。", 
            "春还倒转归来，为君起舞。", 
            "寸肠万恨，何人共说，十年暗洒铜仙泪，是当时、滴滴金盘露。", 
            "思量万事成空，只有初心，英英未化为土。", 
            "浮生似客，春不怜人，人更怜春暮。", 
            "君不见、青楼朱阁，舞女歌童，零落山丘，便房幽户。", 
            "长门词赋，沈香乐府，悠悠谁是知音者，且绿阴多处修花谱。", 
            "殷勤更倩啼莺，传语风光，后期莫误。"
        ], 
        "title": "莺啼序 其一 春晚", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "寒泉溅雪，有环佩隐隐，飞度霜月。", 
            "易水风寒，壮士悲歌，关山万里离别。", 
            "杨花浩荡晴空转，又化作、云鸿霜鹘。", 
            "耿石壕，夜久无言寂历，如闻幽咽。", 
            "云谷山人老矣，江空又岁晚，相对愁绝。", 
            "玉立长身，自是胎仙，舞我黄庭三叠。", 
            "人间只惯丁当字，妙处在、一声清拙。", 
            "待明朝、试拂菱花，老我一簪华发。"
        ], 
        "title": "疏影", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "秋风又吹华发，怪流光暗度。", 
            "最可恨、木落山空，故国芳草何处。", 
            "看前古、兴亡堕泪，谁知历历今如古。", 
            "听吴儿唱彻，庭花又翻新谱。", 
            "肠断江南，庾信最苦，有何人共赋。", 
            "天又远，云海茫茫，鳞鸿似梦无据。", 
            "怨东风、不如人意，珠履散、宝钗何许。", 
            "想故人、月下沈吟，此时难诉。", 
            "吾生已矣，如此江山，又何怀故宇。", 
            "不恨赋归迟，归计大误。", 
            "当时只合云龙，飘飘平楚。", 
            "男儿死耳，嘤嘤昵昵，丁宁卖履分香事，又何如、化作胥潮去。", 
            "东君岂是无能，成败归来，手种瓜圃。", 
            "膏残夜久，月落山寒，相对耿无语。", 
            "恨前此、燕丹计早，荆庆才疏，易水衣冠，总成尘土。", 
            "斗鸡走狗，呼卢蹴鞠，平生把臂江湖旧，约何时、共话连床雨。", 
            "王孙招不归来，自采黄花，醉扶山路。"
        ], 
        "title": "莺啼序 其二 有感", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "绿杨深似雨。", 
            "西湖上、旧日情丝恨缕。", 
            "风流似张绪。", 
            "羡春风依旧，年年眉妩。", 
            "宫腰楚楚。", 
            "倚画阑、曾斗妙舞。", 
            "想而今似我，零落天涯，却悔相妒。", 
            "痛绝长秋去后，杨白花飞，旧腔难谱。", 
            "年年暗度。", 
            "凄凉事，不堪诉。", 
            "记菩提寺路，段家桥水，何时重到梦处。", 
            "况柔条老去，争奈系春不住。"
        ], 
        "title": "瑞鹤仙 刘氏园西湖柳", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "是去年、春草又凄凄，尘生缕金衣。", 
            "怅朱颜为土，白杨堪柱，燕子谁依。", 
            "谩说漫漫六合，无地著相思。", 
            "辽鹤归来后，城亦全非。", 
            "更有延平一剑，向风雷半夜，何处寻伊。", 
            "怪天天何物，堪作玉弹棋。", 
            "到年年、无肠堪断，向清明、独自掩荆扉。", 
            "何况又、禽声杜宇，花事酴醾。"
        ], 
        "title": "八声甘州 和孔瞻怀信国公，因念亦周弟", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "云漠漠，云漠漠，云拥紫皇家。", 
            "岩上神仙无一事，幅巾临水看桃花。", 
            "点点是丹砂。"
        ], 
        "title": "法驾导引 其一 寿云岩师", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "又海棠开后，楼上倍觉春寒。", 
            "绿叶润，雨初乾。", 
            "爱远树团团。", 
            "当时剩买名花种，那信付与谁看。", 
            "十载事，土花漫。", 
            "但青得阑干。", 
            "悲欢。", 
            "思人世、真如一梦，留不住、城头日残。", 
            "看眼底、西湖过了，又还见、赵舞燕歌，抹粉涂丹。", 
            "凭君更酌，后日重来，直是晴难。"
        ], 
        "title": "塞翁吟 黄园感事", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "公度我，公度我，我是汉铜仙。", 
            "惜我玉龙为觳觫，为公锄雨种芝田。", 
            "留眼看千年。"
        ], 
        "title": "法驾导引 其三", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "白玉磋成，香罗捻就，为谁特地团团。", 
            "羡司花神女，有此清闲。", 
            "疑是弓靴蹴鞠，刚一踢、误挂花间。", 
            "方信道，酴醾失色，玉蕊无颜。", 
            "凭阑。", 
            "几回淡月，怪天上冰轮，移下尘寰。", 
            "奈堪同玉手，难插云鬟。", 
            "人道转官球也，春去也，欲转何官。", 
            "聊寄与、诗人案头，冰雪相看。"
        ], 
        "title": "凤凰台上忆吹箫 转官球", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "西云垂天飞流黄，宝鬘百万随风扬，帝居摩醯首罗乡。", 
            "采女如花侍帝旁，珠啼玉唾天花香，澹然神情无世妆。", 
            "下视邢尹纷醒狂，梵呗琅琅出清吭，天庖供馔荐豆觞。", 
            "帝饮食之寿以康，恒沙世界俱来王，天王神圣臣忠良。", 
            "春风万里酣耕桑，雨滴可数海可量，无有能知法寿长。", 
            "梵天释帝万亿岁，岁岁寿杯天下醉。"
        ], 
        "title": "法寿乐歌", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "云间有双雁，弋者欲炙之。", 
            "雁飞向南去，虽有矰𥐊将安施。", 
            "山川悠远霜霰苦，可怜宿食不得时。", 
            "一雁中道死，一雁忍痛鸣且飞。", 
            "黄云落日天地瘦，惟有影与形相随。", 
            "归来故巢亦已毁，朝吟夕怨欲诉谁。", 
            "千古万古多别离，唯有死者何当归。", 
            "呜呼物生有情盍俱死，莫令后死空鸣悲。"
        ], 
        "title": "双雁吟", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "前有一尊酒，有酒即无愁。", 
            "吾评仪狄功，端与神禹侔。", 
            "微禹吾其鱼，微狄吾其囚。", 
            "人生十九不如意，一醉之外安所求。", 
            "古来何国非亡社，古来何人不荒丘。", 
            "沉思痛至骨，赖尔可销忧。", 
            "尊中有酒，无酒乃休。", 
            "饮多作病，酒不可雠。"
        ], 
        "title": "前有一尊酒", 
        "type": "古风", 
        "yun": "尤"
    }, 
    {
        "author": "赵文", 
        "era": "元", 
        "subtype": null, 
        "text": [
            "晨登屋后山，采采山上芝。", 
            "可怜松上雨，滴滴沾我衣。", 
            "盈筐颇磊落，满意持之归。", 
            "童子见我来，拍手共笑之。", 
            "薄者实杀人，荡荡光陆离。", 
            "厚者不能光，食之有馀滋。", 
            "我感童子言，叹息成涟洏。", 
            "古来用人者，或以薄见奇。", 
            "一时误采取，后悔那可追。", 
            "乃知古人智，不似童子痴。"
        ], 
        "title": "采芝", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "地僻谷自淳，此世有羲轩。", 
            "行携二三子，读书秋树根。", 
            "不拟山水窟，忽枉君侯轓。", 
            "携持贵人意，仆口不惮烦。", 
            "居然寒谷底，暖以扶桑暾。", 
            "是时花正浓，主客共清樽。", 
            "欣闻结驷盛，下贲穷巷原。", 
            "恍如神仙人，谒入晋贺元。", 
            "旧谷虽可记，白发各已拚。", 
            "细论别来事，感怆将何言。", 
            "愁予守破研，石田疲老犍。", 
            "羡君行万里，天宇横孤鶱。", 
            "唯思山林寂，颇厌朝市喧。", 
            "夔州华发女，欲嫁谁能昏。", 
            "堂堂李元礼，今代真龙门。", 
            "胸中有人物，荦然剖篱藩。", 
            "好春播伊耆，神火惊陆浑。", 
            "词章轶唐人，天马出大宛。", 
            "翰墨掩晋代，凤翥龙蛇奔。", 
            "如何肯下顾，草间獐与猿。", 
            "殷勤远赠我，一纸春风痕。", 
            "空中实自愧，在上安敢援。", 
            "坐对大将军，有虱不得扪。", 
            "岂不念长饥，终恐成素飧。", 
            "故人有宿诺，未敢覆手翻。", 
            "泫然还明珠，甘此烟雨村。", 
            "寄谢河阳公，敢当石与温。", 
            "愿公茂功业，南国资于蕃。", 
            "行当从公归，衮绣相府尊。", 
            "嗟我与夫子，结契在仍昆。", 
            "新知犹可乐，宿好况弥敦。", 
            "中肠未抒写，别涕已潺湲。", 
            "行行一尊酒，相送玉溪源。", 
            "自从别君来，夜瞻太微垣。", 
            "可怜一寸心，摇摇风中幡。", 
            "采采涧边蒲，欲扣黄堂阍。", 
            "行窥溟渤大，讵止云梦吞。", 
            "省穑不堪用，愧我小国蘩。", 
            "奈何疲津梁，卧病守一墩。", 
            "欲往未可必，叹息谁与论。", 
            "大哉天地德，六合回春暄。", 
            "向来作诗祸，荡涤从此番。", 
            "永言结我舌，有如啖铅矾。", 
            "高居远俗氛，静坐收惊魂。", 
            "皇皇仁义涂，自兹改乘辕。", 
            "愿君笃久要，好语时温存。", 
            "借君千顷波，清我汎滥袁。", 
            "饱读古人书，仰酬明主恩。", 
            "诸公尽萧曹，二皓自绮园。", 
            "来诗岂可和，什袭传儿孙。"
        ], 
        "title": "黄西有以清江李侯书来袁见招不果就既去西有五十韵见寄次其韵", 
        "type": "古风", 
        "yun": "元"
    }, 
    {
        "author": "赵文", 
        "era": "元", 
        "subtype": null, 
        "text": [
            "文字于吾身，有如病枝指。", 
            "晚思逃天刑，日自参佛髓。", 
            "近虽迫老病，颇已了生死。", 
            "吾犹说故吾，我已觉今是。", 
            "卿云从天来，五色光透纸。", 
            "斯文亦厌老，此事尽逊子。", 
            "好秋行当中，明月照白水。", 
            "谁能访穷山，诗酒相料理。", 
            "惟当吟君诗，永夜对明视。"
        ], 
        "title": "次韵张天从", 
        "type": "古风", 
        "yun": "纸"
    }, 
    {
        "author": "赵文", 
        "era": "元", 
        "subtype": null, 
        "text": [
            "江南有故事，极热介秋夏。", 
            "空斋得幽景，众绿天所画。", 
            "对景惬余情，谈文及兹暇。", 
            "山风吹池月，不似城中夜。", 
            "百年易过花，万事庶生蔗。", 
            "羲和如走马，疾急不可靶。", 
            "何妨奴严光，讵肯吏侯霸。", 
            "一笑且披襟，新凉自无价。"
        ], 
        "title": "次韵刘耘庐", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "少年场屋心，富贵轻秋毫。", 
            "如何此偪仄，晚作空山逃。", 
            "世方驰逐好，我独儒书豪。", 
            "宁甘往教远，不肯十上劳。", 
            "尚持鹍鸡弦，自爱凤尾槽。", 
            "纷然凉州曲，谁赏郁轮袍。", 
            "取之众弃中，君眼亦已高。", 
            "惜哉君更穷，相看两萧骚。"
        ], 
        "title": "次韵欧阳良有高山仰止四首 其一", 
        "type": "古风", 
        "yun": "豪"
    }, 
    {
        "author": "赵文", 
        "era": "元", 
        "subtype": null, 
        "text": [
            "我携二三子，行此白玉湾。", 
            "案头左章集，古语留人间。", 
            "我昔识此士，风雨满空山。", 
            "忧愁送日月，不复记容颜。", 
            "自从一别来，乃此再见悭。", 
            "为客使同邑，造物何其儇。", 
            "岂无城府意，乘马忽复班。", 
            "还能顾寂寞，山路披荒菅。"
        ], 
        "title": "次韵欧阳良有高山仰止四首 其二", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "新诗日以多，古意日以往。", 
            "我欲求玄珠，未易觅象罔。", 
            "中道良独难，执玉迷俯仰。", 
            "索居无谁语，掩卷起遐想。", 
            "当求古人知，何用世俗赏。", 
            "意到亦偶然，深刻戒斯鞅。", 
            "惟堪自娱戏，非欲互标榜。", 
            "唐公谬见推，薛侯讵宜长。"
        ], 
        "title": "次韵欧阳良有高山仰止四首 其三", 
        "type": "古风", 
        "yun": "养"
    }, 
    {
        "author": "赵文", 
        "era": "元", 
        "subtype": null, 
        "text": [
            "世变如江河，不知何时止。", 
            "芸芸生其间，有如赴海水。", 
            "乾坤一大瓮，岁月等流矢。", 
            "公言信可感，流辈乃尔耳。", 
            "古来文章家，传者十数子。", 
            "磨灭十八九，谁复知姓氏。", 
            "要为不朽计，圣贤事在己。", 
            "勖哉立其心，食鱼何必鲤。"
        ], 
        "title": "次韵欧阳良有高山仰止四首 其四", 
        "type": "古风", 
        "yun": "纸"
    }, 
    {
        "author": "赵文", 
        "era": "元", 
        "subtype": null, 
        "text": [
            "一亭寒碧中，四面空无窗。", 
            "种荷未有花，清意已满腔。", 
            "小坐梅树下，我亦青油幢。", 
            "晚来蝉声歇，静境热自降。", 
            "清风与明月，造物无对桩。", 
            "闲者恣吟取，如瓢分大江。", 
            "欲归尚未肯，雨湿烟钟撞。"
        ], 
        "title": "香径分韵得江字", 
        "type": "古风", 
        "yun": "江"
    }, 
    {
        "author": "赵文", 
        "era": "元", 
        "subtype": null, 
        "text": [
            "朝行江水边，莫行江水边。", 
            "乍与江水别，江水复在前。", 
            "江水胜人心，相随何缠绵。", 
            "相随何缠绵，幸勿鸣悲煎。", 
            "我悲为我弟，君悲亦胡然。"
        ], 
        "title": "行行江水边", 
        "type": "古风", 
        "yun": "先"
    }, 
    {
        "author": "赵文", 
        "era": "元", 
        "subtype": null, 
        "text": [
            "天地忽昼晦，四山泼墨浓。", 
            "而我行其间，宛如所翁龙。", 
            "大风吹倒人，欲避无所容。", 
            "有翼不得张，狂走急雨中。", 
            "数里乃一息，如出鲛人宫。", 
            "老树道边拜，疑我行雨工。", 
            "过午上五岭，攀缘入青空。", 
            "仰视万山巅，有气如炊笼。", 
            "下视田间白，云此锄田农。", 
            "兹行岂不苦，奇观亦已雄。", 
            "惜哉如此山，不与晓景逢。", 
            "不晓韩吏部，登华哭途穷。"
        ], 
        "title": "雨行五岭下", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "曹公筑铜台，气力雄九有。", 
            "咿嘤到香履，千古开笑口。", 
            "犹馀当时瓦，作砚传不朽。", 
            "涪翁所珍惜，又复落吾手。", 
            "鬼夺与客偷，任运不汝守。", 
            "可怜台上人，不如此瓦寿。"
        ], 
        "title": "铜雀瓦", 
        "type": "古风", 
        "yun": "有"
    }, 
    {
        "author": "赵文", 
        "era": "元", 
        "subtype": null, 
        "text": [
            "泊舟豫章城，黑潦满道周。", 
            "街衢未改昔，故旧罕所留。", 
            "行投学子庐，假榻得小休。", 
            "灯前作家书，岂为儿女谋。", 
            "戒之筑土室，弟骨至则收。", 
            "茫茫念三年，此骨知在不。", 
            "置书就我寝，泫然泪双流。"
        ], 
        "title": "抵豫章", 
        "type": "古风", 
        "yun": "尤"
    }, 
    {
        "author": "赵文", 
        "era": "元", 
        "subtype": null, 
        "text": [
            "煌煌天上星，堕地化为石。", 
            "回思天宫胜，再上那可得。", 
            "台郁将谁言，犹能事文墨。", 
            "一落秦王手，已是不完璧。", 
            "秋风吹我衣，倚树三叹息。"
        ], 
        "title": "倚树三叹息", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "天公大恶处，妒我喜晴诗。", 
            "当与妻子别，急雨纷交驰。", 
            "小孙送我行，屡止不肯归。", 
            "老夫骨肉情，能不酸且悲。", 
            "日暮投历山，倦极不得栖。", 
            "故人情义重，杯酒煦妪之。", 
            "老友亦适至，良会非所期。", 
            "人生孰非梦，此梦亦已奇。", 
            "我倦欲先睡，径与主人辞。"
        ], 
        "title": "白水初程", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "上岭或如兴，下岭复如拜。", 
            "是程多泥涂，拄杖端足赖。", 
            "脱屦去泥淖，停车观水械。", 
            "偶然得一笑，更以苦为快。", 
            "田水终夜鸣，江浪怒澎湃。", 
            "听之不能睡，摩足了诗债。"
        ], 
        "title": "入分宜界", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "休休得一闲，杯酒聊从容。", 
            "晚凉过池亭，受用水上风。", 
            "默存即实境，身在莲花中。", 
            "何况青青盘，磊落堆莲蓬。", 
            "乍休吟风蝉，又起聒夜虫。", 
            "乃知天机动，衮衮无终穷。", 
            "如何二三子，不肯勤其躬。", 
            "无已思太康，明当励新功。"
        ], 
        "title": "得莲子", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "夜枕苦展转，午睡清且安。", 
            "万事有乘除，满意良独难。", 
            "贫居鲜来客，儿女自团圞。", 
            "书声杂纺响，聒耳亦足欢。", 
            "念我素心友，诗盟久已寒。", 
            "向来适邂逅，杯酒语夜阑。", 
            "如何同所舍，聚散如沙抟。", 
            "百年尽偶尔，弃置何足叹。"
        ], 
        "title": "寄彭宏济", 
        "type": "古风", 
        "yun": "寒"
    }, 
    {
        "author": "赵文", 
        "era": "元", 
        "subtype": null, 
        "text": [
            "行行复行行，晴日端可爱。", 
            "全胜墙隈老，仅得暖肩背。", 
            "欣欣田间麦，亦与人意会。", 
            "乃知天地间，生意浩如海。"
        ], 
        "title": "喜晴", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "去者日以疏，留者日以老。", 
            "沉忧能伤人，玄发坐成皓。", 
            "人生固应尔，要亦何太早。", 
            "携持玉雪姿，故敢弃远道。", 
            "苍天行悠悠，白日照杲杲。", 
            "安得以妾肠，化作君墓草。"
        ], 
        "title": "去者日以疏", 
        "type": "古风", 
        "yun": "皓"
    }, 
    {
        "author": "赵文", 
        "era": "元", 
        "subtype": "五言绝句", 
        "text": [
            "向来上阳人，尽属沙叱利。", 
            "长门不用守，蜥蜴草间戏。"
        ], 
        "title": "捕守宫", 
        "type": "绝句", 
        "yun": "寘"
    }, 
    {
        "author": "赵文", 
        "era": "元", 
        "subtype": "五言绝句", 
        "text": [
            "良苗未成实，绿色相交加。", 
            "南风嘘拂之，奔走如惊蛇。"
        ], 
        "title": "村行所见", 
        "type": "绝句", 
        "yun": "麻"
    }, 
    {
        "author": "赵文", 
        "era": "元", 
        "subtype": "五言绝句", 
        "text": [
            "晨起出门去，江声自悲咽。", 
            "满目无行人，前山雾如雪。"
        ], 
        "title": "晨起三首 其一", 
        "type": "绝句", 
        "yun": "屑"
    }, 
    {
        "author": "赵文", 
        "era": "元", 
        "subtype": "五言绝句", 
        "text": [
            "山寒日不光，举目断人肠。", 
            "儿童莫问路，怕是小筼筜。"
        ], 
        "title": "晨起三首 其二", 
        "type": "绝句", 
        "yun": "阳"
    }, 
    {
        "author": "赵文", 
        "era": "元", 
        "subtype": "五言绝句", 
        "text": [
            "三人相对眠，眠中各自梦。", 
            "觉起偶开门，老树绿不动。"
        ], 
        "title": "晨起三首 其三", 
        "type": "绝句", 
        "yun": "送"
    }, 
    {
        "author": "赵文", 
        "era": "元", 
        "subtype": "五言绝句", 
        "text": [
            "明月何时掇，秋风几日还。", 
            "若教人不热，敢怨我长闲。"
        ], 
        "title": "书扇二首 其一", 
        "type": "绝句", 
        "yun": "删"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "小窗午热倦如柳，睡起雨来江浪声。", 
            "快意百年浑似此，不须浮海觅长生。"
        ], 
        "title": "睡起", 
        "type": "绝句", 
        "yun": "庚"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "去日相携涉畏涂，归来形影自相扶。", 
            "倦行小憩荒山道，怕听深丛叫鹧鸪。"
        ], 
        "title": "哭亦周 其一", 
        "type": "绝句", 
        "yun": "虞"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "堂上华颠泣欲枯，哭声那解到黄垆。", 
            "千般欲解郤公意，难得嘉宾一箧书。"
        ], 
        "title": "哭亦周 其二", 
        "type": "绝句", 
        "yun": null
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "擢第君王与袍笏，盖棺丞相办深衣。", 
            "江南仕宦堪车载，如此全归似汝稀。"
        ], 
        "title": "哭亦周 其三", 
        "type": "绝句", 
        "yun": "微"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "二十年来黍一炊，英风惟有冢累累。", 
            "儿童踯躅牛羊戏，陌上行人谓此谁。"
        ], 
        "title": "哭亦周 其四", 
        "type": "绝句", 
        "yun": "支"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "上田下田水哓哓，南岭北岭虫啁啁。", 
            "如此月明谁管领，可怜满壁海棠梢。"
        ], 
        "title": "皆山夜起 其一", 
        "type": "绝句", 
        "yun": "肴"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "邻家闭门月色好，篱落参差残雪中。", 
            "想见老农方鼾睡，不知门外有清风。"
        ], 
        "title": "皆山夜起 其二", 
        "type": "绝句", 
        "yun": "东"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "哭得愁云转不晴，山风吹泪欲成冰。", 
            "两年不过西州路，今日来登下马陵。"
        ], 
        "title": "正月十四日大雪上信国公冢 其一", 
        "type": "绝句", 
        "yun": "蒸"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "气概堂堂压九州，谁知零落此荒丘。", 
            "却烦野老编松叶，怕有牛羊上冢头。"
        ], 
        "title": "正月十四日大雪上信国公冢 其二", 
        "type": "绝句", 
        "yun": "尤"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "共出长汀恰此朝，荒山露宿草萧萧。", 
            "如今踏雪来看冢，回首当时未寂寥。"
        ], 
        "title": "正月十四日大雪上信国公冢 其三", 
        "type": "绝句", 
        "yun": "萧"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "十年目与肠俱断，不见延平病雁回。", 
            "若不从公天上去，定应随我雪中来。"
        ], 
        "title": "正月十四日大雪上信国公冢 其四", 
        "type": "绝句", 
        "yun": "灰"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "夹寨功名节节奇，门高事起更堪悲。", 
            "身亡家破英雄笑，恰似伶官戏罢时。"
        ], 
        "title": "读史", 
        "type": "绝句", 
        "yun": "支"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "昨日相扶尚自存，今朝痛哭奠清尊。", 
            "如何一夜音容隔，便有纷纷说梦魂。"
        ], 
        "title": "伤逝三首 其一", 
        "type": "绝句", 
        "yun": "元"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "老人不哭自销魂，况复长号病眼昏。", 
            "终日哭声那可听，一声声有一般言。"
        ], 
        "title": "伤逝三首 其二", 
        "type": "绝句", 
        "yun": "元"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "老去真无泪可挥，断肠三十八年非。", 
            "忍看乳者携孙揖，怕见亲情别柩归。"
        ], 
        "title": "伤逝三首 其三", 
        "type": "绝句", 
        "yun": "微"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "门外萧疏竹数行，小池聊可浴沧浪。", 
            "木床留向竹阴下，儿踏田归话晚凉。"
        ], 
        "title": "榕村田家", 
        "type": "绝句", 
        "yun": "阳"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "高低榉柳绿如苔，三两柴门傍竹开。", 
            "此处定无人挟弹，青青乳燕出溪来。"
        ], 
        "title": "朱湖", 
        "type": "绝句", 
        "yun": "灰"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "咿咿轧轧橹声歇，凄凄切切寒蛩鸣。", 
            "满空星斗不解语，时与渔火争晶荧。"
        ], 
        "title": "汶归舟中", 
        "type": "绝句", 
        "yun": null
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "晓起裁诗拟送春，临池把笔意殷勤。", 
            "何人送得春曾去，只见春风解送君。"
        ], 
        "title": "送春", 
        "type": "绝句", 
        "yun": "文"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "人间岁月如江波，欢乐苦少哀情多。", 
            "千曲箜篌弹不尽，公无渡河公渡河。"
        ], 
        "title": "次韵感旧", 
        "type": "绝句", 
        "yun": "歌"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "秋雨沉沉酒醒迟，小窗灯火对唐诗。", 
            "是谁隔屋鸣弦管，恰似吴山梦觉时。"
        ], 
        "title": "秋雨", 
        "type": "绝句", 
        "yun": "支"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "青春苦留不肯住，白发不招还自来。", 
            "闲看灯前写诗手，百年端是窖中埃。"
        ], 
        "title": "灯前咏诗", 
        "type": "绝句", 
        "yun": "灰"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "草色青青有底忙，空斋愁坐日偏长。", 
            "一春不作看花梦，满地苔痕煮药香。"
        ], 
        "title": "愁坐", 
        "type": "绝句", 
        "yun": "阳"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "荒草茫茫一笛风，犘鸣未必牧人通。", 
            "归鸦落日江南野，何限人间真戴嵩。"
        ], 
        "title": "戴嵩牛", 
        "type": "绝句", 
        "yun": "东"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "浮沉隐见各从容，不借山童尺箠功。", 
            "一犁春雨吾事济，何用啧啧多牛翁。"
        ], 
        "title": "百牛图", 
        "type": "绝句", 
        "yun": "东"
    }, 
    {
        "author": "赵文", 
        "era": "元", 
        "subtype": "五言律诗", 
        "text": [
            "岂能狂落魄，只似醉瞢腾。", 
            "媪拜儿看笑，蛮妆鬼见憎。", 
            "客中犹有酒，乱后此看灯。", 
            "携手沙河路，前身梦里曾。"
        ], 
        "title": "元夕陪须溪野庙观灯", 
        "type": "律诗", 
        "yun": "蒸"
    }, 
    {
        "author": "赵文", 
        "era": "元", 
        "subtype": "五言律诗", 
        "text": [
            "总角坐成老，孤生自可怜。", 
            "遂为众父父，又贺一年年。", 
            "桃板无新语，屠苏妨早眠。", 
            "柴门无可掩，来者自萧然。"
        ], 
        "title": "贺一年年", 
        "type": "律诗", 
        "yun": "先"
    }, 
    {
        "author": "赵文", 
        "era": "元", 
        "subtype": "五言律诗", 
        "text": [
            "于佛曾闻法，因诗遂得贫。", 
            "若为三尺喙，不了百年身。", 
            "在昔玄真子，如今主水神。", 
            "饭馀茶又熟，不学泪沾巾。"
        ], 
        "title": "哭萧渔所", 
        "type": "律诗", 
        "yun": "真"
    }, 
    {
        "author": "赵文", 
        "era": "元", 
        "subtype": "五言律诗", 
        "text": [
            "岂意渴相如，俄为化子舆。", 
            "平生一杯酒，活计百篇书。", 
            "同舍遂欲尽，吾生不愿馀。", 
            "如今念夫子，痛饮未全疏。"
        ], 
        "title": "哭张文翁同舍 其一", 
        "type": "律诗", 
        "yun": "鱼"
    }, 
    {
        "author": "赵文", 
        "era": "元", 
        "subtype": "五言律诗", 
        "text": [
            "扶上竹车去，知无再见期。", 
            "谁能逃数定，不必恨归迟。", 
            "白发扶棺母，青年上学儿。", 
            "乱来朋友少，洒血一题诗。"
        ], 
        "title": "哭张文翁同舍 其二", 
        "type": "律诗", 
        "yun": "支"
    }, 
    {
        "author": "赵文", 
        "era": "元", 
        "subtype": "五言律诗", 
        "text": [
            "问师云已出，杖履水东湾。", 
            "世上方多事，山中亦小闲。", 
            "竹光新雨后，禽语夕阳间。", 
            "自出云关去，钟声送我还。"
        ], 
        "title": "寻郭道士不遇", 
        "type": "律诗", 
        "yun": "删"
    }, 
    {
        "author": "赵文", 
        "era": "元", 
        "subtype": "五言律诗", 
        "text": [
            "既不梦于我，胡然无一言。", 
            "形容那可认，骨发想俱存。", 
            "泪尽血犹滴，雾开山尚昏。", 
            "相看怜稚子，老病莫销魂。"
        ], 
        "title": "纪梦", 
        "type": "律诗", 
        "yun": "元"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "梦中颠风摇梦魂，老夫起坐心未平。", 
            "树枝上下觉山动，窗户开阖疑鬼行。", 
            "鱼龙翻空江海怒，虎豹入丛道路清。", 
            "溪头梅花无恙否，为子展转难为情。"
        ], 
        "title": "枕上闻大风", 
        "type": "律诗", 
        "yun": "庚"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "又见王正改旧年，此生此去几新元。", 
            "自无宾客来看岁，不遣儿童苦闭门。", 
            "雨带痴寒禁草色，雪吹残片上须根。", 
            "小孙未省人间事，尚拟今宵守岁樽。"
        ], 
        "title": "元日", 
        "type": "律诗", 
        "yun": "元"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "留得馀寒伴客衾，蓦然万感赴沉吟。", 
            "隔溪啼鸟东风软，满地落花春雨深。", 
            "草草一樽聊若下，匆匆千载亦山阴。", 
            "月溪桥上凭栏久，应有游鯈识此心。"
        ], 
        "title": "二月十四夜梦中吟云隔溪啼鸟东风软满地落花春雨深次日陪谢少府饮章圣寺足成之", 
        "type": "律诗", 
        "yun": "侵"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "雨过山田物物穰，斋庖煮豆喜初尝。", 
            "茸茸绿荚牛毛浅，戢戢明珠蚌蛤长。", 
            "不直画堂擎玉腕，只宜吟客饱藜肠。", 
            "食馀依旧堆盘在，贵贱同归何有乡。"
        ], 
        "title": "雨过", 
        "type": "律诗", 
        "yun": "阳"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "一览楼头笑拂衣，今朝何意此歔欷。", 
            "断无痛饮歌都护，那得重归见令威。", 
            "太学废来同舍尽，清江好在故人非。", 
            "我来岂是无情者，为哭妻儿无泪挥。"
        ], 
        "title": "哭丁千崖教授", 
        "type": "律诗", 
        "yun": "微"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "恰似东山不见时，我怀如此更能诗。", 
            "传闻荐表虽无验，感激修涂独见思。", 
            "渝水微茫蓬岛外，秋风浩荡菊花期。", 
            "别来残锦何堪寄，羞示孙郎帐下儿。"
        ], 
        "title": "寄孙小隐", 
        "type": "律诗", 
        "yun": "支"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "晚客他州只为饥，无人可与话心期。", 
            "前生一念有今日，投老相逢复几时。", 
            "头白可知天下事，秋深定有客中诗。", 
            "何当细语梅花下，眼底故人今在谁。"
        ], 
        "title": "寄欧阳振仲", 
        "type": "律诗", 
        "yun": "支"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "家住荒寒野水滨，老来无处避风尘。", 
            "裸人至境有不裸，臣族幸然非乱臣。", 
            "鬓影半因忧世白，眉端时为得诗伸。", 
            "盛衰物理烦君看，旧日钱神今更神。"
        ], 
        "title": "次韵文以正", 
        "type": "律诗", 
        "yun": "真"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "坐拥寒炉酒入肌，偶然谈笑胜于诗。", 
            "空斋著雨更愁绝，往事如云劳梦思。", 
            "岁月只供吾辈老，经纶不了古人痴。", 
            "狂来欲碎琼壶起，忽忆残钟禁夜时。"
        ], 
        "title": "次韵赵韫玉", 
        "type": "律诗", 
        "yun": "支"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "相逢小坐芷花秋，绝胜扬鞭并与幽。", 
            "世上十年尘转海，人生万事博悬投。", 
            "当时对酒曾辞酒，今日言愁始欲愁。", 
            "何不倒囊来一醉，旧题重访酒边楼。"
        ], 
        "title": "次韵友人", 
        "type": "律诗", 
        "yun": "尤"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "满襟和气任天真，岂意俄成千载人。", 
            "笃厚西都诸老传，宦游南海宰官身。", 
            "竹君所幸存中子，荀氏何妨有二仁。", 
            "早及相门今白发，传来哀讣倍酸辛。"
        ], 
        "title": "哭文溪 其一", 
        "type": "律诗", 
        "yun": "真"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "忆得梅边载酒时，梅花依旧主君非。", 
            "春如生客至谁省，人与残年去不归。", 
            "铜雀帐存仙似梦，金台雁到客沾衣。", 
            "清朝庶政须参决，却怕除书出帝畿。"
        ], 
        "title": "哭文溪 其二", 
        "type": "律诗", 
        "yun": "微"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "非痴非梦小瞢腾，瞑坐还同入定僧。", 
            "口似汝阳狂见曲，头疑季子困悬绳。", 
            "儿来问字几三退，客苦多言彊一应。", 
            "日日如期不相贷，世情谁似尔堪凭。"
        ], 
        "title": "坐睡", 
        "type": "律诗", 
        "yun": "蒸"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "壮老相催已久知，逢秋正自不须悲。", 
            "向来蚁国一场梦，此去牛山几首诗。", 
            "且共黄花嬉晋晚，懒携白发过燕垂。", 
            "江南风景何堪说，却爱新来眼著篱。"
        ], 
        "title": "次韵孙小隐九日", 
        "type": "律诗", 
        "yun": "支"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "散发攲眠困郁蒸，谁推河汉落红尘。", 
            "电光照雨不可尽，雾气满空疑有神。", 
            "驾海怒潮新月夜，绕山腰鼓建溪春。", 
            "此声此景谁能写，输与城中不寐人。"
        ], 
        "title": "听雨", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "西风吹客衣，秋日明远树。", 
            "萧萧班马鸣，念子明当去。", 
            "人生贵适意，要津何必据。", 
            "佐州亦不恶，足展经济具。", 
            "峨眉山川秀，文俗盛如故。", 
            "喜子过我乐，增我羁旅虑。", 
            "匆匆万里别，益叹相见暮。", 
            "此心如天河，随子西南注。"
        ], 
        "title": "送李仲渊同知眉州", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "闲居无与娱，幽独欣有得。", 
            "松翁善啸歌，花女美颜色。", 
            "人生亦何为，耳目皆幻适。", 
            "我今未半百，鬓发早巳白。", 
            "牙齿复动摇，行当为去客。", 
            "且尽须臾欢，忘言坐苔石。"
        ], 
        "title": "幽独二首 其一", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "独坐不自聊，披草寻微径。", 
            "夕阳在高林，篱落有馀映。", 
            "依依增远想，历历生晚德。", 
            "凉蝉轧鸣筝，候虫击清磬。", 
            "大小皆有从，雄雌各相应。", 
            "沉吟复踌躇，忽觉西山暝。"
        ], 
        "title": "幽独二首 其二", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "小斋深且明，中有万卷书。", 
            "斋中古君子，寸田自耘锄。", 
            "人生万善具，政当复其初。", 
            "操存贵勿忘，道积乃有馀。", 
            "时复南荣下，静看云卷舒。"
        ], 
        "title": "允怀斋（安西皇甫先辈）", 
        "type": "古风", 
        "yun": "鱼"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "籍甚潞公孙，去为西省客。", 
            "矫矫国士风，婉婉幕中画。", 
            "泾渭寒有声，终华秋更碧。", 
            "聊因佐理馀，题诗寄来驿。"
        ], 
        "title": "送文章甫陕西都事", 
        "type": "古风", 
        "yun": "陌"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "美人隔秋水，只尺若千里。", 
            "可望不可言，相思何时巳。", 
            "庭树多落叶，日夕秋风起。", 
            "我今年已衰，素发拥两耳。", 
            "回思少年时，容颜若桃李。", 
            "美人何当来，一笑怀抱洗。", 
            "未见令我思，既见胡不喜。"
        ], 
        "title": "美人隔秋水", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "我游皆意行，仙馆欣有遇。", 
            "麻衣皓如雪，蓬鬓飒以素。", 
            "悬知有道者，一见乃如故。", 
            "行当还山中，清飙送云驭。", 
            "苍松无凡声，石局有生路。", 
            "风雷坐可致，龙虎俨诃护。", 
            "空令尘中人，矫首企烟雾。"
        ], 
        "title": "赠季明道尊师", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "松风太古声，欲写不可状。", 
            "仰观空翠滴，俯听潮音壮。", 
            "岂惟尘虑涤，亦觉神情王。", 
            "平生独往意，老矣天所放。", 
            "翳翳林竹间，山鸟时一唱。", 
            "俗氛虽云远，勿起清净障。"
        ], 
        "title": "云林山中 其一", 
        "type": "古风", 
        "yun": "漾"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "九日当采菊，登高古相传。", 
            "我今值佳节，燕坐云林颠。", 
            "亦有岩间花，青蕊露华鲜。", 
            "采采服九英，饮水可长年。", 
            "况兹霜稻熟，刈我山下田。", 
            "一饱无复事，了我粥饭禅。"
        ], 
        "title": "云林山中 其二", 
        "type": "古风", 
        "yun": "先"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "洞天在何许，乃近在人间。", 
            "神仙亦人耳，仙成厌尘寰。", 
            "冥冥隐玄洞，峨峨括苍山。", 
            "卿云时蓊勃，赤乌昔飞翻。", 
            "缅怀葛玄翁，一往不复还。", 
            "餐霞弄明月，解缨濯潺湲。", 
            "青芝伺时生，绿萝共谁攀。", 
            "服食去道远，孤坐亦非丹。", 
            "清歌极幼眇，朱书勒孱颜。", 
            "千年有白鹤，飞来启玄关。"
        ], 
        "title": "题括苍山成德隐玄洞天", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "对此山水咏，使人尘虑销。", 
            "况兹构真馆，燕坐远烦嚣。", 
            "青林荫户牖，素云冠山椒。", 
            "松风和涧泉，杂佩响琼瑶。", 
            "焚香玉女降，长斋百灵朝。", 
            "仙道本不远，清都亦非遥。", 
            "自嗟衰莫年，颇费猿鹤招。", 
            "安得生羽翰，从子以消摇。"
        ], 
        "title": "题先天观", 
        "type": "古风", 
        "yun": "萧"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "青山与高人，一见如有约。", 
            "悠然相莫逆，无语心自乐。", 
            "凌虚步丹梯，揽秀有高阁。", 
            "应同九皋鹤，翱翔在寥廓。"
        ], 
        "title": "周南翁悠然阁", 
        "type": "古风", 
        "yun": "药"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "下帘却畏日，开轩纳清风。", 
            "虽无政事关，亦见好恶公。", 
            "此心如白璧，聊与世容容。", 
            "有兄远方来，一笑杯酒同。", 
            "我虽不解饮，预恐尊中空。", 
            "呼儿更往沽，勿使欢意穷。"
        ], 
        "title": "夏日即事呈六兄", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "纂纂枣实繁，嘒嘒蝉声稠。", 
            "炎暑尚尔炽，西风犹未秋。", 
            "怜子触热行，不惮道里脩。", 
            "栈阁天下险，锦城西南陬。", 
            "过家因上冢，圣恩贲林丘。", 
            "鞍马虽驱驰，於义不可留。", 
            "子村瑚琏器，用世美且周。", 
            "明时方任贤，驿程难久游。", 
            "去去早言还，庶解离别忧。"
        ], 
        "title": "送谢伯琰（太史院都事）", 
        "type": "古风", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "春情浩无端，野兴欣有瞩。", 
            "山光艳桃李，涧影写松竹。", 
            "古来岩穴士，白驹在空谷。", 
            "幽鸟何处来，啼破林烟绿。"
        ], 
        "title": "偶记旧诗一首（在德清别业时作）", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "雨后溪水溢，黄流行地中。", 
            "轻舟何迅迈，沿波兼顺风。", 
            "碧芦干始长，柔桑叶巳空。", 
            "瞬息抵山曲，窈窕微径通。", 
            "青林夹道周，流泉响幽丛。", 
            "多惭众衲子，前路相迎逢。", 
            "禅居新结构，斧斤未辍工。", 
            "双阁出尘嚣，六窗自玲珑。", 
            "久矣厌城市，飘如脱樊笼。", 
            "妙香清鼻观，新莺惊耳聋。", 
            "汲水插山花，开牖纳风松。", 
            "经声出廊庑，寂然闻鼓钟。", 
            "蔬食欣一饱，亦与膏粱同。", 
            "缅怀老尊宿，燕坐毗卢峰。", 
            "尘缘苦未断，无由往相从。", 
            "一宿返归棹，回望但青葱。"
        ], 
        "title": "游幻往庵", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "扬舲清河流，开篷素秋晓。", 
            "斓斑被厓花，委蛇顺流藻。", 
            "天清去雁高，野阔行人小。", 
            "故园归有期，客愁净如扫。"
        ], 
        "title": "清河道中", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "夏至午之半，一阴巳复生。", 
            "坚冰亦驯至，顾岂一朝成。", 
            "万物方茂悦，安知有彫零。", 
            "君子感其微，恸笑几失声。"
        ], 
        "title": "夏至", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "手种庭前松，于今二十年。", 
            "清风时过之，我琴不须弦。", 
            "高标傲岁晚，秀色凝空烟。", 
            "有怀贞白君，世岂知其玄。"
        ], 
        "title": "庭前松", 
        "type": "古风", 
        "yun": "先"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "故人赏我趣，遗我凫氏钟。", 
            "制与周礼合，试叩声舂容。", 
            "是日新秋节，夷则还为宫。", 
            "悬之西楣下，浮磬俨在东。", 
            "金石互相应，间以丝与桐。", 
            "八音虽未备，古乐将无同。", 
            "鼎尊铎觯卣，罗列见古风。", 
            "揖让於其间，令我怀周公。", 
            "作诗报嘉贶，庶以开群聋。"
        ], 
        "title": "七月六日承贞居先生远寄周钟铣间有女象凫之形则考工记所谓凫氏为钟者也击之与夷则合而是日又适立秋古物之来岂偶然哉辄成小诗拜贶之辱", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "荒庭芜弗治，翳翳草与筠。", 
            "池鱼出娱客，林鸟来依人。", 
            "閒居意自足，何者为戚欣。", 
            "况於黄卷间，时与圣贤亲。"
        ], 
        "title": "閒居", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "仲春尚寒气，林花无艳姿。", 
            "弊裘拥衰疾，风雨何凄其。", 
            "始雷发东隅，霁牖阳光披。", 
            "微风草际动，落英池面移。", 
            "幽禽变圆吭，游鱼扬细鬐。", 
            "我病自此愈，泛舟溪水湄。", 
            "小舆指南盖，短筇问东毗。", 
            "机心不复有，高蹈农与羲。"
        ], 
        "title": "病中春寒", 
        "type": "古风", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "春阴柳絮不能飞，雨足蒲芽绿更肥。", 
            "政恐前呵惊白鹭，独骑款段绕湖归。"
        ], 
        "title": "湖上莫归 其一", 
        "type": "绝句", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "明时官府初无事，下走非才自觉忙。", 
            "奔走尘埃竟何补，故园松菊久应荒。"
        ], 
        "title": "湖上莫归 其二", 
        "type": "绝句", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "春事匆匆转眼过，满城流水绿阴多。", 
            "西园总有红千叶，尘土埋头奈尔河。"
        ], 
        "title": "春日漫兴", 
        "type": "绝句", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "尘埃困人恒作恶，开卷惊看雪满楼。", 
            "安得眼前有此屋，仍呼陶谢与同游。"
        ], 
        "title": "题朱锐雪景", 
        "type": "绝句", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "湘帘疏织浪纹稀，白苧新裁暑气微。", 
            "庭院日长宾客退，绕池芳草燕交飞。"
        ], 
        "title": "即事三绝 其一", 
        "type": "绝句", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "古墨轻磨满几香，研池新浴照人光。", 
            "北窗时有凉风至，闲写黄庭一两章。"
        ], 
        "title": "即事三绝 其二", 
        "type": "绝句", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "绕屋扶疏竹树清，飞飞燕雀共生成。", 
            "贫家自笑无金弹，数树枇杷总不生。"
        ], 
        "title": "即事三绝 其三", 
        "type": "绝句", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "草长前庭不用锄，自然生意满吾庐。", 
            "何须直待生书带，始信康成解著书。"
        ], 
        "title": "又", 
        "type": "绝句", 
        "yun": "鱼"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "杨柳青青柳絮飞，陂塘草绿水生肥。", 
            "十犁耕罢朝来雨，却背斜阳自在归。"
        ], 
        "title": "牧牛图", 
        "type": "绝句", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "在涧幽人乐考槃，南山白石夜漫漫。", 
            "空林无风万籁寂，长啸一声山月寒。"
        ], 
        "title": "题孙登长啸图", 
        "type": "绝句", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "霜后疏林叶尽乾，雨馀流水玉声寒。", 
            "世间多少闲庭榭，要向溪山好处安。"
        ], 
        "title": "题山水卷", 
        "type": "绝句", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "酒酣斫剑气如云，屠狗吹箫尽策勋。", 
            "汉室功臣谁第一，黄金合铸纪将军。"
        ], 
        "title": "咏史", 
        "type": "绝句", 
        "yun": "文"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "群仙来会蕊珠宫，花满琼山翠满空。", 
            "环佩珊珊五云际，半天鸾鹤舞春风。"
        ], 
        "title": "题群仙壁", 
        "type": "绝句", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "日照黄金宝殿开，雕阑玉砌拥层台。", 
            "一时侍卫回身立，天步将临玉斧来。"
        ], 
        "title": "宫中口号 其一", 
        "type": "绝句", 
        "yun": "灰"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "殿西小殿号嘉禧，玉座中央静不移。", 
            "读罢经书香一炷，太平天子政无为。"
        ], 
        "title": "宫中口号 其二", 
        "type": "绝句", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "齿豁头童六十三，一生事事总堪惭。", 
            "唯馀笔砚情犹在，留与人间作笑谈。"
        ], 
        "title": "自警", 
        "type": "绝句", 
        "yun": "覃"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "出处由来各有宜，他人何与强吟诗。", 
            "千年只有陶彭泽，解印归来更不疑。"
        ], 
        "title": "刘时济归来堂", 
        "type": "绝句", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "一夜松涛枕上鸣，五华山馆梦频惊。", 
            "何当归去芝亭上，坐听□翁韵玉笙。"
        ], 
        "title": "宿五华山怀德清别业", 
        "type": "绝句", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "南朝古寺惠山前，裹茗来寻第二泉。", 
            "贪恋君恩当北去，野花啼鸟漫留连。"
        ], 
        "title": "留题惠山", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "天鸡三叫白云中，知有仙家住半空。", 
            "尘土恍然惊梦觉，碧桃花落自春风。"
        ], 
        "title": "徐敏父龙虎山仙岩闻鸡鸣寄玄卿 其一", 
        "type": "绝句", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "泛泛轻舟溯碧溪，苍厓万仞有鸣鸡。", 
            "可惜吾侬不同往，便当着屐上丹梯。"
        ], 
        "title": "徐敏父龙虎山仙岩闻鸡鸣寄玄卿 其二", 
        "type": "绝句", 
        "yun": "齐"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "自有天地有此溪，泓渟百折净无泥。", 
            "我居溪上尘不到，只疑家在青玻瓈。"
        ], 
        "title": "题苕溪绝句", 
        "type": "绝句", 
        "yun": "齐"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "桃源一去绝埃尘，无复渔郎再问津。", 
            "想得耕田并凿井，依然淳朴太平民。"
        ], 
        "title": "题四画 其一 桃源", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "渊明为令本非情，解印归来去就轻。", 
            "稚子迎门松菊在，半壶浊酒慰平生。"
        ], 
        "title": "题四画 其二 渊明", 
        "type": "绝句", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "白发商岩四老翁，紫芝歌罢听松风。", 
            "半生不与人间事，亦堕留侯计术中。"
        ], 
        "title": "题四画 其三 四皓", 
        "type": "绝句", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "周郎赤壁走曹公，万里江流斗两雄。", 
            "苏子赋成奇伟甚，长教人想谪仙风。"
        ], 
        "title": "题四画 其四 赤壁", 
        "type": "绝句", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "玄螭穿透白云层，老眼平生见未曾。", 
            "开辟以来神物出，人间剞劂竟何能。"
        ], 
        "title": "偶得灵壁石笔格状如俗所谓钻云螭虎者因成绝句", 
        "type": "绝句", 
        "yun": "蒸"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "疏疏澹澹竹林间，烟雨冥𪷟见远山。", 
            "记得西湖新霁后，与公携杖听潺湲。"
        ], 
        "title": "题高彦敬画二轴 其一", 
        "type": "绝句", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "万木纷然摇落后，唯馀碧色见松林。", 
            "尚书雅有冰霜操，笔底时时寄此心。"
        ], 
        "title": "题高彦敬画二轴 其二", 
        "type": "绝句", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "重揽衣裘敝更宽，徂年欲莫气先寒。", 
            "雨中百草难为绿，霜后黄花尚耐看。", 
            "千古清真耆旧传，半生辛苦腐儒冠。", 
            "便应筑室山阿去，嘉与斯人赋考槃。"
        ], 
        "title": "次韵本斋先生即事", 
        "type": "律诗", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "萧萧残照晚当楼，寒叶疏云乱客愁。", 
            "岁月蹉跎星北指，乾坤浩荡水东流。", 
            "古来人物俱黄土，少日心情在一丘。", 
            "独立无言风满袖，青山相对共悠悠。"
        ], 
        "title": "次韵信仲晚兴", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "二月江南莺乱飞，百花满树柳依依。", 
            "落红无数迷歌扇，嫩绿多情妒舞衣。", 
            "金鸭焚香川上暝，画船挝鼓月中归。", 
            "如今寂寞东风里，把酒无言对夕晖。"
        ], 
        "title": "纪旧游", 
        "type": "律诗", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "绿树闇闇草接天，已愁春尽更闻鹃。", 
            "落花飞絮都成恨，痛饮狂歌浑欲颠。", 
            "起舞有人如谢尚，著书无意似伶玄。", 
            "绣筵宝瑟何时会，割锦缠头不计钱。"
        ], 
        "title": "次韵章得一同原父侄游兰泽", 
        "type": "律诗", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "水色清涟日色黄，梨花淡白柳花香。", 
            "即看时节催人事，更觉春愁恼客肠。", 
            "无酒难供陶令饮，从人皆笑郦生狂。", 
            "城南风暖游人少，自在晴丝百尺长。"
        ], 
        "title": "见章得一诗因次其韵二首 其一", 
        "type": "律诗", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "片片飞花欲送春，萋萋碧草正愁人。", 
            "黄蜂酿蜜经营急，紫燕衔泥来去频。", 
            "才似茂陵非晚遇，美如曲逆不长贫。", 
            "久知求富都无益，但喜论诗若有神。"
        ], 
        "title": "见章得一诗因次其韵二首 其二", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "阴雨凄凄生夏寒，故人望望惜清欢。", 
            "停云底事能相阻，后土何时可得乾。", 
            "无事甘为犀首饮，切云聊着屈平冠。", 
            "闭门客散且高卧，户外泥深没马鞍。"
        ], 
        "title": "奉和帅初雨中见赠 其一", 
        "type": "律诗", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "正坐清谈与世违，交情如子定应稀。", 
            "图书跌宕心犹在，裘马清狂意巳非。", 
            "黄鹤未知何日返，饥乌故作傍人飞。", 
            "溪南流水清如玉，终拟归休理钓矶。"
        ], 
        "title": "奉和帅初雨中见赠 其二", 
        "type": "律诗", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "吴越相望三十年，相逢意气共翩翩。", 
            "长歌白石徒为尔，远访丹砂亦偶然。", 
            "海气昏昏云拂地，江风飒飒雨连天。", 
            "他时别后相思处，欲问山阴雪后船。"
        ], 
        "title": "次韵帅初", 
        "type": "律诗", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "层颠官阁几时脩，绕槛长江万古流。", 
            "白露巳零秋草绿，斜阳虽好莫云稠。", 
            "平南筹策张华得，治内人才葛亮优。", 
            "景物未穷登览兴，角声孤起瓮城秋。"
        ], 
        "title": "多景楼", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "山城秋色净朝晖，极目登临未拟归。", 
            "羽士曾闻辽鹤语，征人又见塞鸿飞。", 
            "西流二水玻瓈合，南去千峰紫翠围。", 
            "如此山川良不恶，休文何事不胜衣。"
        ], 
        "title": "东阳八咏楼", 
        "type": "律诗", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "雨花台上看晴空，万里风烟入望中。", 
            "人物车书南北混，山川襟带古今同。", 
            "昆虫未蛰霜先陨，凤鸟不鸣江自东。", 
            "绿发刘伶缘醉死，往寻荒冢酹西风。"
        ], 
        "title": "金陵雨花台遂至故人刘叔亮墓", 
        "type": "律诗", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "与子同客帝王州，一日不见如三秋。", 
            "风高气肃雁声急，天青日暖蛛丝游。", 
            "篱下黄花为谁好，水边红树令人愁。", 
            "世间万事可拨遣，日日痛饮醉即休。"
        ], 
        "title": "赠周景远田师孟", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "郎署联班仅一秋，旦同趍省莫同休。", 
            "岂惟官事奔忙共，自觉吾侪气味投。", 
            "骢马只今登宪府，白鸥何日傍沧洲。", 
            "别离不似今朝恶，南望令人生白头。"
        ], 
        "title": "送李元让赴行台治书侍御史", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "将军好武更敦书，执戟多年卫帝居。", 
            "扈跸惯骑天育马，分符真食武昌鱼。", 
            "弓刀行色寒逾壮，尊酒风流澹有馀。", 
            "江路梅花政堪折，未应便向故人疏。"
        ], 
        "title": "送刘天锡镇守鄂州", 
        "type": "律诗", 
        "yun": "鱼"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "髯生别我将安适，言向真州作教官。", 
            "但使清风生绛帐，何妨朝日照空槃。", 
            "东园草木因人胜，北固江山隔岸看。", 
            "才近中年巳伤别，可堪南望送归鞍。"
        ], 
        "title": "送缪秀才教授真州", 
        "type": "律诗", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "翰林禁近逼青冥，宪节乘骢出帝城。", 
            "海内文章归浑厚，浙西民物望澄清。", 
            "姑苏落日荷花净，震泽秋风橘柚明。", 
            "忆向玉阶承圣语，早归黄阁慰苍生。"
        ], 
        "title": "送阎子静廉访浙西", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "昔年闾里自浮沉，郎省那知遂有今。", 
            "老去冯唐堪底用，愁来庄舄向谁吟。", 
            "上林柳色春犹浅，西塞桃花水正深。", 
            "知己如公居鼎鼐，不应长此泣南音。"
        ], 
        "title": "次韵左辖相公", 
        "type": "律诗", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "尽日沉迷簿领书，何时重得赋閒居。", 
            "已无梦想悬金印，岂有文章到石渠。", 
            "白发故人霜柏在，黄尘游子断蓬如。", 
            "旧游忆在吴兴日，自采溪毛脍白鱼。"
        ], 
        "title": "次韵左辖相公奉寄行台中丞徐公", 
        "type": "律诗", 
        "yun": "鱼"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "君侯弱冠已专城，未许甘终浪得名。", 
            "五马人生真足贵，一毫宠辱不须惊。", 
            "暮云去作江东梦，秋雨无忘蓟北情。", 
            "歌罢风前折杨柳，离觞那忍为君倾。"
        ], 
        "title": "送孟君复信州总管", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "生世怜余后此公，闻人说似涕无从。", 
            "一时文献交游里，十载烟霞杖屦中。", 
            "有子能为先友记，临终方见古人风。", 
            "秋漪亭上残阳色，犹照先生醉后容。"
        ], 
        "title": "追挽宋汉臣副使", 
        "type": "律诗", 
        "yun": null
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "东海西山壮帝居，南船北马聚皇都。", 
            "一时人物从天降，万里车书自古无。", 
            "秦汉纵强多霸略，晋唐虽美乏雄图。", 
            "经天纬地规模远，代代神孙仰圣谟。"
        ], 
        "title": "钦颂世祖皇帝圣德诗", 
        "type": "律诗", 
        "yun": "虞"
    }, 
    {
        "author": "赵文", 
        "era": "元", 
        "subtype": null, 
        "text": [
            "梅花新霁后。", 
            "正锦样华堂，一时装就。", 
            "洞房花烛深深处，慢转铜壶银漏。", 
            "新妆未了。", 
            "奈浩荡、春心相候。", 
            "香篆里、簇簇笙歌，微寒半侵罗袖。", 
            "侵晨浅捧兰汤，问堂上萱花，夜来安否。", 
            "功名漫斗。", 
            "漫赢得、万里相思清瘦。", 
            "蓝袍俊秀。", 
            "便胜却、登科龙首。", 
            "春昼永、帘幕重重，箫声缓奏。"
        ], 
        "title": "玉烛新", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "绣帘深，刘郎一笑，风流胜前度。", 
            "戟香门户。", 
            "还别有祥云，檐外飞舞。", 
            "洞底烛下应低语。", 
            "晨妆须带曙。", 
            "待献了、堂前罗袜，双双交祝付。", 
            "从前茜桃与杨枝，如今便、合逊梅花为主。", 
            "行乐处。", 
            "西溪上、柳汀花屿。", 
            "封侯事、看人漫苦。", 
            "谁能向、黄河风雪路。", 
            "且对取、锦屏金幕，双蛾新样妩。"
        ], 
        "title": "花犯 贺后溪刘再娶", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "风雨山城，天意欲雪，梅花照影清峭。", 
            "彩燕飞春，祥麟绂旦，当日文星高照。", 
            "天地无情，向十载、风埃吹老。", 
            "盖世科名，经邦事业，白衣苍狗。", 
            "不是贪名求分表。", 
            "漫猎较、逢场一笑。", 
            "野外朝仪，城中马队，且暂淹才调。", 
            "为斯文争一脉，斯文在、乾坤未了。", 
            "烂醉金尊，夜何其，东方渐晓。"
        ], 
        "title": "氐州第一 寿刘府教", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "初荷一番濯雨，锦云红尚卷。", 
            "隘华屋、赋客吟仙，候望南极天远。", 
            "还报道、飘然紫气，山奇水胜都行遍。", 
            "却归来领客，水晶庭院开宴。", 
            "窗户青红，正似京洛，按笙歌一片。", 
            "似别有、金屋佳人，桃根桃叶清婉。", 
            "倚薰风、虬须正绿，人似玉手挼纨扇。", 
            "算风流，只有蓬瀛，画图曾见。", 
            "谁知老子，正自萧然，于此兴颇浅。", 
            "只拟问、金砂玉蕊，兔髓乌肝，偃月炉中，七还九转。", 
            "今来古往，悠悠史传，神仙本是英雄做，笑英雄、到此多留恋。", 
            "看看破晓耕龙，跨海骑鲸，千年依旧丹脸。", 
            "便教乞与，万里封侯，奈朔风如箭。", 
            "又何似、广山一任，种竹栽花，棋局思量，墨池挥染。", 
            "天还记得，生贤初意，乾坤正要人撑拄，便公能安隐天宁肯。", 
            "待看佐汉功成，伴赤松游，恁时未晚。"
        ], 
        "title": "莺啼序 寿胡存齐", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "春小小，和气满仙家。", 
            "喜渐近春华。", 
            "彩衣明媚人如玉，金杯潋滟酒成霞。", 
            "寿诗翁，翁饮少，更添些。", 
            "便万里传宣谁不羡。", 
            "便万里封侯谁不愿。", 
            "适意处，退为佳。", 
            "田园尽可渊明栗，弓刀何似邵平瓜。", 
            "但年年，清浅水，看梅花。"
        ], 
        "title": "最高楼 寿刘介叔", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "千年鹭渚，持作须翁酒。", 
            "胜有儿孙上翁寿。", 
            "向玉和堂上，樽俎从容，笑此处，惯著丝纶大手。", 
            "金丹曾熟未，熟得金丹，头上安头甚时了。", 
            "便踢翻炉鼎，抛却蒲团，直恁俊鹘梢空时候。", 
            "但唤取、心斋老门生，向城北城南，傍花随柳。"
        ], 
        "title": "洞仙歌 寿须溪。是年，其子受鹭洲山长", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "如此中山如此酒，何须更觅蓬瀛。", 
            "江湖历□记平生。", 
            "诗囊都束起，只好说丹经。", 
            "家事付他儿辈，功名留待诸孙。", 
            "维摩法喜鬓青青。", 
            "日长深院里，时听读书声。"
        ], 
        "title": "临江仙 其一 寿此山，有酒名如此堂", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "坐对梅花笑，还记初度年时。", 
            "名利事，总成非。", 
            "漫老矣何为。", 
            "吴山夜月闽山雾，回首鬓影如丝。", 
            "懒更问，斗牛箕。", 
            "强凭醉成诗。", 
            "闲思。", 
            "嗟飘泊，浮云飞絮，曾跌荡、春风柘枝。", 
            "便万里、金台筑就，已长分采药庞公，誓墓羲之。", 
            "百年正尔，一笑尊前，儿女牵衣。"
        ], 
        "title": "塞翁吟", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "恰好菊花前二日，寿星高照秋天。", 
            "堂前王母鬓方玄。", 
            "怀中娇凤小，已解祝公年。", 
            "如此生涯如此屋，看看海亦成田。", 
            "闲中多把酒杯传。", 
            "长生无别诀，放下是神仙。"
        ], 
        "title": "临江仙 其二 寿前人", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "记年时、快马上青云，而今衮衣还。", 
            "问公归何有，春风万斛，散满人间。", 
            "闻道金銮召对，风采动朝班。", 
            "宰相从来有，几个朱颜。", 
            "梅雨槐风清润，正台星一点，光照龙湾。", 
            "赴经纶馀暇，按行紫芝山。", 
            "念江南、民生何似，把囊封、奏上九重关。", 
            "须信道，济时功行，便是仙丹。"
        ], 
        "title": "八声甘州 胡存斋除泉府大卿", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "鹭州江上水，望南浦、送将归。", 
            "想陌上儿童，尊前父老，口口能碑。", 
            "家声一琴一鹤，甚和他、琴鹤也无之。", 
            "城市貔貅昼静，泮宫芹藻春迟。", 
            "与公南北两天涯，渺再见何时。", 
            "记楼月歌残，碧云句好，尽是相思。", 
            "江南烧痕未补，倩春归、说与上天知。", 
            "早晚洪钧一转，东风先到寒枝。"
        ], 
        "title": "木兰花慢 送赵按察归洪州", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "结庐胜境，似旧日曾游，玉莲佳处。", 
            "万花织组。", 
            "爱回廊宛转，楚腰束素。", 
            "度密穿青，上有燕支万树。", 
            "探梅去。", 
            "正竹外一枝，春意如许。", 
            "奇绝盘谷序。", 
            "更碧皱沿堤，绮霏承宇。", 
            "柳桥花坞。", 
            "问何人解有，玉兰能赋。", 
            "老子婆娑，长与春风作主。", 
            "彩衣舞。", 
            "看人间、落花飞絮。"
        ], 
        "title": "扫花游/扫地游 李仁山别墅", 
        "type": "词", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "昨日泥中人，今日花下客。", 
            "即时一杯酒，已胜风雨黑。", 
            "我来后花时，不及秾艳色。", 
            "生与天作花，已是花命厄。", 
            "沾茵与堕溷，要亦随所适。", 
            "谁能长腴红，而不变衰白。", 
            "惟应感流光，有酒日鼓瑟。"
        ], 
        "title": "至白水主人饮至海棠下花已离披", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "平生不喜佛，喜听念佛声。", 
            "大都止六字，三诵有馀音。", 
            "唱偈类哀切，和声等低平。", 
            "蝉联未肯已，绵弱殆不胜。", 
            "馁息仅相属，柔吭时一鸣。", 
            "听兹颓阘韵，生我寂灭情。", 
            "坐令喧竞中，便欲无所争。", 
            "乃知象教意，妙觉在声闻。", 
            "俗人不解此，梵教杂歌行。", 
            "敲铿鼓笛奏，真与郑卫并。", 
            "能令妇女悦，未必佛者听。"
        ], 
        "title": "听请道人念佛", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "雨雨不肯止，倒泻春江涛。", 
            "可怜龙公苦，甚我行路劳。", 
            "长陂不可涉，攀岭如猿猱。", 
            "忽然出夷旷，行人何滔滔。", 
            "馆定访我友，醉我软脚醪。", 
            "翻思昨暮秋，有酒安可逃。", 
            "诸少森玉立，俊秀非儿曹。", 
            "示我近所作，亦复吹其毛。", 
            "人生有乘除，理不差秋毫。", 
            "岂非昨者厄，故有今者遭。", 
            "归来弛然卧，梦中亦陶陶。"
        ], 
        "title": "早禾田", 
        "type": "古风", 
        "yun": "豪"
    }, 
    {
        "author": "赵文", 
        "era": "元", 
        "subtype": null, 
        "text": [
            "又与我友别，独与我子俱。", 
            "念彼归舟疾，眠食今何如。", 
            "愁怀不可遣，赖有床头书。", 
            "曲江江上人，摇舟来卖鱼。", 
            "亦有妻与子，一饱便有馀。", 
            "我生不如子，多忧化其须。"
        ], 
        "title": "别朝祐", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "朝望西陵墓，夕望西陵墓。", 
            "望望不复归，月朔又十五。", 
            "月朔十五可奈何，更对空帷作歌舞。", 
            "铜雀昂然飞不去，当时美人发垂素。", 
            "我生不如陵上树，年年树根穿入土。"
        ], 
        "title": "铜雀台", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "篮舆拂清露，亦有山花香。", 
            "平生懒早起，催盥方倒裳。", 
            "不知九州晓，有此清风凉。"
        ], 
        "title": "晓行", 
        "type": "古风", 
        "yun": "阳"
    }, 
    {
        "author": "赵文", 
        "era": "元", 
        "subtype": null, 
        "text": [
            "私夜必见污，葛屦必遭践。", 
            "生世不为男，托身况微贱。", 
            "悲痛只在心，憔悴更障面。", 
            "出入怀袖中，羡郎白团扇。"
        ], 
        "title": "团扇歌", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "栈道萦纡如蜀路，我梦曾游定何处。", 
            "金碧楼台缥纱里，员峤方壶如是尔。", 
            "彼何人者欲问之，翩然抱琴过桥底。"
        ], 
        "title": "海山图二首 其一", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "嵯峨石壁不可梯，列仙之癯实居之。", 
            "下视茫茫渺何许，风帆浪舶多积贮。", 
            "舟中贾客莫浪喜，山上高人解笑汝。"
        ], 
        "title": "海山图二首 其二", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "三更星月寒炯炯，四更霜风吹断梗。", 
            "晓来宇宙忽成空，万里天河堕无影。", 
            "人间世界积滓秽，化作太清无色境。", 
            "天上何人巧戏剧，笑我痴眠方怯冷。", 
            "溪头梅花老于我，卧树生鳞欲谁省。", 
            "饮羔金帐非我事，煎水何妨试双井。", 
            "眼前清致不可辜，诸公白战续清颍。"
        ], 
        "title": "雪", 
        "type": "古风", 
        "yun": "梗"
    }, 
    {
        "author": "赵文", 
        "era": "元", 
        "subtype": null, 
        "text": [
            "冰枝压路不可行，健夫快斧声丁丁。", 
            "南山未得过车道，北山复作发屋声。", 
            "低枝丛薄亦可喜，但觉身过琉璃城。", 
            "山高路滑凛欲跌，拄杖赖有青童君。", 
            "平安度岭笑相贺，榾柮快煖胭脂春。", 
            "夜投野店且熟睡，明日阴晴明日事。"
        ], 
        "title": "别白水归大雪", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "夜寒枕席跳霰珠，夜深我睡霰亦无。", 
            "未晨仆起索炊火，怪见满地琼瑶铺。", 
            "我行至此不得止，但倚红酒为先驱。", 
            "路逢十店九闭户，苦寒正自无薪刍。", 
            "终然著地即化去，造物何用劳工夫。", 
            "前山欲融未融处，玉龙浮动青珊瑚。", 
            "藤梢竹刺时点缀，寒食野花栖路隅。", 
            "小车行雪真有益，平生看画无此笔。"
        ], 
        "title": "行雪", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "晴得一霜晴更稳，饱饭不怕伏虎岭。", 
            "山高积雪冻犹在，昨日空惊雪画本。", 
            "日烘高树玉槎牙，时有冰花堕无影。", 
            "纷纷垂丝白海棠，得冷时能略苏醒。", 
            "可怪此君大曲折，向人雅拜欲求拯。", 
            "拥袍公子亦吟雪，岂识山中有此景。", 
            "笪桥烛下写诗成，一尊独酌谁能省。"
        ], 
        "title": "伏虎岭残雪", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "泥行郭索其神全，枯枝独抱吟风仙。", 
            "细腰追逐相后先，画眉双栖斗婵娟。", 
            "一鸣一止俱自然，老猴如鬼踞石边。", 
            "游蜂何为过其前，水禽伺鱼双眼穿。", 
            "久而无得倦欲眠，鸲之鹆之高树巅。", 
            "俯视螳臂为垂涎，之虫不作名利牵。", 
            "饮啄之外何所便，人生扰扰真可怜。", 
            "笑谈对面森戈鋋，王侯蝼蚁俱埃烟。", 
            "大年未可笑小年，世间唯有虫能天。"
        ], 
        "title": "题画虫鸟", 
        "type": "古风", 
        "yun": "先"
    }, 
    {
        "author": "赵文", 
        "era": "元", 
        "subtype": null, 
        "text": [
            "杜门却扫冯敬通，何人载酒暖此翁。", 
            "昼长书罢啼鸟寂，山水似我清而穷。", 
            "山僧携来两诗卷，笔势迅疾如追锋。", 
            "渔歌风断郭功父，碧云暮合汤休公。", 
            "寒梅自照太古雪，孤松压倒妖春红。", 
            "一时见此光怪物，丈室忽换化人宫。", 
            "近者重游宝林寺，山行小辟炎毒攻。", 
            "唱酬坐觉山鬼泣，谈笑不知酒海空。", 
            "当时分韵十五客，冠童亦有童非童。", 
            "惜哉梅松不在眼，自与修竹为吾宗。", 
            "传闻净觉更殊胜，极欲往求三日聋。", 
            "补天久已付昨梦，面壁更欲收奇功。", 
            "百年金碧亦尘土，须有好语留山中。", 
            "山中道人许我否，饱饭摩腹听松风。"
        ], 
        "title": "次韵郭梅边汤孤松见寄", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "耆英会上十三人，当时世道如初春。", 
            "洛阳牡丹非昔比，妖怪百出年年新。", 
            "我见此图泪如雨，诸老翩然过何许。", 
            "何时梦见洛阳春，郑公插花潞公舞。"
        ], 
        "title": "题耆英图", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "食鱼江水边，投骨江水中。", 
            "众鱼逐其腴，踊跃以相从。", 
            "所得仅濡沫，满意如游龙。", 
            "焉知此弃骨，与尔类本同。", 
            "人间网罗多，江海不得容。", 
            "小鱼得骨莫浪喜，且可慎汝出入踪。"
        ], 
        "title": "食鱼江水边", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "梅花瘦而贞，霜磨雪折骨愈奇。", 
            "山矾清而野，桃李场中不肯移。", 
            "梅也似伯夷，矾也似叔齐。", 
            "水仙大似孤竹之中子，不瘦不野含仙姿。", 
            "人生但愿水仙福，梅兄矾弟真难为。"
        ], 
        "title": "三香图", 
        "type": "古风", 
        "yun": "支"
    }, 
    {
        "author": "赵文", 
        "era": "元", 
        "subtype": null, 
        "text": [
            "朔风吹沙淮浪白，二十四桥沉冷月。", 
            "颠雷夜半撼芜城，雪萼琼丝破空碧。", 
            "金瓶岁岁献君王，玉罂泛酒莲花香。", 
            "明光殿闭沙漠远，人自无情花断肠。", 
            "落蕊飞天识天路，何如拔树飞升去。", 
            "唐昌游女再归来，城中只卖琼花露。", 
            "江南俘客吟如叫，想像裁词不成调。", 
            "天宫夜宴按霓裳，玉女擎花紫皇笑。"
        ], 
        "title": "扬州后土庙琼花香如莲花落不著地丙子一夕大雷雨失花所在相传以为上天云", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "铁龙一掷九万里，银桥冉冉行秋水。", 
            "霓裳不是世间音，只有嫦娥似妃子。", 
            "恍然一梦酒初醒，依然玉座云母屏。", 
            "明朝写出天上曲，却笑羯鼓羊皮腥。", 
            "人间万事如秋草，离别苦多欢乐少。", 
            "崎岖万里锦官城，此身曾作银桥行。"
        ], 
        "title": "明皇游月宫歌", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "何人种此玻瓈橘，挂在空高寒露湿。", 
            "秋风吹堕清泠中，惊杀神髯夜深蛰。", 
            "钴鉧潭中岂无月，冷光长照衰羁泣。", 
            "何如阿孙屋头月，时时投取杯中吸。", 
            "吸馀吐向笔墨间，纸上淋漓流月汁。", 
            "前年劫火到诗屋，月走江寒烧不及。", 
            "青山夜起绕皆山，满地芦花不堪拾。", 
            "何时短棹钓西江，雪寒一夜无蓑笠。"
        ], 
        "title": "西江柳氏月江诗", 
        "type": "古风", 
        "yun": "缉"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "老人无泪与君啼，梦里相逢路竟迷。", 
            "二十三年崇胜寺，对床今夜是江西。"
        ], 
        "title": "东兴铺二首 其一", 
        "type": "绝句", 
        "yun": "齐"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "老老堂前寿酒杯，乡人曾羡锦衣回。", 
            "那知此日还乡处，剩有东轩长老来。"
        ], 
        "title": "东兴铺二首 其二", 
        "type": "绝句", 
        "yun": "灰"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "昔年携汝赴闽京，此日深儿尚未生。", 
            "今日携儿收叔骨，一如当日共伊行。"
        ], 
        "title": "昔年二首 其一", 
        "type": "绝句", 
        "yun": "庚"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "少年如此已成枯，我亦重来白鬓须。", 
            "正使冥冥有知识，不知还认阿兄无。"
        ], 
        "title": "昔年二首 其二", 
        "type": "绝句", 
        "yun": "虞"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "午坐如痴懒唤茶，意行因到野人家。", 
            "千红万紫随春去，独立溪头看荔花。"
        ], 
        "title": "意行", 
        "type": "绝句", 
        "yun": "麻"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "式乾殿久化烟埃，忠壮祠犹立水隈。", 
            "当日早如龙剑逝，免将分拆累三台。"
        ], 
        "title": "张司空庙", 
        "type": "绝句", 
        "yun": "灰"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "宿酒初醒唤梦回，起来诗句暗敲推。", 
            "山童熟睡呼不应，枥马龁刍风雨来。"
        ], 
        "title": "两峰睡觉", 
        "type": "绝句", 
        "yun": "灰"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "未舞霓裳宝髻斜，流苏帐里再盘鸦。", 
            "君王细看春风面，终是香云减一些。"
        ], 
        "title": "太真入宫图二首 其一", 
        "type": "绝句", 
        "yun": "麻"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "夹道千花护綵云，三郎马上不胜情。", 
            "谁知绣幰深深许，中有渔阳百万兵。"
        ], 
        "title": "太真入宫图二首 其二", 
        "type": "绝句", 
        "yun": "庚"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "四更欲尽草露湿，万籁不鸣山月闲。", 
            "往往虎蹄留道上，时时人语出林间。"
        ], 
        "title": "秋夜与空舟弄泉于北溪之上赋是诗", 
        "type": "绝句", 
        "yun": "删"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "钩辀格磔李群玉，嵬眼澒耳樊宗师。", 
            "人生歌哭贵适意，闲倚秋江听竹枝。"
        ], 
        "title": "题郭索集", 
        "type": "绝句", 
        "yun": "支"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "倦极得凉意自适，芒席何必殊桃笙。", 
            "啼鸟一声扇堕地，我睡已足非渠惊。"
        ], 
        "title": "倦极", 
        "type": "绝句", 
        "yun": "庚"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "天亦寒痴日易曛，客情黯黯似春云。", 
            "不知细雨止还作，自倚篮舆看水纹。"
        ], 
        "title": "禾川归途", 
        "type": "绝句", 
        "yun": "文"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "报楚彊吴一世豪，属镂夜赐竟徒劳。", 
            "繁华极处能回首，惟有春风第一高。"
        ], 
        "title": "春风高", 
        "type": "绝句", 
        "yun": "豪"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "天将才调累君闲，新领仙除记室间。", 
            "半夜月寒眠未得，灯前草奏玉京山。"
        ], 
        "title": "酬郭书记", 
        "type": "绝句", 
        "yun": "删"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "亦恶人言如处仲，爱闻伎说似司空。", 
            "假饶眼耳浑相似，正恐肝肠自不同。"
        ], 
        "title": "桓温", 
        "type": "绝句", 
        "yun": "东"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "竹刺藤梢未易攀，一杯红酒酹荒菅。", 
            "携儿不敢高声哭，僧录新来住此山。"
        ], 
        "title": "展亦周墓", 
        "type": "绝句", 
        "yun": "删"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "自出延平十八年，年年谁与酹荒阡。", 
            "若为化得衰翁骨，去作圹中三百砖。"
        ], 
        "title": "诗九首托南剑刘教寻亦周墓焚之 其一", 
        "type": "绝句", 
        "yun": "先"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "舜卿墓表屹东禅，却恐如今不得全。", 
            "崇胜山中一堆土，故应汝骨尚依然。"
        ], 
        "title": "诗九首托南剑刘教寻亦周墓焚之 其二", 
        "type": "绝句", 
        "yun": "先"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "平生二老最怜君，今日相随在九京。", 
            "汝得从亲吾孑立，不知谁死复谁生。"
        ], 
        "title": "诗九首托南剑刘教寻亦周墓焚之 其三", 
        "type": "绝句", 
        "yun": "庚"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "如此情钟少梦君，绝疑魂断已无魂。", 
            "新兴道士传消息，知共乘云玉帝门。"
        ], 
        "title": "诗九首托南剑刘教寻亦周墓焚之 其四", 
        "type": "绝句", 
        "yun": "元"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "说与辽东丁令威，天长海阔不须归。", 
            "中郎便有重还日，肠断生妻已去帏。"
        ], 
        "title": "诗九首托南剑刘教寻亦周墓焚之 其五", 
        "type": "绝句", 
        "yun": "微"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "十八年来老眼枯，只今白尽旧髭须。", 
            "假饶梦里重相遇，知汝犹能认我无。"
        ], 
        "title": "诗九首托南剑刘教寻亦周墓焚之 其六", 
        "type": "绝句", 
        "yun": "虞"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "妻子相宽亦偶然，老人何用许悲煎。", 
            "沉忧若解令人死，何至相疏十八年。"
        ], 
        "title": "诗九首托南剑刘教寻亦周墓焚之 其七", 
        "type": "绝句", 
        "yun": "先"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "怕看杜老怀观颖，厌见东坡说子由。", 
            "每读渠诗先掩卷，旁人怪我泪双流。"
        ], 
        "title": "诗九首托南剑刘教寻亦周墓焚之 其八", 
        "type": "绝句", 
        "yun": "尤"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "刺血题诗寄阿侬，断肠五十五衰翁。", 
            "此诗到是衰翁到，此血由来与汝同。"
        ], 
        "title": "诗九首托南剑刘教寻亦周墓焚之 其九", 
        "type": "绝句", 
        "yun": "东"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "水秀山明几百年，一朝城市化荒烟。", 
            "朱门富贵已如此，犹有人争旧墓田。"
        ], 
        "title": "赠山人二首 其一", 
        "type": "绝句", 
        "yun": "先"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "谷陵岸谷本何常，尽是盘龙梦里冈。", 
            "欲买一丘埋浑沌，却教世上再羲黄。"
        ], 
        "title": "赠山人二首 其二", 
        "type": "绝句", 
        "yun": "阳"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "远山浓淡几无影，远树高低略带行。", 
            "不是模糊并纸败，无人知是米元章。"
        ], 
        "title": "题米芾山水", 
        "type": "绝句", 
        "yun": "阳"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "雨后临池草色浮，小楼欲上又还休。", 
            "儿童问我悲何事，忽见山茶长一头。"
        ], 
        "title": "雨后", 
        "type": "绝句", 
        "yun": "尤"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "青鸾解报仙郎信，红叶能传禁女情。", 
            "东家把酒西家笑，只作春风过一生。"
        ], 
        "title": "赠媒者二首 其一", 
        "type": "绝句", 
        "yun": "庚"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "空谷佳人独笑歌，不烦花鸟使相过。", 
            "红妆洗却蛾眉丑，纵有良媒可奈何。"
        ], 
        "title": "赠媒者二首 其二", 
        "type": "绝句", 
        "yun": "歌"
    }, 
    {
        "author": "赵文", 
        "era": "元", 
        "subtype": "七言绝句", 
        "text": [
            "去日相携涉畏途，归来形影自相扶。", 
            "倦行小憩荒山路，怕听深丛叫鹧鸪。"
        ], 
        "title": "哭亦周弟", 
        "type": "绝句", 
        "yun": "虞"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "已惯禁秋不用悲，无情日月去如飞。", 
            "霜晚起风鸦自宿，江南欲雪雁安归。", 
            "小园梅花照眼在，老子鬓毛如昔非。", 
            "败絮与官供战卒，遥怜老妇泣牛衣。"
        ], 
        "title": "和简斋十月", 
        "type": "律诗", 
        "yun": "微"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "细细清风吹月明，笋舆如泛夜舟行。", 
            "草根带露有虫语，茅屋闭门唯犬声。", 
            "鬼燐影寒惊远去，曜灵睡起亦东征。", 
            "踏车田父莫嗟怨，如此早凉谁与争。"
        ], 
        "title": "早过历塘", 
        "type": "律诗", 
        "yun": "庚"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "纤纤光润态偏浓，曲曲花蓬暖自融。", 
            "娇泪恼公初著雨，丰肌病酒不宜风。", 
            "人疑欲睡高烧烛，天悔无香剩与红。", 
            "正使吹残亦何恨，向来艳艳本空空。"
        ], 
        "title": "海棠", 
        "type": "律诗", 
        "yun": "东"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "我与梅花别一期，停云倚树鬓成丝。", 
            "偶于蹊路相逢处，正似故人初见时。", 
            "清里有和夷惠圣，寒边带瘦岛郊诗。", 
            "客中无酒能消得，共拨寒灰坐欲痴。"
        ], 
        "title": "咏梅", 
        "type": "律诗", 
        "yun": "支"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "二十七年重合并，旧游回首绝堪惊。", 
            "世间至竟寿多辱，造物不如君有情。", 
            "白苧春风留古意，青灯夜雨话平生。", 
            "子由无复连床日，赖有秦黄是弟兄。"
        ], 
        "title": "欧阳时可来访感而问之故临别赠此", 
        "type": "律诗", 
        "yun": "庚"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "写韵亭高楼更高，百年登览著吾曹。", 
            "客和月日成三九，我与鲲鹏共一毫。", 
            "山吐南云飞炮石，江横西雪涌波涛。", 
            "黄花到眼应多感，不欠黄花插鬓毛。"
        ], 
        "title": "张南溟山长相邀紫极宫西雪楼登高姚南桤言北方异书载大鹏事", 
        "type": "律诗", 
        "yun": "豪"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "新春喜见甲子日，汝辈岂知丁酉科。", 
            "酒少亦呼邻共饮，家寒敢问客能过。", 
            "堆床万卷皆可饱，如此一贫吾已多。", 
            "忽忆东坡戏赵叟，明年六十奈君何。"
        ], 
        "title": "丁酉元日示儿", 
        "type": "律诗", 
        "yun": "歌"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "心斋听讲趁诸生，何意相逢曲豆城。", 
            "急雨狂风十年梦，青灯白酒故人情。", 
            "形骸改化悲欢异，岁月销磨感慨平。", 
            "却恐斗牛惊紫气，寒炉今夜聚文星。"
        ], 
        "title": "富水曾教授夜饮有作", 
        "type": "律诗", 
        "yun": null
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "一丈明窗便有馀，四人燕坐小蓬壶。", 
            "可怜一月半晴雨，未省百花今在无。", 
            "眼底是诗皆可赋，樽中有酒不须沽。", 
            "更阑醉后便归去，赖有门生稚子扶。"
        ], 
        "title": "饮袁国宗", 
        "type": "律诗", 
        "yun": "虞"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "郎时杯酒不须名，最爱先生醉是真。", 
            "雪柏霜篁千岁寿，川花池草几番春。", 
            "少陵句妙惊山鬼，老子心閒养谷神。", 
            "如此眼前聊一笑，此生犹是太平人。"
        ], 
        "title": "寿王馀庆", 
        "type": "律诗", 
        "yun": "真"
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "步入云阳俗兴阑，山灵应不掩云关。", 
            "禅房深锁寺应古，经钥不开僧更閒。", 
            "菊绽黄香霜气秀，山堆秋色露痕斑。", 
            "留侯千载空陈迹，猿鹤声声拱夜坛。"
        ], 
        "title": "云阳寺", 
        "type": "律诗", 
        "yun": null
    }, 
    {
        "author": "赵文", 
        "era": "元", 
        "subtype": "七言律诗", 
        "text": [
            "白玉堂前野水滨，何曾荣悴异精神。", 
            "当于香色外观韵，可怪冰霜里有春。", 
            "天下无花堪伯仲，江南惟尔不风尘。", 
            "欲将素王相推戴，老向山中作素臣。"
        ], 
        "title": "咏梅", 
        "type": "律诗", 
        "yun": "真"
    }, 
    {
        "author": "管道升", 
        "era": "元", 
        "subtype": null, 
        "text": [
            "山回新绮阁，竹掩旧朱门。"
        ], 
        "title": "句", 
        "type": "句", 
        "yun": "元"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "青松上参天，下有幽涧泉。", 
            "高人居其閒，万虑不至前。", 
            "读书得妙趣，视世等浮烟。", 
            "胡为舍此去，杖策走日边。", 
            "要当陈忠益，民瘼会有痊。", 
            "却归弄泉石，静听松风眠。"
        ], 
        "title": "松涧诗赠丁师善", 
        "type": "古风", 
        "yun": "先"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "东北有高楼，迢递数十尺。", 
            "朝霞映窗牖，浮云来凡席。", 
            "莽苍一望间，崒嵂千峰碧。", 
            "青山何处无，所见多迫迮。", 
            "伟哉医无闾，周礼载简册。", 
            "我虽身未到，心想已可索。", 
            "但惜道里赊，处地远且僻。", 
            "嘉彼楼居子，不受世故役。", 
            "爱山如爱客，相对乐晨夕。", 
            "应笑平地人，尘埃坐充斥。"
        ], 
        "title": "兴中府某氏见山楼", 
        "type": "古风", 
        "yun": "陌"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "晨坐古松下，有僧来叩扉。", 
            "松花落金粉，细细点春衣。", 
            "折松当麈尾，相对澹忘机。", 
            "汤休不可作，政索解人稀。"
        ], 
        "title": "赠恢上人", 
        "type": "古风", 
        "yun": "微"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "露坐夜将半，澹然无所为。", 
            "草根虫鸣歇，松梢萤度迟。", 
            "城市多尘杂，令人心不怡。", 
            "兹丘亦可老，巳与白云期。"
        ], 
        "title": "露坐", 
        "type": "古风", 
        "yun": "支"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "仙人紫霞衣，危坐古松间。", 
            "玉色映流水，不动如丘山。", 
            "平生黄华老，得意每相关。", 
            "九原如可作，与君相对闲。"
        ], 
        "title": "题黄华为其父写真", 
        "type": "古风", 
        "yun": "删"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "吴兴潇洒郡，自古富人物。", 
            "溪山映亭榭，尊俎照华发。", 
            "当时盍簪地，蓁莽久芜没。", 
            "空馀诗语工，不共芳草歇。", 
            "抚卷想胜风，冠佩其敢忽。", 
            "先民不可见，惆怅至明发。"
        ], 
        "title": "题先贤张公十咏图（张先子野之父）", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "男子四方志，蜀都天下奇。", 
            "李侯并门豪，杖节镇坤维。", 
            "爱此雪山雄，卜宅屖浦湄。", 
            "锦城既云乐，焉用还家为。", 
            "遗像开生面，清风凛英姿。", 
            "应同武侯庙，人怀千古思。"
        ], 
        "title": "犀浦遐观诗", 
        "type": "古风", 
        "yun": "支"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "礼义生富足，为富或不仁。", 
            "谁能如吴君，捐己以惠人。", 
            "开塾延师儒，聚书教比邻。", 
            "岂徒名誉美，要使风俗淳。", 
            "人物方眇然，作养当及辰。", 
            "文章虽致身，经术乃新民。", 
            "宣公相业著，辅子理学醇。", 
            "二贤乡先正，千载德不泯。", 
            "吴君真盛举，勉哉继前尘。", 
            "何当袭春服，从子语水滨。"
        ], 
        "title": "吴俊卿义塾", 
        "type": "古风", 
        "yun": "真"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "白云从何来，乃在计筹山。", 
            "山中古仙伯，翱翔白云间。", 
            "城市多嚣尘，山林幽且闲。", 
            "结屋松竹里，开窗泉石边。", 
            "清斋诵道德，焚香降神仙。", 
            "俯仰皆自得，洗心游泰玄。", 
            "税驾往从之，规买山下田。", 
            "蓺药扫白发，栽桃映红颜。", 
            "庶几林下意，期了区中缘。", 
            "丹成从师去，笑拍洪崖肩。"
        ], 
        "title": "寄题杜尊师白云庵琼秀亭 其一", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "琼山发天秀，珠泉表地灵。", 
            "柔荑吐丹葩，乔林标绛英。", 
            "酌醴吸冲和，汲涧漱甘清。", 
            "石门开洞府，木龙走岩扃。", 
            "清飙一时至，四座浮幽馨。", 
            "阆风何必远，世尘空自冥。", 
            "从游当有期，淹留讵无成。", 
            "左手撷紫芝，右手采黄菁。", 
            "振衣陟崇冈，遐观散神情。", 
            "长啸烟雾里，满空鸾鹤声。"
        ], 
        "title": "寄题杜尊师白云庵琼秀亭 其二", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "秋水至兮大河溢。金堤决兮流漂疾。", 
            "田畴泊兮为民忧。鱼鳖肆兮地上游。", 
            "谁能治水兮徵阳侯。具畚锸兮万人聚。", 
            "势悍急兮不可以禦。问河伯兮何所怒。", 
            "岁不登兮民且寠。侯精诚兮感神明。", 
            "赤蛇蜿蜒兮昭瘚灵。奠桂酒兮荐芳馨。", 
            "神攸歆兮堤防成。水复故道兮民载宁。", 
            "天子圣兮地道平。万岁千秋兮扬颂声。"
        ], 
        "title": "杨坚州治水歌", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "东风吹日花冥冥，繁枝压雪凌风尘。", 
            "素罗衣裳照青春，眼中若有梨园人。", 
            "攀条弄芳畏日夕，只今纸上空颜色。", 
            "颜色好，愁转多，与君沽酒花前歌。"
        ], 
        "title": "题钱舜举着色梨花", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "庭前枯柏生意尽，枝叶乾焦根本病。", 
            "黄风白日吹沙尘，鼓动哀音乱人听。", 
            "嗟哉尔有岁寒姿，受命於地独也正。", 
            "雨露虽濡心自苦，凤鸟不来谁与盛。", 
            "岂无松槚在山阿，只有蓬蒿没人胫。", 
            "我生愧乏梁栋才，浪逐时贤缪从政。", 
            "清晨骑马到官舍，长日苦饥食还并。", 
            "簿书幸简不得休，坐对枯槎引孤兴。", 
            "人生何为贵适意，树木托根防失性。", 
            "几时归去卧云林，万壑松风韵笙磬。"
        ], 
        "title": "兵部听事前枯柏", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "山林忽然在我眼，揽袂欲游嗟巳远。", 
            "长松谡谡含苍烟，平川茫茫际曾巘。", 
            "大梁繁华天下稀，走马斗鸡夜忘归。", 
            "君独胡为甘寂寞，坐对山水娱清晖。", 
            "西溪先生奇崛士，正可着之岩石里。", 
            "数间茅屋破不脩，中有神光发奇字。", 
            "绿蘋齐叶白芷生，送君江南空复情。", 
            "相思万里不可见，时对此图双眼明。"
        ], 
        "title": "题西溪图赠鲜于伯几", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "长江东来水滔滔，谁谓江广不容刀。", 
            "中有乔家女儿泪，何意师昏随二豪。", 
            "龙虎方争欲相啖，鸾鸟铩翮将安逃。", 
            "不见当时老诸葛，独聘丑妇何其高。"
        ], 
        "title": "题二乔图", 
        "type": "古风", 
        "yun": "豪"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "琴心玉文洞玄玄，金钮朱锦乃汝传。", 
            "子能得之可长年，黄素缜㮚完且坚。", 
            "横理如发约两边，从有赤道如朱弦。", 
            "文居其间走玄蛾，飞云卷舒相终始。", 
            "大道甚夷非力使，无为自然有至理。", 
            "谁能精专换骨髓，扫除俗尘不瑕秽。", 
            "目中有神乃识真，白玉为轵装车轮。", 
            "裹以天上翠织成，仙人楼居俨长生。", 
            "鸾鹤翔舞猿猱轻，子能宝之慎勿惊，宫室之中夜自明。", 
            "上清真人扬与许，焚香清斋接神女。", 
            "手作此书留下土，千年流传子为主。", 
            "东方苍龙右白虎，廉不子求贪不与。"
        ], 
        "title": "题黄素黄庭后此书飘飘有仙气意其为扬许旧迹盖人间至宝伯几所藏也", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "齧膝覂驾谁能御，驽蹇纷纷何足顾。", 
            "青丝络首锦障泥，鞭箠空劳怨长路。", 
            "明窗戏写乘黄姿，洗刷归来气如怒。", 
            "不须对此苦叹嗟，男儿自昔多徒步。"
        ], 
        "title": "戏题出洗马", 
        "type": "古风", 
        "yun": "遇"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "行路方难子何往，潇湘洞庭天一方。", 
            "长江风来浪如雪，荆门木落天雨霜。", 
            "千金养客不复见，万里访旧庸何伤。", 
            "子才有用未得试，牛刀爱惜藏锋铓。", 
            "似闻远游未渠央，更欲揽辔趍襄阳。", 
            "昔年战斗且休息，白骨巳瘗愁云黄。", 
            "伏龙凤雏在何处，鹿门山色还苍苍。", 
            "登高吊古一长啸，万事惨淡悲中肠。", 
            "人生聚散安可常，为君起舞君举觞。", 
            "明朝帆影拂浮玉，寄言客居思故乡。"
        ], 
        "title": "送孟仲则游荆湖兼往襄汉", 
        "type": "古风", 
        "yun": "阳"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "客车何焞焞，夫挽妇为推。", 
            "问君将安去，言往枣阳戍。", 
            "官事有程宿车下，夜半可怜逢猛虎。", 
            "夫命悬虎口，妇怒发指天。", 
            "十步之内血相溅，夫难再得虎可前。", 
            "宁与夫死，毋与虎生。", 
            "呼儿取刃力与争，虎死夫活心始平。", 
            "男儿节义有如许，万岁千秋可以事明主，冯妇卞庄安足数。", 
            "呜呼猛虎逢尚可，宁成宁成奈何汝。"
        ], 
        "title": "烈妇行", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "昔年东吴望幽燕，长路北走如登天。", 
            "捉来官府竟何补，还望故乡心惘然。", 
            "江南冬暖花乱发，朔方苦寒气又偏。", 
            "木皮三寸冰六尺，面颊欲裂冻折弦。", 
            "卢沟强弩射不过，骑马径度不用船。", 
            "宦游远客非所习，狐貉不具绨袍穿。", 
            "京师宜富不宜薄，青衫骏马争腾骞。", 
            "南邻吹笙厌粱肉，北里鼓瑟罗姝妍。", 
            "凄凉朝士有何意，瘦童羸骑鸡鸣前。", 
            "太仓粟陈未易籴，中都俸薄难裹缠。", 
            "尔来方士颇向用，读书不若烧丹铅。", 
            "故人闻之应见笑，如此不归殊可怜。", 
            "长林丰草我所爱，羁靮未脱无由缘。", 
            "高侯远来肯顾我，裹茗抱被来同眠。", 
            "青灯耿耿照土屋，白酒薄薄无荤膻。", 
            "破愁为笑出软语，寄书妻孥无一钱。", 
            "江湖浩渺足春水，凫雁灭没横秋烟。", 
            "何当乞身归故里，图书堆里消残年。"
        ], 
        "title": "送高仁卿还湖州", 
        "type": "古风", 
        "yun": "先"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "我昔放浪江湖间，举头开眼看青山。", 
            "安知世故不相舍，坐受尘土凋朱颜。", 
            "髭须巳黄行且白，亦知人生不满百。", 
            "功名富贵非我事，但愿有酒呼好客。", 
            "钱唐江边逢少年，两眼善相口谈天。", 
            "封侯食肉骨法异，慎勿置我诸公前。", 
            "江南春暖水生烟，何日投闲苕水边。", 
            "买经相牛亦不恶，还与老农治废田。"
        ], 
        "title": "赠相士", 
        "type": "古风", 
        "yun": null
    }, 
    {
        "author": "熊梦祥", 
        "era": "元", 
        "subtype": null, 
        "text": [
            "船头新月恰如眉，折得双头莲子归。", 
            "荷花菱叶不同种，蝴蝶蜻蜓各自飞。"
        ], 
        "title": "和西湖竹枝词", 
        "type": "词", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "竹林深处小亭开，白鹤徐行啄紫苔。", 
            "羽扇不摇纱帽侧，晚凉青鸟忽飞来。"
        ], 
        "title": "偶成 其一", 
        "type": "绝句", 
        "yun": "灰"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "末利花开小玉莲，香风引谒洞中仙。", 
            "梦回不记相逢语，明月清圆在枕边。"
        ], 
        "title": "偶成 其二", 
        "type": "绝句", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "庭槐风静绿阴多，睡起茶馀日影过。", 
            "自笑老来无复梦，閒看行蚁上南柯。"
        ], 
        "title": "即事 其一", 
        "type": "绝句", 
        "yun": "歌"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "橘子花香满四邻，绿阴如染净无尘。", 
            "幽斋独坐鸟声乐，万虑不干心地春。"
        ], 
        "title": "即事 其二", 
        "type": "绝句", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "学书工拙何足计，名世不难传后难。", 
            "当有深知书法者，未容俗子议其间。"
        ], 
        "title": "赠彭师立 其一", 
        "type": "绝句", 
        "yun": null
    }, 
    {
        "author": "赵孟頫", 
        "era": "元", 
        "subtype": "七言绝句", 
        "text": [
            "古来名刻世可数，馀者未精心不降。", 
            "欲使清风传万古，须如明月印千江。"
        ], 
        "title": "赠彭师立 其二", 
        "type": "绝句", 
        "yun": "江"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "七闽南去路崎岖，五马承恩出帝都。", 
            "地气喜闻今有雪，民生宁似昔无襦。", 
            "山城酒美倾鹦鹉，雨馆春深听鹧鸪。", 
            "他日相思应怅恨，离筵不忍赋骊驹。"
        ], 
        "title": "送吴思可总管汀州", 
        "type": "律诗", 
        "yun": "虞"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "闻君有弟多栽竹，邀我题诗寄远情。", 
            "翠碧飞来人政静，凤凰鸣集实初成。", 
            "江波倒影春云合，山月笼阴夜气清。", 
            "我亦有亭深竹里，也思归去听秋声。"
        ], 
        "title": "李仲渊求其弟叔行万竹亭诗为赋一首", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "夫妇人伦之大者，夫死宁容有二天。", 
            "矧是簪缨闲姆训，故应诗礼得家传。", 
            "何须断耳徒惊俗，只是持身巳自贤。", 
            "年少寡居今白发，为君重赋柏舟萹。"
        ], 
        "title": "王氏节妇", 
        "type": "律诗", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "同学故人今已稀，重嗟出处寸心违。", 
            "自知世事都无补，其奈君恩未许归。", 
            "沧洲白鸟时时梦，玉带金鱼念念非。", 
            "准拟明年乞身去，一竿同理旧苔矶。"
        ], 
        "title": "和姚子敬韵", 
        "type": "律诗", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "志养堂前骢马归，融融喜气动庭闱。", 
            "能令将种为书种，可是斑衣胜绣衣。", 
            "手树丛萱侵雪色，心同寸草报春晖。", 
            "不须更上陈情表，寿母康强世所稀。"
        ], 
        "title": "赵子敬御史志养堂", 
        "type": "律诗", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "五年京国误蒙恩，乍到江南似梦魂。", 
            "云影时移半山黑，水痕新涨一溪浑。", 
            "宦途久有曼容志，㛰娶终寻尚子言。", 
            "政为疏慵无补报，非干高尚慕丘园。"
        ], 
        "title": "至元庚辰繇集贤出知济南暂还吴兴赋诗书怀 其一", 
        "type": "律诗", 
        "yun": "元"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "多病相如巳倦游，思归张翰况逢秋。", 
            "鲈鱼莼菜俱无恙，鸿雁稻粱非所求。", 
            "空有丹心依魏阙，又携十口过齐州。", 
            "闲身却羡沙头鹭，飞去飞来百自由。"
        ], 
        "title": "至元庚辰繇集贤出知济南暂还吴兴赋诗书怀 其二", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "自笑平生少宦情，龙钟四十二专城。", 
            "青山历历空怀古，流水泠泠尽著名。", 
            "官府簿书何日了，田园归计有时成。", 
            "道逢黄发惊相问，只恐斯人是伏生。"
        ], 
        "title": "初到济南", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "少日居多隐遁情，微官犹喜得山城。", 
            "腹中洞视浑无物，身外何因更有名。", 
            "忽忆放船苕水去，终期背郭草堂成。", 
            "故乡一别三千里，看见池塘草又生。"
        ], 
        "title": "刘端父御史见和初到济南诗次韵荅之", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "画舸西湖到处游，别来飞梦到杭州。", 
            "百年底用忧千岁，一日相思似几秋。", 
            "苦忆东南多胜事，空吟西北有高楼。", 
            "只今赖有刘公干，时写新诗解客愁。"
        ], 
        "title": "次韵端父和鲜于伯几所寄诗", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "春回北斗转招摇，使节迎春上九霄。", 
            "官道柔杨有生意，私田细麦长新苗。", 
            "东风河水冰初泮，迟日沙堤雪易销。", 
            "入觐彤廷元会毕，衮衣留相圣明朝。"
        ], 
        "title": "春日送廉访监司赴都", 
        "type": "律诗", 
        "yun": "萧"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "昔来雨雪正霏霏，今去春鸿向北飞。", 
            "王事便应歌杕杜，家人未用叹蛜蝛。", 
            "据鞍横槊军威壮，把酒论文雅志违。", 
            "为问瀛洲李学士，相思何故信音稀。"
        ], 
        "title": "送刘安道指挥副使还都兼寄李士弘学士", 
        "type": "律诗", 
        "yun": "微"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "泺水发源天下无，平地涌出白玉壶。", 
            "谷虚久恐元气泄，岁旱不愁东海枯。", 
            "云雾润蒸华不注，波涛声震大明湖。", 
            "时来泉上濯尘土，冰雪满怀清兴孤。"
        ], 
        "title": "趵突泉", 
        "type": "律诗", 
        "yun": "虞"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "岂不怀归苦未闲，宦情羁思不成欢。", 
            "可能治郡如龚遂，只合临流似幼安。", 
            "棋局懒从先处着，医方留取用时看。", 
            "夜来梦到苕溪上，一枕清风五月寒。"
        ], 
        "title": "继郑鹏南书怀", 
        "type": "律诗", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "泽国西风一夜生，故园乔木动秋声。", 
            "山川满目悲摇落，物色无心得老成。", 
            "下坂牛羊知故道，亲人鱼鸟近幽情。", 
            "向来豪气消磨尽，空对年光浪自惊。"
        ], 
        "title": "惊秋", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "巳无新梦到清都，空有高情学隐居。", 
            "贫尚典衣贪购画，病思弃研厌求书。", 
            "圉人焚积夜防虎，溪女叩扉朝卖鱼。", 
            "困即枕书饥即饭，谋生自笑一何疏。"
        ], 
        "title": "德清闲居", 
        "type": "律诗", 
        "yun": "鱼"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "手种青松一万栽，山堂留得翠屏隈。", 
            "推窗绿树排檐入，临水红桃对镜开。", 
            "山雉雊迎朝日去，野禽啼傍夕阳来。", 
            "老妻亦有幽栖意，数日迟留不肯回。"
        ], 
        "title": "题山堂", 
        "type": "律诗", 
        "yun": "灰"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "碧树未黄风露秋，晚云萧瑟乱山愁。", 
            "千家疏雨催砧杵，两岸残阳入钓舟。", 
            "画角吹残人罢市，清尊饮散客登楼。", 
            "古今回首俱陈迹，唯有溪声日夜流。"
        ], 
        "title": "醉后同张刚父清风楼联句", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "季秋惊见燕山雪，远客淹留愁病身。", 
            "憔悴自伤黄菊晚，横斜空忆野梅春。", 
            "苍松翠柏争擎重，绀殿红楼迥绝尘。", 
            "想得江南犹未冷，嫩橙清酒政尝新。"
        ], 
        "title": "和邓善之九月雪", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "阖闾城郭填姑苏，吊古登台百感俱。", 
            "秋水远随鸿影没，江云长傍客帆孤。", 
            "吴时花草于今在，晋代风流绝世无。", 
            "别后故人须有得，已应怀宝问归途。"
        ], 
        "title": "次韵子敬怀王子庆往吴中（王力购晋帖）", 
        "type": "律诗", 
        "yun": "虞"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "小姬劝客倒金壶，家近荷花似镜湖。", 
            "游骑等閒来洗马，舞靴轻妙迅飞凫。", 
            "油云判污缠头锦，粉汗生怜络臂珠。", 
            "只有道人尘境静，一襟凉思咏风雩。"
        ], 
        "title": "海子上即事与李子构同赋", 
        "type": "律诗", 
        "yun": "虞"
    }, 
    {
        "author": "熊涧谷", 
        "era": "元", 
        "subtype": null, 
        "text": [
            "秋阳收尽枝头露，烘绽青囊翻白絮。", 
            "田妇携筐采得归，浑家指作机中布。", 
            "大儿来觅襦，小儿来觅裤。", 
            "半拟偿私债，半拟输官府。", 
            "竹笼旋著活火熏，蠹虫母子走纷纷。", 
            "夭铁碾出瑶空雪，一弓弹破秋江云。", 
            "中虚外从搓成索，昼夜踏车声落落。", 
            "车声才冷催上机，知作谁人身上衣。", 
            "小女背面临风泣，忆曾随母园中拾。"
        ], 
        "title": "木绵歌", 
        "type": "古风", 
        "yun": null
    }, 
    {
        "author": "熊朋来", 
        "era": "元", 
        "subtype": null, 
        "text": [
            "九牧失贡金，司空不行水。", 
            "蛟龙弄波涛，魑魅入城市。", 
            "吁嗟清谈者，万事谩不理。", 
            "遂令千载人，稽首旌阳子。"
        ], 
        "title": "豫章铁柱宫", 
        "type": "古风", 
        "yun": "纸"
    }, 
    {
        "author": "熊进德", 
        "era": "元", 
        "subtype": null, 
        "text": [
            "木怪鬼欲出，山空岩自鸣。"
        ], 
        "title": "句", 
        "type": "句", 
        "yun": "庚"
    }, 
    {
        "author": "熊太古", 
        "era": "元", 
        "subtype": "七言律诗", 
        "text": [
            "二月钟陵花满烟，袈裟东上木兰船。", 
            "地浮彭蠡江声转，山入姑苏海气连。", 
            "千里从师应未晚，五湖为客谩多年。", 
            "遥知后夜相思处，坐看中天好月圆。"
        ], 
        "title": "送复上人游吴", 
        "type": "律诗", 
        "yun": "先"
    }, 
    {
        "author": "熊不易", 
        "era": "元", 
        "subtype": null, 
        "text": [
            "太瘦尚能怜杜甫，不言几已失鬷明。"
        ], 
        "title": "句", 
        "type": "句", 
        "yun": "庚"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "秋宵倦起，起来风露湿人衣。", 
            "休休未是早行时。", 
            "旋摘青蔬炊饭，暖酒就炉围。", 
            "值青山有意，且把诗题。", 
            "兴阑便归，忽邂逅、故人期。", 
            "道是游山正叔，消息曾知。", 
            "茶烟午灶，听击棹、歌声笑语迟。", 
            "云霭散、皓月呈辉。"
        ], 
        "title": "婆罗门引 送张监察出闽", 
        "type": "词", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "斗转璇霄，梧飘金井，洞天秋气方新。", 
            "幔亭仙子，飞佩下瑶京。", 
            "霞袂霓裳缥缈，冰肌莹、月作精神。", 
            "云璈动，琼仙歌舞，共庆捧瑶觥。", 
            "蟾宫，人未老，纵横礼乐，谈笑功句名。", 
            "从今去，有多少、富贵光荣。", 
            "且听宾云奏曲，千秋岁、更引清声。", 
            "齐眉处，朱颜绿鬓，相与共长生。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "翠旗迎凤辇。", 
            "正金母、西游瑶台宝殿。", 
            "蓬莱都历遍。", 
            "□飘然来到，笙歌庭院。", 
            "朱颜绿鬓。", 
            "须尽道、人间罕见。", 
            "更恰恰占得，美景良辰，小春天暖。", 
            "开宴。", 
            "画堂深处，银烛高烧，珠帘任卷。", 
            "香浮宝篆。", 
            "翻舞袖，掩歌扇。", 
            "看兰孙桂子，成团成簇，共捧金荷齐劝。", 
            "□从今、鹤算龟龄，天长地远。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "自笑生身，历事以来，垂六十年。", 
            "仿浮沈闾里，半非识面，交游朋友，各已华颠。", 
            "富贵不来，少年已去，空见悠悠岁月迁。", 
            "虽然是，壮心一点，犹自依然。", 
            "新阳又长天边。", 
            "人指似山间诗酒仙。", 
            "算胸次崔嵬，不胜百榼，笔端枯槁，难足千篇。", 
            "隐几杖藜，相耕听诵，聊看诸郎相后先。", 
            "馀何事，但读书煮茗，日晏高眠。"
        ], 
        "title": "沁园春 自寿", 
        "type": "词", 
        "yun": "先"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "旧事凭谁诉。", 
            "记锦宫、初试浓妆，前身天女。", 
            "玉辇行春娇侍夜，浴殿温泉轻注。", 
            "一点点、猩红啼吐。", 
            "绣屋篝香春睡足，细温存，怕遣惊风雨。", 
            "春梦散，黯凝伫。", 
            "韶华寂寞今何许。", 
            "想故宫、柳亦凝愁，倚栏停舞。", 
            "欲趁啼鹃归月下，可奈川回山阻。", 
            "倩万里、鹄来衔子。", 
            "工部无诗虽结恨，道无香、更恨痴人语。", 
            "拌绝艳，付黄土。"
        ], 
        "title": "贺新郎 海棠次刘草窗韵", 
        "type": "词", 
        "yun": null
    }, 
    {
        "author": "暨氏", 
        "era": "元", 
        "subtype": null, 
        "text": [
            "多情樵牧频簪髻，无主峰莺任宿房。"
        ], 
        "title": "句", 
        "type": "句", 
        "yun": "阳"
    }, 
    {
        "author": "广漩", 
        "era": "元", 
        "subtype": null, 
        "text": [
            "寻光来佛后，窃食犯僧残。"
        ], 
        "title": "句", 
        "type": "句", 
        "yun": "寒"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "七闽天南陬，实惟文明方。", 
            "风气一以开，文治何其昌。", 
            "我思常公化，迪我真无疆。", 
            "开端固匪易，再造伊谁当。"
        ], 
        "title": "上严廉访十首 其一", 
        "type": "古风", 
        "yun": "阳"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "大哉伊洛传，正统接洙泗。", 
            "一源肇南来，九曲清日泚。", 
            "百年尚无有，千载那可俟。", 
            "崇台励风化，此是第一义。"
        ], 
        "title": "上严廉访十首 其二", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "四海文公书，行世日杲杲。", 
            "晚年制作心，三礼重探讨。", 
            "质文贵时宜，消长关世道。", 
            "烱然百圣心，来哲当有考。"
        ], 
        "title": "上严廉访十首 其三", 
        "type": "古风", 
        "yun": "皓"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "因思传记学，本欲释经义。", 
            "春秋列三家，仪礼亦存二。", 
            "荆舒彼何人，繁碎妄讥毁。", 
            "煌煌姬孔书，坐此竟废弃。"
        ], 
        "title": "上严廉访十首 其四", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "春秋得忠臣，炎绍犹有述。", 
            "至今十七篇，末学或不识。", 
            "乾淳有大儒，奏请非不力。", 
            "一时欠良遇，志士重嗟惜。"
        ], 
        "title": "上严廉访十首 其五", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "古人重民教，礼乐用为急。", 
            "虞书有三官，周典犹二职。", 
            "太学领奉常，西都有馀责。", 
            "两生既不来，何参又无术。"
        ], 
        "title": "上严廉访十首 其六", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "汉兴历数世，兹事竟未遑。", 
            "一绝不复续，千载重慨慷。", 
            "房魏辅贞观，汗沈空流浆。", 
            "开宝袭唐陋，仪俨负义方。"
        ], 
        "title": "上严廉访十首 其七", 
        "type": "古风", 
        "yun": "阳"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "煌煌五星聚，瑞世启文治。", 
            "明道十事奏，横渠一方议。", 
            "有志不得行，曲学竟持世。", 
            "六经亡其一，此责竟谁诿。"
        ], 
        "title": "上严廉访十首 其八", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "南方尚秉礼，文风未云衰。", 
            "释奠古雅乐，乡饮旧汉仪。", 
            "表章在正学，舍鲁将安之。", 
            "愿言假良遇，制作逢昌时。"
        ], 
        "title": "上严廉访十首 其九", 
        "type": "古风", 
        "yun": "支"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "斯文迓续交，天意岂无拟。", 
            "猗欤恪斋翁，雅意敦典礼。", 
            "推行大经纶，宣风自兹始。", 
            "百世常公祠，罔俾独专美。"
        ], 
        "title": "上严廉访十首 其十", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "百里古君侯，一邑天下积。", 
            "掾曹拟六官，典领几相职。", 
            "民亲教弥数，职要事应剧。", 
            "慎哉勿辞卑，儒术随所益。"
        ], 
        "title": "赠王典史五首 其一", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "愚尝闻之师，六官欠经制。", 
            "户礼与刑兵，上法天时四。", 
            "丞曹象阴阳，右左各分治。", 
            "斯言扩前闻，大小岂殊致。"
        ], 
        "title": "赠王典史五首 其二", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "自从大道裂，教法日益殊。", 
            "文学与政事，往往成两途。", 
            "簿书吏应俗，佔毕儒诚迂。", 
            "二者不相能，世道良可吁。"
        ], 
        "title": "赠王典史五首 其三", 
        "type": "古风", 
        "yun": "虞"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "每爱湖学规，明经必治事。", 
            "待宾与吏师，伊川有成议。", 
            "皇极欠统一，体用非有二。", 
            "早学无专科，已仕竟何试。"
        ], 
        "title": "赠王典史五首 其四", 
        "type": "古风", 
        "yun": "寘"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "我爱熙然翁，识畅度亦夷。", 
            "饰政必以儒，公馀只吟诗。", 
            "利欲胶盆中，三叹斯人希。", 
            "安得公伯辈，万宇阳春熙。"
        ], 
        "title": "赠王典史五首 其五", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "男儿贵神交，何必见颜色。", 
            "大江有佳士，梦寐不可得。", 
            "忽来幔亭间，片云不相识。", 
            "娟娟已在眼，犹此一水隔。"
        ], 
        "title": "寄赵菊东山长三首 其一", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "澹然幽贞姿，乃是夕英菊。", 
            "托根九秋抄，霜露凄已肃。", 
            "我疑灵均伴，只有渊明独。", 
            "采采黄金花，岂意杜陵曲。"
        ], 
        "title": "寄赵菊东山长三首 其二", 
        "type": "古风", 
        "yun": "屋"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "胡为此不采，却采泮水芹。", 
            "圣人望鲁念，彼黍车辚辚。", 
            "馀泽孟孙氏，管商何足论。", 
            "新畬有陈根，犹是丰芑春。"
        ], 
        "title": "寄赵菊东山长三首 其三", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "填宿久旅奎，一朝开文治。", 
            "行歌闽水春，芹藻见新意。", 
            "林亭郁环合，祠宫敞宏丽。", 
            "欲赓泮宫颂，且作乡校议。"
        ], 
        "title": "三山先贤祠落成八首 其一", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "平地忽突兀，敏手何神哉。", 
            "蔼然色笑中，见此通济才。", 
            "入门知我心，三岁犹初来。", 
            "祀典关百世，所贵重讨裁。"
        ], 
        "title": "三山先贤祠落成八首 其二", 
        "type": "古风", 
        "yun": "灰"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "道原出于一，秩祀安有二。", 
            "作俑唐开元，损益端有俟。", 
            "杨马彼何人，周程列其次。", 
            "论议轻一时，典祀误来世。"
        ], 
        "title": "三山先贤祠落成八首 其三", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "共惟无极翁，混元再开辟。", 
            "关洛与考亭，杲杲行世日。", 
            "惟此五大贤，人极赖以立。", 
            "谓宜昭明荐，千古为令式。"
        ], 
        "title": "三山先贤祠落成八首 其四", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "武夷九曲水，流出三神山。", 
            "考亭得勉斋，壁立孔门颜。", 
            "信斋继其志，经礼赖以完。", 
            "六经复其一，百世功不刊。"
        ], 
        "title": "三山先贤祠落成八首 其五", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "忆昔文治初，观风有常公。", 
            "维时得欧阳，名籍上国通。", 
            "当年主宾美，至今蔼馀风。", 
            "新祠荐泉菊，还宜列同宫。"
        ], 
        "title": "三山先贤祠落成八首 其六", 
        "type": "古风", 
        "yun": "东"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "州牧风化遗，乡贤典刑旧。", 
            "年代较后先，人品类贤否。", 
            "公议岂有情，祀典固非苟。", 
            "道义思无疆，功言期不朽。"
        ], 
        "title": "三山先贤祠落成八首 其七", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "伟哉云溪翁，兴学功百世。", 
            "岂求奂轮美，作事见典制。", 
            "迂生吐狂愚，万一裨末议。", 
            "他时勒坚珉，洋洋可无愧。"
        ], 
        "title": "三山先贤祠落成八首 其八", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "仙宫郁岧峣，仰望如升天。", 
            "人生无羽翰，凡骨难神仙。", 
            "行险非所愿，攀高已无缘。", 
            "且安平易道，聊以返自然。"
        ], 
        "title": "登升真岩", 
        "type": "古风", 
        "yun": "先"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "东坡咏鼠须，山谷歌猩猩。", 
            "微物岂足道，斯文颇关情。", 
            "片言斧钺凛，一字华衮荣。", 
            "化工运方寸，亦自芒端生。", 
            "寄语管城子，所托甚非轻。"
        ], 
        "title": "赠笔生", 
        "type": "古风", 
        "yun": "庚"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "我闻铜雀瓦，只覆娇屋姝。", 
            "又闻端溪石，只近贪泉夫。", 
            "胡为得贵重，置我几案隅。", 
            "尚恐习气腻，解使简册污。", 
            "我有一寸铁，秉心与之俱。", 
            "永矢磨不磷，千载明区区。", 
            "彼哉瓦与石，飘掷付太虚。"
        ], 
        "title": "赠琢砚", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "壶山一片云，沧海一轮月。", 
            "仁人典刑静，志士胸次阔。", 
            "我来登斯楼，抚景亦奇绝。", 
            "一天任舒卷，万古看出没。", 
            "吟情俯八极，酒兴小溟渤。", 
            "云来地脉动，云去悄无迹。", 
            "月出天光生，月落万山黑。", 
            "归来一梦觉，东窗又明发。"
        ], 
        "title": "题山云海月楼", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "出山未踰月，辄复入山去。", 
            "平生武夷志，兹游适真遇。", 
            "诛茅倘可遂，岂但山水趣。", 
            "扶摇欣夙心，踌躇动长虑。", 
            "恭惟文公学，倡道匪虚语。", 
            "向微剖析功，斯人遂聋瞽。", 
            "斋居一原叹，此叹无人悟。", 
            "晚年制作心，门人未轻许。", 
            "真实浸泬寥，枝叶谩誇诩。", 
            "漂沦未百年，剽窃立门户。", 
            "吾党固有愆，斯道自今古。", 
            "扶偏须忠臣，邪说可无距。", 
            "同志此来游，兴言激余素。", 
            "礼乐愧河汾，兴唐竟谁予。", 
            "大隐堂前水，滔滔自东注。", 
            "回薄万古心，无言对天柱。"
        ], 
        "title": "闻崇安县学立碑", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "七闽古要荒，是为越南徼。", 
            "秦汉列职方，居民亦稀少。", 
            "文风渐褰开，李唐盛称表。", 
            "问之何因尔，风气有先兆。", 
            "桓桓观察公，切切廑告诏。", 
            "至今章掖流，诗书被馀照。", 
            "伊洛道既南，考亭重继绍。", 
            "譬之中天日，万古垂炳耀。", 
            "岂但行中原，衣被弥岭峤。", 
            "云胡一气迁，变化有难料。", 
            "百年诗书地，末俗事攘矫。", 
            "岂是殷民顽，此亦关感召。", 
            "天下本无事，庸人自为扰。", 
            "庸人亦何伤，贪人祸非小。", 
            "小贪人易知，大贪一何巧。", 
            "豺狼不堪问，狐鼠何足道。", 
            "哀哀清漳民，仁者宜一吊。", 
            "何年彗旄头，燐火犹有爝。", 
            "十家九空荒，落日曛野烧。", 
            "迩来痛甫定，生意渐原草。", 
            "三年两徵兵，行人亦伤悼。", 
            "闽地本硗瘠，山海相带绕。", 
            "两耕不供餐，俭岁即有莩。", 
            "独藉煮海馀，易以供岁调。", 
            "古人弛丽禁，琐琐不尔较。", 
            "但令官无亏，一任民转漕。", 
            "近年盐法密，适以长贪暴。", 
            "茫茫一溟渤，乃是大阱沼。", 
            "下不济民穷，上不资国耗。", 
            "饥狼与饿鼠，白昼敢嘷噪。", 
            "民膏宁几何，尔腹安得饱。", 
            "我思山海藏，本是天地宝。", 
            "公家卖盐引，本钱亦铢秒。", 
            "祇今增倍蓰，安得不为挠。", 
            "上恩岂不厚，末弊诚不料。", 
            "官曹既犹禦，何责汝为盗。", 
            "千钧发鼷鼠，桃虫集飞鸟。", 
            "我欲陈其言，哀情动深悄。", 
            "闽山秀而刚，习气本强矫。", 
            "近代姱节人，一一皆可考。", 
            "汉史言未公，反覆出篁筱。", 
            "反覆岂其性，当年久探讨。", 
            "学道皆有用，薰陶乃其妙。", 
            "抚御或失宜，反以萌不肖。", 
            "矧兹一峤地，峒险接深杳。", 
            "郡人生本微，邻寇时掠剽。", 
            "亟当保天和，玉石戒俱燎。", 
            "民生必有养，而后可施教。", 
            "云何无其具，而辄事刑剿。", 
            "海滨去天边，高高不堪叫。", 
            "使者重观风，苏息宜及早。"
        ], 
        "title": "寄张廉访", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "采药来，神山在何许。", 
            "忽闻瀛海头，居然一玄圃。", 
            "天风吹轻帆，至人展良晤。", 
            "圃中药千本，历历皆手树。", 
            "我生抱奇疢，岁久不得愈。", 
            "三年蓄艾心，有此一朝聚。", 
            "惠我方匕剂，翛然脱沈痼。", 
            "吾观此圃中，来游亦无数。", 
            "夫岂独我私，一一随所取。", 
            "同游二三友，牵连亦遭遇。", 
            "餐此霞屑馀，腾身即飞翥。", 
            "人生各有累，那得免患苦。", 
            "至人略形骸，一视等胞与。", 
            "过之或忘情，我独刻肺腑。", 
            "世人持狭见，一膜便尔汝。", 
            "比邻立藩墙，边幅生龃龉。", 
            "老矣多阅人，知君用心处。", 
            "斯人匪斯今，意度一何溥。", 
            "我尝读西铭，一初混中处。", 
            "茫茫大化运，上下四方宇。", 
            "当作一圃观，何物不储贮。", 
            "岂但百草性，曾入农氏谱。", 
            "奇葩与异石，海陆细分部。", 
            "金膏丹空青，亦不惮远阻。", 
            "是中富台沼，飞泳供盼顾。", 
            "有时钓弋娱，遗坠拾鳞羽。", 
            "铺陈盛筵旦，咳唾好宾侣。", 
            "歌阑车马散，溲渤遗败鼓。", 
            "我知太医生，适用随细钜。", 
            "水火各燥湿，阴阳互寒暑。", 
            "刚汞或柔砂，炎硝或寒附。", 
            "峻或蓬棱攻，平或参朮补。", 
            "生材天岂靳，所恨辨者瞽。", 
            "生人倘有济，我圃足供具。", 
            "玄枢掌握间，调齐有其所。", 
            "悠悠动我思，无怀大庭古。", 
            "八荒登春台，一气调律吕。", 
            "人人无鄙夭，物物不疵窳。", 
            "胡然降大厉，使我重悽楚。", 
            "薰蒸始一气，俄顷遍九土。", 
            "缅怀有生初，恫■入心膂。", 
            "恭惟生物心，孰不同父母。", 
            "我欲代一笺，飞上九天诉。", 
            "冥冥天阍深，重关列蛟虎。", 
            "至人对我言，天高不堪吁。", 
            "无宁苍苍求，我圃自有趣。", 
            "圃中别有圃，妙处子未睹。", 
            "中藏六六天，玄玄岂无主。", 
            "我尝偕子游，相与诘其故。", 
            "虽然祇方寸，此妙谁赋予。", 
            "包括尽六合，剖析入毫缕。", 
            "一粒蕊珠中，太极有玄姥。", 
            "但得斯心存，充拓何可禦。", 
            "至人岂易逢，再拜致我语。", 
            "授药不授方，药尽力已去。", 
            "似闻海上秘，久藏龙宫府。", 
            "君今得妙诀，授我勿我拒。", 
            "珍重千金传，为君广流布。", 
            "别君怀不忍，回首重凝伫。", 
            "千山莽愁人，沧波正烟雨。"
        ], 
        "title": "题林氏药圃", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "易经致民用，肇自羲农先。", 
            "耒耜既生聚，市易还懋迁。", 
            "公私不交病，本末无倒悬。", 
            "古人致主术，称物靡有偏。", 
            "厥初禹作贡，不但中邦田。", 
            "四海自锡贡，不惮来远边。", 
            "碣石来冀右，海岱青徐连。", 
            "东南并淮扬，亦自江海沿。", 
            "夫岂宝远物，有道归陶甄。", 
            "成周制国用，半在周官编。", 
            "虞衡与商贾，胡不末利捐。", 
            "艰难开国心，什一犹欲蠲。", 
            "裒益固有道，公功格皇天。", 
            "后儒不知学，说理多虚玄。", 
            "生财昧大道，民命日益朘。", 
            "管商一作俑，蠹弊贻千年。", 
            "渔盐尚抑末，奈何诱开阡。", 
            "怀清一以筑，茕独堪哀怜。", 
            "封君擅半赋，公私重熬煎。", 
            "寒机冻女手，汗粒赪农肩。", 
            "织衣不上体，舂粟不下咽。", 
            "伤哉力田家，欲说涕泪涟。", 
            "何如弃之去，逐末利百千。", 
            "矧此贾舶人，入海如登仙。", 
            "远穷象齿徼，深入骊珠渊。", 
            "大贝与南琛，错落万斛船。", 
            "取之人不伤，用之我何愆。", 
            "奈何昧轻重，屑屑穷算鞭。", 
            "锱铢较鹭股，漏网鱼吞船。", 
            "安得体国臣，为天掘玑璇。", 
            "上资国脉寿，下拯民瘼瘨。", 
            "朝夕禹贡志，菲食甘胝胼。", 
            "九载不入门，千古孰与贤。", 
            "更想公旦心，待旦尤乾乾。", 
            "世俗吝与骄，曾不丝毫牵。", 
            "所以泰和治，常在虞周前。", 
            "此道久已亡，利欲充培埏。", 
            "岂曰治不及，曾是心无传。", 
            "明公中州杰，自是天分全。", 
            "问学甚充厚，愿力还精坚。", 
            "溥物功不劳，无欲心湛然。", 
            "维此一枢轴，实秉大化权。", 
            "如天有北斗，物物归玑璇。", 
            "帝念南海民，风化旧所宣。", 
            "皇皇风霜节，炳炳奎壁躔。", 
            "纤微亦何浼，阖散有大权。", 
            "利用六府修，制用九府圜。", 
            "古人不可作，得意皆蹄筌。", 
            "谁哉识治本，理此大化弦。", 
            "三代事寂寞，念之中心悁。", 
            "书生武夷客，偶此来海堧。", 
            "使者采风谣，诗歌寓惓惓。"
        ], 
        "title": "上致用院李同知论海舶", 
        "type": "古风", 
        "yun": "先"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "春来一月雨，米斗钱三千。", 
            "江空尽绝市，灶冷厨无烟。", 
            "我从莆城来，四望良凄然。", 
            "滨海皆食淡，逻卒相寻挻。", 
            "累累起夫役，庶局供熬煎。", 
            "玉食宁几何，千百俱并缘。", 
            "祇今二月节，何暇及种田。", 
            "使臣询民瘼，当务固有先。", 
            "近仓有陈粟，庶解朝夕悬。", 
            "州县价一平，乡闾自然宽。", 
            "欲言事何限，何当息民肩。"
        ], 
        "title": "春雨", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "阳春播一气，著处成芳菲。", 
            "闽地本荒落，山川亦何奇。", 
            "嬴刘始为郡，望秩暨武夷。", 
            "通仕良鲜少，贡入还稀微。", 
            "晚唐得常公，文化今有遗。", 
            "国初归职方，况复兵革稀。", 
            "圣化溥涵育，生生浩无涯。", 
            "昭陵锐图治，四夷息鞭笞。", 
            "峨峨四谏官，日晏犹彤墀。", 
            "君谟起南服，感知无不为。", 
            "芹曝犹欲献，茶贡讵非宜。", 
            "草木贵多识，荔谱何伤而。", 
            "岂意成滥觞，岁献妨耕犁。", 
            "当年东坡老，作诗叹荔枝。", 
            "诗语似成谶，采茶武夷溪。", 
            "民力固甚惫，卉木且具腓。", 
            "士人作是事，兴言痛心脾。", 
            "闽溪何澍湃，闽山何嵚𡼭。", 
            "彼一草木秀，不惮勤航梯。", 
            "昌黎感二鸟，世道矧益漓。", 
            "我思全盛际，贤书连驲驰。", 
            "公卿项背望，仄席须谋惟。", 
            "十家九诗书，三年下芝泥。", 
            "宣靖名节著，炎绍勋业资。", 
            "乾淳道学称，人物世有之。", 
            "大雅日以丧，迂阔贻世讥。", 
            "茫茫宇宙内，此柄伊谁司。", 
            "后生无典刑，流风砭人肌。", 
            "皇天岂将老，伤哉相沦彝。", 
            "地气有旺歇，回斡应何迟。", 
            "百卉岁发荣，英杰生无时。", 
            "风气谅有开，久矣斯人疲。", 
            "武夷大隐山，自有百世师。", 
            "来哲倘可俟，拳拳留此诗。"
        ], 
        "title": "茶荔谣（和詹无咎）", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "我归及初夏，正值梅黄时。", 
            "曾得二三友，共赋梅仁诗。", 
            "当时梅树下，捋实攀条枝。", 
            "顾此廊庙物，弃之或涂泥。", 
            "岂不盘实供，酸涩终见遗。", 
            "古来遇不遇，物理亦可推。", 
            "凉风八九月，叶尽条枝痿。", 
            "精华虽内腴，知者良亦希。", 
            "而况腔壳中，认此一性微。", 
            "古今咏梅者，此趣谁得知。", 
            "仁者天地心，生生无穷期。", 
            "维此生之性，物物皆有之。", 
            "安得似此梅，独秉纯阳姿。", 
            "一枝一太极，静动常相随。", 
            "却于坤复间，微微见端倪。", 
            "凝阴不翕固，阳德无繇施。", 
            "所以探梅人，用意常在兹。", 
            "清霜十月旦，吟边发新题。", 
            "梅亦顾我笑，笑我世俗为。", 
            "无华亦无实，此境正自奇。", 
            "半年不我问，觌面当何辞。", 
            "见花始知树，识趣毋乃卑。", 
            "我今对梅语，此道何足疑。", 
            "自守固尔分，求知岂其宜。", 
            "伯夷合饿死，箕子当明夷。", 
            "啮雪海上郎，履霜野中儿。", 
            "今我故来意，岂伊常情窥。", 
            "入冬雨霜多，玄冥张其威。", 
            "婉娈荆棘间，正恐不自持。", 
            "探梅愿梅早，我独愿梅迟。", 
            "腊前与冬后，生意真如丝。", 
            "微阳不爱护，迓续今其谁。", 
            "忆昔少年日，看花来京师。", 
            "买舟西湖上，曾造孤山涯。", 
            "孤山不可往，葛岭高巍巍。", 
            "豺枭正嘷舞，龙鹓何处飞。", 
            "不待岁月换，已觉人民非。", 
            "逋仙唤不起，岁晏亦径归。", 
            "归来三十年，清梦常依依。", 
            "春事有代换，梅心无改移。", 
            "春光年年有，我发自早衰。", 
            "但与梅久要，处处不暂离。", 
            "所至必种梅，殷勤废培滋。", 
            "培滋不见盛，雪压还霜欺。", 
            "气候固多乖，人事亦如违。", 
            "行行去寻芳，三年海南陲。", 
            "雪霜不到地，生意当融怡。", 
            "旧来种梅处，更自荒弗治。", 
            "甚者斧为薪，令人重怀悲。", 
            "拂衣归去来，天风吹人衣。", 
            "舍南有古树，久矣阅岁期。", 
            "至刚肯受磷，至洁宁为缁。", 
            "廊庙未觉高，山林岂云卑。", 
            "但得馀蒂在，一任羌管吹。", 
            "明年烟雨中，青子还累累。", 
            "更看萌檗生，生性常不亏。", 
            "新根连旧根，不断生生机。", 
            "生机日以长，清阴渐成蹊。", 
            "从此种千树，春暗花垂垂。", 
            "东风一解冻，万卉纷芳菲。"
        ], 
        "title": "探梅", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "庐峰几千仞，中有云一龛。", 
            "幽幽遁世人，诛茅结为庵。", 
            "我尝造其间，追寻极幽探。", 
            "山中满兰蕙，谷口罗松杉。", 
            "更有药圃畦，种菊杞与甘。", 
            "疗疾还延年，未数菊水潭。", 
            "百年未云久，涧草空毵毵。", 
            "我居北涧北，子住南涧南。", 
            "偶然比邻并，妙处谁能参。", 
            "古来种菊人，祗言晋陶潜。", 
            "当年移南村，北地何所耽。", 
            "亦曰素心人，可与共晤谈。", 
            "云何舍之去，我怀殊未谙。", 
            "八表方停云，处处迷征骖。", 
            "何如且归来，理此荒径三。", 
            "岁晚永为伴，青松冠前岩。", 
            "唐人爱牡丹，末俗亦易酣。", 
            "保此霜下杰，毋令涧怀惭。", 
            "万古晋徵士，可使顽夫廉。", 
            "题作柴桑人，纲目书法严。", 
            "我欲质巾几，白云满虚檐。"
        ], 
        "title": "咏菊", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "我来武夷山，远意起千古。", 
            "尝疑混沌开，疏凿未经禹。", 
            "峡山犹古梁，洪涛莽回互。", 
            "行舟留大壑，营巢馀断树。", 
            "垠崖波涛痕，隐隐皆可睹。", 
            "陶然上古民，要服固深阻。", 
            "秦威何桓桓，薄海犹广土。", 
            "六合皆涌沸，一枝岂宁处。", 
            "尝言十三君，隐隐避秦侣。", 
            "一日厌尘寰，泠然遂高举。", 
            "上山娱宾云，下山满豺虎。", 
            "神仙何渺茫，虹桥想虚语。", 
            "桃源亦其类，好事自誇诩。", 
            "风气日已开，蛇断出真主。", 
            "遂令闽山陬，尽入职方宇。", 
            "汉志名始彰，祠堂用鱼脯。", 
            "流传世代久，琳宫粲衣羽。", 
            "至今此名山，号为神仙府。", 
            "恭惟我遁翁，辞辟厥功溥。", 
            "于焉卜精庐，溪山九曲五。", 
            "图书尽在是，斯地俨邹鲁。", 
            "我以负笈生，来兹有年数。", 
            "自惭仁智心，未睹高深趣。", 
            "斯游亦何意，会心觊真遇。", 
            "侃侃平生友，惠然肯来顾。", 
            "携手敦夙好，抗志企遐慕。", 
            "招我山中游，兹游适予素。", 
            "巍巍大隐屏，屹屹天一柱。", 
            "前瞻晚对亭，考槃固其所。", 
            "何当同心人，相与薙榛莽。", 
            "长松期岁寒，脩竹倚日莫。", 
            "我自爱此山，踌躇不忍去。"
        ], 
        "title": "游（隆武本作咏）武夷山", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "百年九十多，百里九十半。", 
            "我持千岁樽，祝公椿松算。", 
            "忆昔钓璜叟，桓桓鹰扬旦。", 
            "是时年未百，一出戡祸乱。", 
            "丹书佐太平，树立更明焕。", 
            "又思淇澳翁，盛德为世冠。", 
            "懿戒亦何年，耄境若童草。", 
            "前公十年期，丹扆隆简眷。", 
            "太公出为将，远业俟时奋。", 
            "后公更五年，进德当不倦。", 
            "武公入为相，苍生副深愿。", 
            "昭代儒老成，硕望孚众观。", 
            "百年未为多，名节千载看。", 
            "后皇启昌运，万一效裨赞。"
        ], 
        "title": "古风寿九十", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "我思程伯子，试令晋城邑。", 
            "岂弟父母人，一念诚恳恻。", 
            "存心民必济，正己吏自格。", 
            "虽然一邑小，允矣天下式。", 
            "槃槃古东阳，亶为礼义国。", 
            "弦歌视曲阜，岂惟文公泽。", 
            "尚想兴学功，百年未陈迹。", 
            "古来号难治，此语谅非必。", 
            "人怀学道心，功化亦俄刻。", 
            "重惟伊洛传，道南此其脉。", 
            "家传馀政谱，师授存学则。", 
            "此邦有美俗，文献犹可及。", 
            "接畛皆儒黉，兴起易为力。", 
            "当今尚文化，乡校首扶植。", 
            "非无善政人，教化岂遑急。", 
            "明公下车来，声誉已洋溢。", 
            "三年田里间，公来始休息。", 
            "简静公优为，不扰知政绩。", 
            "山人重期望，亹亹慎无斁。", 
            "四海文公邦，正学自兹出。", 
            "政教岂殊途，饰吏贵儒术。", 
            "善化必因俗，吾世俱有责。", 
            "到手事必为，莫让功第一。"
        ], 
        "title": "与程县尹", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "每惟斯道南，七闽小邹鲁。", 
            "考亭四书学，日月行万古。", 
            "我生亦何幸，私淑欣有遇。", 
            "南来证文献，令人动遐虑。", 
            "斯文欠统一，正学真一缕。", 
            "莆阳礼义国，敛衽殷黼冔。", 
            "缅思东湖集，复斋接前绪。", 
            "至今耆俊多，渊源此其祖。", 
            "德闳有闻孙，邂逅快披睹。", 
            "儒先教化地，师传盛称誉。", 
            "教成畀邻邦，祖训有遗矩。", 
            "岂但美彼芹，更思甘棠树。", 
            "一邑召可行，尽分皆有补。", 
            "十室有忠信，矧此万家聚。", 
            "派近源可寻，我来重瞻溯。", 
            "当年弦诵声，溪水自东注。", 
            "典刑前辈人，溪山正堪数。", 
            "安得杖屦陪，安溪溪头路。"
        ], 
        "title": "赠陈教谕", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "吾观天地间，一一皆是画与诗。", 
            "渝川有二罗，画得天地之英奇。", 
            "大罗诗名撼湖海，小罗天机勃郁不得已而水墨之。", 
            "摇毫造化已破碎，洒墨元气为淋漓。", 
            "嗟余老眼得一见，以手扪摸心然疑。", 
            "问君自古画有几，君今此画师者谁。", 
            "君言我以眼为手，天地万物皆吾师。", 
            "吾能得其意与理，貌取色相特其皮。", 
            "画成正未知似否，人人有眼谁可欺。", 
            "譬之禅宗要透脱，恋恋祖佛宁非痴。", 
            "作诗点出未来眼，一扫徐熙与郭熙。"
        ], 
        "title": "罗稚川善画作此赠之", 
        "type": "古风", 
        "yun": "支"
    }, 
    {
        "author": "赵文", 
        "era": "元", 
        "subtype": null, 
        "text": [
            "一儿攀肩猿上枝，一儿接臂倒立之。", 
            "立者忽作踞地伏，攀者引头立其足。", 
            "飞跳倏忽何轻翾，怜尔骨节柔如绵。", 
            "少年屈折支体软，红锦缠头酒论椀。", 
            "此儿巧捷未足称，江南何限无骨人。"
        ], 
        "title": "相扑儿", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "江南西风粳稻熟，网夫出门网妇哭。", 
            "天晴黄雀飞苦高，县吏椎门怒震屋。", 
            "哨声飞空健鹘过，迟速小误成蹉跎，君庖不充将奈何。"
        ], 
        "title": "网户叹", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "江南冬前虫未蛰，猎师篝火熏穴急。", 
            "山中玉面何处藏，供奉期程如束湿。", 
            "茅檐十日无炊米，蓬鬓鹑衣瘠如鬼。", 
            "但教得狸何顾尔，易牙奉君尚烹子。"
        ], 
        "title": "猎户叹", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "采采山上葛，攀藤步岩幽。", 
            "上山逢虎狼，下山逢猕猴。", 
            "归来絺绤之，藕丝香且柔。", 
            "织成一片云，精绝鬼工愁。", 
            "入笥献君王，贡职民当修。", 
            "君王不自惜，持以奉仇雠。", 
            "西施被服之，俱是越国尤。", 
            "吴王抵掌笑，于越吾何忧。", 
            "飞书益封地，谓越吾诸侯。", 
            "嗟尔采葛伴，辛苦勿叹愁。", 
            "天道有乘除，苦极行当休。", 
            "吴王沉醉姑苏上，半夜不知吴国秋。"
        ], 
        "title": "越妇采葛苦", 
        "type": "古风", 
        "yun": "尤"
    }, 
    {
        "author": "赵文", 
        "era": "元", 
        "subtype": null, 
        "text": [
            "物生何用出世早，春风红紫今枯槁。", 
            "东篱潇洒一枝秋，向来埋没不如草。", 
            "人生涉世亦如此，风雪林中要耐老。", 
            "陈君臞然一寒素，清绝谁如叔也好。", 
            "十年竟被先畴役，大袖高冠反颠倒。", 
            "黄金白璧尽辞去，独与寒花澹相保。", 
            "问君对菊何所得，租藉半空诗富藁。", 
            "百年芳臭终不歇，一时泯灭岂足道。", 
            "君不见渊明对菊无一钱，千古诗名塞穹昊。"
        ], 
        "title": "陈清叔晚菊", 
        "type": "古风", 
        "yun": "皓"
    }, 
    {
        "author": "赵文", 
        "era": "元", 
        "subtype": null, 
        "text": [
            "谭君酒狂，一笔万字不可当。", 
            "嗟哉胡为乎，不自贵重也而狂。", 
            "我知君狂不得已，欲倚杯酒呵苍苍。", 
            "苍苍不识君我识，知君胸有光怪物。", 
            "问君今年其岁几，四十一矣无何仕。", 
            "光阴诞谩不可恃，我昔行年亦如此。", 
            "相逢一醉令公喜，解剑倾囷无壮士。", 
            "一簦独行风雨里，老人夜醉谁汝止。", 
            "丈夫得志行所为，穷即低头教童子。", 
            "嗟哉乾坤如此而已矣，归来归来归来是。"
        ], 
        "title": "赠长沙谭存心", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "人生难得真生日，正使百年才遇一。", 
            "我今客里值斯时，况复主人相款密。", 
            "连宵举酒为我寿，满眼鸡豚破梨栗。", 
            "寿笺投赠盛宾友，寿觞拜舞罗弟侄。", 
            "假今家居那有此，米盐纷纠费爬栉。", 
            "去年闽山收弟骨，日夜悲啼吟蟋蟀。", 
            "岁晚方能负骨归，此愿已偿甘似蜜。", 
            "平生苦遭儿女累，十年求解如沐漆。", 
            "今年二子各成婚，坐看明年婚嫁毕。", 
            "云边太史相邂逅，许我行年七十七。", 
            "盖棺以前日一诗，万首犹堪剑南匹。", 
            "未知先生竟肯否，不肯便问天公乞。"
        ], 
        "title": "生日客朱溪主人云今年乃青山真生日也感其语作诗自寿", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "瞥然满屋飞金蛇，楼东楼西号火鸦。", 
            "天鼓百面一手挝，百年老柱神斧加。", 
            "妇女惊倒儿童哇，知君把钓江头沙。", 
            "明珠赤手龙颔拿，天翁发怒为此耶。", 
            "向来五鬼千夜叉，寒我饥我生眼花。", 
            "捧头惊窜如麇麚，从此不作穷诗家。"
        ], 
        "title": "雷震渔所之柱", 
        "type": "古风", 
        "yun": "麻"
    }, 
    {
        "author": "赵文", 
        "era": "元", 
        "subtype": null, 
        "text": [
            "老瞒智计笼天下，歌舞未终铜雀夜。", 
            "可怜用破一生心，不及当时台上瓦。", 
            "屑金作瓦费精神，那知身后旋成尘。", 
            "流传千百仅一二，付与所不知何人。", 
            "快阁仙人谀墓得，品题更费东坡墨。", 
            "研磨辛苦政未休，怜尔何年返真宅。", 
            "摩挲岁月白发生，建安七子俱彫零。", 
            "安得春醪三万斛，醉来快写短歌行。"
        ], 
        "title": "铜雀砚", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "君当学君家君子儒，西河之上可以老，诸侯端拜为师模。", 
            "君莫学君家老中郎，河南田畜岂不好，上林要牧天子羊。", 
            "祇今乐莫如耕乐，悔我从初不曾学。", 
            "作劳自可操豚蹄，旧读何妨挂牛角。", 
            "慎勿思成汤聘币起幡然，伊尹当年已大错。"
        ], 
        "title": "刘阳卜氏耕乐堂", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "云巢草虫十有七，我言蜂蚁非虫匹。", 
            "我见二虫常敬之，为有君臣天所秩。", 
            "江南此虫久已无，烦君剪取赠老夫。"
        ], 
        "title": "题画", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "芗林丑石何曾丑，化为五老如此寿。", 
            "高低俯仰各有意，清润坚贞皆可友。", 
            "剜劖刻削巧戏剧，谁为此者鸿蒙叟。", 
            "铜盆古雅出高丽，玉箸清奇原史籀。", 
            "向翁神游渺何许，此物亦落何人手。", 
            "野人得之安所用，光怪出屋惊田妇。", 
            "天生尤物必有属，诗老得之端不偶。", 
            "不须拄杖穿寒云，几案之间有庐阜。", 
            "先生自是五山一，视真庐阜犹培塿。", 
            "如何得此亦惊喜，便欲赋诗为不朽。", 
            "醉僧痴望作怪供，持此或可博升斗。", 
            "壶中九华竟不得，坡老叹息不离口。", 
            "仇池不借王驸马，诗卷纷纷愁逆取。", 
            "达人著想亦未免，何异儿童贪饼糗。", 
            "蛾眉山高隔云雾，此物今知属谁某。", 
            "世间奇宝虽可玩，鬼夺客偷谁使守。", 
            "先生一笑付偶然，吾欲藏之无何有。"
        ], 
        "title": "李士宏得芗林五老石于野人", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "今年麦熟亦可喜，紫石霏霏落钟乳。", 
            "我从田家惯饼饵，梦想风味今未已。", 
            "箬叶浮浮捲牛舌，瓷瓯泛泛割龙耳。", 
            "一丸萝卜吾岂无，悲歌不怕红娘子。", 
            "诗成不满贵公笑，书生岂识饼十字。"
        ], 
        "title": "麦熟", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "梦跨海风出埃𥂊，万顷琼瑶双履踏。", 
            "四无畔岸水连天，两椀琉璃自相合。", 
            "当时我外更无人，仙圣往来班杂遝。", 
            "恍然梦觉失清游，正似明珠埋蚌蛤。", 
            "十年对月心自拜，江南沙土老额塌。", 
            "羡君持月海天游，万里乾坤云一匝。", 
            "乘槎径到斗牛间，细语星辰相问答。", 
            "知君此行有奇遇，直挟星书扣阊阖。", 
            "群仙若问青山人，白发秋深坐萧飒。"
        ], 
        "title": "彭海月北游", 
        "type": "古风", 
        "yun": "合"
    }, 
    {
        "author": "赵文", 
        "era": "元", 
        "subtype": null, 
        "text": [
            "写经母血尽，长素母容枯。", 
            "烧蜜炼顶臂，孰非母肌肤。", 
            "岂不痛至骨，为母忍斯须。", 
            "南北万馀里，来往如趁虚。", 
            "天高孝可感，报应非浮屠。", 
            "出门访东家，遇否不可虞。", 
            "茫然求我天，再见得所图。", 
            "昔者别儿时，那有此头颅。", 
            "明明陈左验，大恸绝复苏。", 
            "向来相妒人，泣下成欷歔。", 
            "收泪相劳苦，何异得乳雏。", 
            "不即遂其志，彼张非丈夫。", 
            "冠巾有妇子，谅亦母所娱。", 
            "为佛再有母，初志不敢渝。", 
            "但期百年内，奉母与佛俱。", 
            "虽非圣贤事，区区守其愚。", 
            "为君赋高谊，感我真穷孤。", 
            "弃我十二年，人母我独无。", 
            "天涯尚可寻，地下不可呼。"
        ], 
        "title": "何和尚寻母", 
        "type": "古风", 
        "yun": null
    }, 
    {
        "author": "赵文", 
        "era": "元", 
        "subtype": null, 
        "text": [
            "团圆一片冰，出自蚕女红。", 
            "何言入君手，动摇生清风。", 
            "一朝弃箧笥，零落如秋蓬。", 
            "时节自当尔，君子讵无终。"
        ], 
        "title": "婕妤怨", 
        "type": "古风", 
        "yun": "东"
    }, 
    {
        "author": "赵文", 
        "era": "元", 
        "subtype": null, 
        "text": [
            "团圆一片冰，出自蚕女红。", 
            "何言入君手，动摇生清风。", 
            "一朝弃箧笥，零落如秋蓬。", 
            "时节自当尔，君子讵无终。"
        ], 
        "title": "婕妤怨", 
        "type": "古风", 
        "yun": "东"
    }, 
    {
        "author": "熊鉌", 
        "era": "元", 
        "subtype": "五言绝句", 
        "text": [
            "儒道未易行，俛首为禄仕。", 
            "仕而不得禄，卓哉见廉吏。"
        ], 
        "title": "送税官仇副使诗十首（河朔人） 其一", 
        "type": "绝句", 
        "yun": null
    }, 
    {
        "author": "熊鉌", 
        "era": "元", 
        "subtype": "五言绝句", 
        "text": [
            "关征足自润，人谓恶能廉。", 
            "吾独知彦脩，一叶亦不沾。"
        ], 
        "title": "送税官仇副使诗十首（河朔人） 其二", 
        "type": "绝句", 
        "yun": "盐"
    }, 
    {
        "author": "熊鉌", 
        "era": "元", 
        "subtype": "五言绝句", 
        "text": [
            "莆城如斗大，征额钜万积。", 
            "逭责犹未能，馀润安可得。"
        ], 
        "title": "送税官仇副使诗十首（河朔人） 其三", 
        "type": "绝句", 
        "yun": null
    }, 
    {
        "author": "熊鉌", 
        "era": "元", 
        "subtype": "五言绝句", 
        "text": [
            "市廛有宽征，僚吏无间言。", 
            "弊例亦麾却，益知彦脩贤。"
        ], 
        "title": "送税官仇副使诗十首（河朔人） 其四", 
        "type": "绝句", 
        "yun": null
    }, 
    {
        "author": "熊鉌", 
        "era": "元", 
        "subtype": "五言绝句", 
        "text": [
            "课馀自哦诗，诗罢还教子。", 
            "时时视橐馀，质鬻市薪米。"
        ], 
        "title": "送税官仇副使诗十首（河朔人） 其五", 
        "type": "绝句", 
        "yun": null
    }, 
    {
        "author": "熊鉌", 
        "era": "元", 
        "subtype": "五言绝句", 
        "text": [
            "世无半山叟，叹息屏间诗。", 
            "曾参尚投杼，知己何敢期。"
        ], 
        "title": "送税官仇副使诗十首（河朔人） 其六", 
        "type": "绝句", 
        "yun": "支"
    }, 
    {
        "author": "熊鉌", 
        "era": "元", 
        "subtype": "五言绝句", 
        "text": [
            "古来抱关人，玩世可无闷。", 
            "内省既不愆，得仁又何怨。"
        ], 
        "title": "送税官仇副使诗十首（河朔人） 其七", 
        "type": "绝句", 
        "yun": "愿"
    }, 
    {
        "author": "熊鉌", 
        "era": "元", 
        "subtype": "五言绝句", 
        "text": [
            "正直男子身，自有神与谋。", 
            "世治天理现，何必事祷求。"
        ], 
        "title": "送税官仇副使诗十首（河朔人） 其八", 
        "type": "绝句", 
        "yun": "尤"
    }, 
    {
        "author": "熊鉌", 
        "era": "元", 
        "subtype": "五言绝句", 
        "text": [
            "彦脩但自脩，逆境堪进德。", 
            "知我自有天，纯固在学力。"
        ], 
        "title": "送税官仇副使诗十首（河朔人） 其九", 
        "type": "绝句", 
        "yun": "职"
    }, 
    {
        "author": "熊鉌", 
        "era": "元", 
        "subtype": "五言绝句", 
        "text": [
            "世事良可见，浩荡书生心。", 
            "先民亦会计，儒道终当行。"
        ], 
        "title": "送税官仇副使诗十首（河朔人） 其十", 
        "type": "绝句", 
        "yun": null
    }, 
    {
        "author": "熊鉌", 
        "era": "元", 
        "subtype": "七言绝句", 
        "text": [
            "荒山十室九无人，行道三年两调兵。", 
            "闻得老贪今授首，老夫买犊要春耕。"
        ], 
        "title": "上张廉访 其一", 
        "type": "绝句", 
        "yun": "庚"
    }, 
    {
        "author": "熊鉌", 
        "era": "元", 
        "subtype": "七言绝句", 
        "text": [
            "书生久叹三纲绝，天道那无一发存。", 
            "东海不须更忧旱，迩来一妇已无冤。"
        ], 
        "title": "上张廉访 其二", 
        "type": "绝句", 
        "yun": "元"
    }, 
    {
        "author": "熊鉌", 
        "era": "元", 
        "subtype": "七言绝句", 
        "text": [
            "道傍竹马綵旌旗，颂德歌辞纪政碑。", 
            "使者郊原问民瘼，也应采到老夫诗。"
        ], 
        "title": "上张廉访 其三", 
        "type": "绝句", 
        "yun": "支"
    }, 
    {
        "author": "熊鉌", 
        "era": "元", 
        "subtype": "七言绝句", 
        "text": [
            "远水萧萧荻苇风，月明云外叫孤鸿。", 
            "丹枫拥被疏蓬底，梦断山深野寺钟。"
        ], 
        "title": "平江舟中不寐", 
        "type": "绝句", 
        "yun": null
    }, 
    {
        "author": "熊鉌", 
        "era": "元", 
        "subtype": "七言绝句", 
        "text": [
            "轻寒无赖入征裘，野水闲云总是愁。", 
            "极目远山横霭外，数声鸣橹过蘋洲。"
        ], 
        "title": "江边客舍", 
        "type": "绝句", 
        "yun": "尤"
    }, 
    {
        "author": "熊鉌", 
        "era": "元", 
        "subtype": "七言绝句", 
        "text": [
            "青烟著雨傍楼横，辗转虚窗梦不成。", 
            "客里清愁无可奈，卧听檐溜泻秋声。"
        ], 
        "title": "客舍雨", 
        "type": "绝句", 
        "yun": "庚"
    }, 
    {
        "author": "熊鉌", 
        "era": "元", 
        "subtype": "七言绝句", 
        "text": [
            "忧世心衰且乐天，不妨飞咏此云川。", 
            "天高地下有千载，物换人非无百年。"
        ], 
        "title": "游南园次傍花随柳句 其一", 
        "type": "绝句", 
        "yun": "先"
    }, 
    {
        "author": "熊鉌", 
        "era": "元", 
        "subtype": "七言绝句", 
        "text": [
            "柳绿花红别一天，新来人物旧山川。", 
            "若为唤起尧夫梦，再整三千六百年。"
        ], 
        "title": "游南园次傍花随柳句 （读《皇王大纪》） 其二", 
        "type": "绝句", 
        "yun": "先"
    }, 
    {
        "author": "熊鉌", 
        "era": "元", 
        "subtype": "七言绝句", 
        "text": [
            "一声羌笛晚风斜，再问花期便觉赊。", 
            "茵幌泥沙可随分，莫将春意殢残花。"
        ], 
        "title": "咏盆梅（和无咎）", 
        "type": "绝句", 
        "yun": "麻"
    }, 
    {
        "author": "熊鉌", 
        "era": "元", 
        "subtype": "七言绝句", 
        "text": [
            "一滴流浆石骨穿，于今一掬扫炎氛。", 
            "鹤仙业已成陈迹，瀑布声中隐剑痕。"
        ], 
        "title": "石壁泉", 
        "type": "绝句", 
        "yun": null
    }, 
    {
        "author": "熊鉌", 
        "era": "元", 
        "subtype": "五言律诗", 
        "text": [
            "吾宗贤叔父，穷壤一全人。", 
            "欲义终取义，求仁果得仁。", 
            "夜常形梦寐，昼亦想精神。", 
            "寄语贤孙子，天知我一真。"
        ], 
        "title": "赠朱仁甫", 
        "type": "律诗", 
        "yun": "真"
    }, 
    {
        "author": "熊鉌", 
        "era": "元", 
        "subtype": "五言律诗", 
        "text": [
            "出门喜清旷，兴尽唤归船。", 
            "携手共明月，知心惟老天。", 
            "暮潮生远浦，秋色满平田。", 
            "落落男儿事，相逢岂偶然。"
        ], 
        "title": "荒城步月", 
        "type": "律诗", 
        "yun": "先"
    }, 
    {
        "author": "熊鉌", 
        "era": "元", 
        "subtype": "五言律诗", 
        "text": [
            "树色连云色，春归物更妍。", 
            "落红飘近岸，新绿涨平川。", 
            "野鹳窥渔笱，沙鸥避客船。", 
            "斜阳江上立，搔首意茫然。"
        ], 
        "title": "泊舟野望", 
        "type": "律诗", 
        "yun": "先"
    }, 
    {
        "author": "熊鉌", 
        "era": "元", 
        "subtype": "五言律诗", 
        "text": [
            "天池有佳水，云气护深山。", 
            "我爱泓澄好，人嫌泽润悭。", 
            "暗空鸣滴滴，高壁泻潺潺。", 
            "渐近尘泥涴，何时复此还。"
        ], 
        "title": "蒙泉", 
        "type": "律诗", 
        "yun": "删"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "铜驼巷陌棘风凉，尚记东都旧帝乡。", 
            "甲马营空云气远，杜鹃声老洛园荒。", 
            "天开地辟人才出，风起云飞汗竹香。", 
            "倘得行窝容我老，春风借地种姚黄。"
        ], 
        "title": "送洛阳靳都事（隆武本作司）", 
        "type": "律诗", 
        "yun": "阳"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "自从尧历数昌辰，已是三千六百春。", 
            "渺渺文明知几聚，悠悠盖壤定何人。", 
            "斯文一缕千钧日，我辈三纲五典身。", 
            "日迈月征各珍重，几多疏缺待弥纶。"
        ], 
        "title": "别福清（隆武本作三山）诸友", 
        "type": "律诗", 
        "yun": "真"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "万叠青山锁暮阴，倚栏凝伫意深深。", 
            "趁时士女忺秦服，学语儿童解楚吟。", 
            "当日繁华逐流水，何年拱把秀穹林。", 
            "辽东俎豆铜川筮，认取斯人万古心。"
        ], 
        "title": "闻读书有感（和无咎）", 
        "type": "律诗", 
        "yun": "侵"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "万古纲常六尺躯，可嗤杜老悔为儒。", 
            "林间已听鸠呼妇，竹外行看凤引雏。", 
            "倘有牛眠先卜兆，岂无盘谷早营菟。", 
            "世间忙处应多错，尽把韦弦玩座隅。"
        ], 
        "title": "勉无咎 其一", 
        "type": "律诗", 
        "yun": "虞"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "唤作三才祇此躯，乾坤一日可无儒。", 
            "稍馀礼义存馀脉，亟把诗书教小雏。", 
            "黑窣窣时鱼是鲁，声呜呜处虎为菟。", 
            "祇今时节当如此，可笑迂生独向隅。"
        ], 
        "title": "勉无咎 其二", 
        "type": "律诗", 
        "yun": "虞"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "大隐东南第几峰，我思论学武夷翁。", 
            "春秋时义今如昨，文献风流已不同。", 
            "阳欲复时宜静俟，道当穷处有时通。", 
            "先生若有观梅约，好把篇诗和渚宫。"
        ], 
        "title": "经理武夷书院", 
        "type": "律诗", 
        "yun": "东"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "当年卫道大贤功，人士今知有学宫。", 
            "自叹升堂惭董子，岂无笑列议韩公。", 
            "儒风济济衣冠旧，世事茫茫尘网中。", 
            "我已结茅溪五曲，飞鸿尚许溯天风。"
        ], 
        "title": "经理建阳县学", 
        "type": "律诗", 
        "yun": "东"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "野田秋溜正潺潺，新翠乔林绕舍环。", 
            "淡日凝烟横别浦，斜风吹雨过前山。", 
            "柴扉初放牛羊出，渔艇方携蟹蛤还。", 
            "自笑平生爱游览，天教长在水云间。"
        ], 
        "title": "越州道中", 
        "type": "律诗", 
        "yun": "删"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "西风凉信入虚檐，絺绤微单已戒严。", 
            "乡梦不随秋夜永，客愁偏向雨声添。", 
            "清高鸣雁低云海，漂泊流萤傍竹帘。", 
            "搔首寒灯楼舍悄，行藏自晓不须占。"
        ], 
        "title": "客里书事", 
        "type": "律诗", 
        "yun": "盐"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "久客为邻忆杖藜，情亲端与弟兄齐。", 
            "一生磨蚁团团走，百事枰棋著著低。", 
            "武定波寒看落月，石头秋晚吊荒蹊。", 
            "茅檐作计能成否，破壁何堪草满畦。"
        ], 
        "title": "奉怀明仲旧邻舍", 
        "type": "律诗", 
        "yun": "齐"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "竹窗渐白卷寒衾，上巳才过节物深。", 
            "野杏出篱明望眼，蒌蒿满地蔼愁心。", 
            "已知赋分多行役，焉用诗鸣得赏音。", 
            "春在江山无限好，缓驱羸马度烟林。"
        ], 
        "title": "芜湖过繁昌旅舍萧然偶书", 
        "type": "律诗", 
        "yun": "侵"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "晓日曈曈一岁初，乡闾盛会说吾庐。", 
            "运当尧历三千六，数协羲图五十馀。", 
            "脩竹岁寒欣得友，野花春色且携书。", 
            "大篇听取艰贞训，万古天心定不虚。"
        ], 
        "title": "乙巳元日鳌峰书院会拜五十五人", 
        "type": "律诗", 
        "yun": "鱼"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "一见识君多道气，再陪杖屦此跻攀。", 
            "高山流水知公志，明月清风共我闲。", 
            "落落半生心未泯，寥寥千载事相关。", 
            "出山一步尘埃满，便好赍粮莫出山。"
        ], 
        "title": "入武夷山二首 其一", 
        "type": "律诗", 
        "yun": "删"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "试问山中亦何好，见山便自喜居山。", 
            "不堪造物半生役，枉使男儿百岁闲。", 
            "天柱沈冥阴雨外，幔亭缥渺彩云间。", 
            "苍生辛苦何终极，控鹤仙人去不还。"
        ], 
        "title": "入武夷山二首 其二", 
        "type": "律诗", 
        "yun": "删"
    }, 
    {
        "author": "熊鉌", 
        "era": "元", 
        "subtype": "七言律诗", 
        "text": [
            "五月凉巾陟翠微，竹根香露湿人衣。", 
            "云行老树青猿过，雪落长溪白鹭飞。", 
            "仙径好花愁急雨，洞亭芳草怨斜晖。", 
            "我来只欲平林去，细叩先生玉版扉。"
        ], 
        "title": "咏武夷怀朱晦翁", 
        "type": "律诗", 
        "yun": "微"
    }, 
    {
        "author": "熊进德", 
        "era": "元", 
        "subtype": null, 
        "text": [
            "金丝络索双凤头，小叶尖眉未著愁。", 
            "大姑昨夜苕溪过，新歌学得唱湖州。"
        ], 
        "title": "西湖竹枝词二首 其一", 
        "type": "词", 
        "yun": null
    }, 
    {
        "author": "熊进德", 
        "era": "元", 
        "subtype": null, 
        "text": [
            "销金锅边玛瑙玻，争似侬家春最多。", 
            "蝴蝶满园飞不去，好花红到剪春罗。"
        ], 
        "title": "西湖竹枝词二首 其二", 
        "type": "词", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "仙人巳归白云中，空馀手植青枝桐。", 
            "根柯盘郁如蛟龙，一朝辟历驱雷公，烈火半爇随狂风。", 
            "箕子之裔多髯翁，才气迈俗惊愚蒙。", 
            "抱持来归寻国工，斲为二琴含商宫。", 
            "我来自北欣相逢，持一赠我为我容。", 
            "自吾得此不敢寐，终夜起坐弹孤鸿。", 
            "下弦清泠上黄钟，转弦更张涕满胸。", 
            "黄虞巳远将无同，恨君不识牙与钟。", 
            "恨我不识瞽与矇，《周南》《大雅》当谁从。"
        ], 
        "title": "谢鲜于伯几惠震馀琴云是许旌阳手植桐所斲", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "吾闻伯乐善相马，一顾千金长高价。", 
            "何人倜傥买权奇，满眼驽骀居枥下。", 
            "张君年少目有神，走半江湖多阅人。", 
            "我生瘦愞乏骏骨，浪许腾骧防失真。", 
            "连朝春雨今始晴，花枝照眼生春情。", 
            "楼前山色横翠霭，湖上柳黄飞乱莺。", 
            "便须沽酒与君饮，醉倒花前犹满引。", 
            "懒从唐举问流年，欲向德翁谋小隐。"
        ], 
        "title": "赠相者", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "列仙之儒山泽臞，手中黄纸新除书。", 
            "教官虽冷实清选，当涂山川如画图。", 
            "我生无能百不如，盍不从君赋归与。", 
            "请君为我酹大白，矫首南望心烦纡。"
        ], 
        "title": "送朱仲阳太平教授", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "高侯胸中有秋月，能照山川尽豪发。", 
            "戏拈小笔写微茫，只尺分明见吴越。", 
            "楼中美人列仙臞，爱之自言天下无。", 
            "西窗暗雨政愁绝，灯前还展夜山图。"
        ], 
        "title": "题李公略所藏高彦敬夜山图", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "上清真人天上来，云收雾敛天门开。", 
            "手持玺书归故里，琼琚玉佩相追陪。", 
            "堂上老仙千岁寿，喜儿归来酌春酒。", 
            "帝命建尔于上公，老仙拜前儿拜后。", 
            "古来子贵父母荣，今见恩荣萃一门。", 
            "紫衣玉带照华发，金冠瑶简明朝暾。", 
            "人间五福谁能备，岁晚寒香满天地。", 
            "真人妙行我所知，曾是玉皇香案吏。"
        ], 
        "title": "赠吴真人", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "大山崒嵂摩青天，小山平远通云烟。", 
            "商侯胸中有丘壑，信手落笔分清妍。", 
            "阆风玄圃元不远，粲烂金碧流潺湲。", 
            "参差涧谷楼观起，萦纡石路朱桥连。", 
            "松风飕飗响虚阁，棋声剥琢来群仙。", 
            "渔歌樵唱渺何许，纶巾羽扇清溪边。", 
            "高情自有泉石趣，凉意不受尘埃缠。", 
            "世间书画亦岂少，谁能真赏如公贤。", 
            "华堂风日不到处，绝胜绣幕空高悬。", 
            "举觞酌酒为公寿，眼明对此三千年。"
        ], 
        "title": "题也先帖木儿开府宅壁画山水歌", 
        "type": "古风", 
        "yun": "先"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "燕燕复燕燕，孤飞不忍见。", 
            "故雄巳作长别离，孀雌守节令人羡。", 
            "昔日双双拂烟草，十年独宿梁间藻。", 
            "叹息人间贞妇少，人独何心不如鸟。"
        ], 
        "title": "孤燕曲", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "宿云初散青山湿，落红缤纷溪水急。", 
            "桃花源里得春多，洞口春烟摇绿萝。", 
            "绿萝摇烟挂绝壁，飞流淙下三千尺。", 
            "瑶草离离满涧阿，长松落落凌空碧。", 
            "鸡鸣犬吠自成村，居人至老不相识。", 
            "瀛洲仙客知仙路，点染丹青寄轻素。", 
            "何处有山如此图，移家欲向山中住。"
        ], 
        "title": "题商德符学士桃源春晓图", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "雨声滴夜清漏长，朱帘金幕浮新凉。", 
            "闺中美人动裁剪，故罗衣袂生秋香。", 
            "东邻剥枣西邻穫，旅馆无人念飘泊。", 
            "馀不潦尽涵清辉，芙蓉压堤怨不归。", 
            "墙根草绿阴蛾飞。"
        ], 
        "title": "秋夜曲 其一", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "蒲萄架空堕殷玉，遥夜露寒生体粟。", 
            "暗蛩栖草鸣不平，无丝络纬空劳促。", 
            "梦魂苦短道苦长，万山深处非吾乡。", 
            "玉虫摇缸萤入屋，去雁来鱼应可卜。", 
            "醒眼荧荧愁万斛。"
        ], 
        "title": "秋夜曲 其二", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "以笏击蛇有孔公，义与段公击贼同。", 
            "事之钜细虽有异，正气愤激生于中。", 
            "伟哉孔公圣人裔，岂听妖邪乱民志。", 
            "即今槐木一尺强，气象凛凛含风霜。", 
            "子孙守之慎宝藏，绝胜象牙堆满床。"
        ], 
        "title": "孔道辅击蛇笏", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "一年之计种谷，十年之计种木。", 
            "百年种德知何事，插架鳞鳞书满屋。", 
            "世人责报嗟何速，我自无心徼后福。", 
            "日中为市百贾闹，竞逐锥刀蛾赴烛。", 
            "鬻书之利虽云薄，要令举世沾膏馥。", 
            "为贤为智皆由此，耕也未必能干禄。", 
            "他年种德看成功，远在子孙应可卜。"
        ], 
        "title": "李氏种德斋诗", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "秋雨新巳风日清，匆闻剥啄紫门声。", 
            "出逢麻衣老仙伯，身长七尺双瞳明。", 
            "平生学道几半世，一见洒洒心为倾。", 
            "大道无为返尔朴，自然有路通长生。", 
            "我今素发飒以白，宦途久矣思归耕。", 
            "吴兴山水况清绝，白云满岭堪怡情。", 
            "老仙何当从我去，小筑茅屋依峥嵘。", 
            "还丹已就蓬岛近，笑指尘海寻方平。"
        ], 
        "title": "赠张彦古", 
        "type": "古风", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "汉二千石入为相，邑令或入为三公。", 
            "圣朝用人亦复尔，予以此贺田河中。", 
            "田侯年少与子友，今三十年俱白首。", 
            "离觞未尽去马鸣，愁向风前折杨柳。"
        ], 
        "title": "送田师孟知河中府", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "赵子居室名耘庵，不以雨旸为旱潦。", 
            "寸田尺宅勤自治，稂莠芟夷嘉谷好。", 
            "平生万事无助长，岁晚所收皆至宝。", 
            "我托官联几一载，怀抱於人每倾倒。", 
            "交情雅有古淡风，此意难为轻薄道。", 
            "况我同姓古所敦，百世可知宜细考。", 
            "三十年来如一梦，白发相看今尽老。", 
            "我方告归理墓田，莫怪赋诗殊草草。"
        ], 
        "title": "赵克敬耘庵", 
        "type": "古风", 
        "yun": "皓"
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "骐驎腰袅世常有，伯乐不生淹栈豆。", 
            "歘见此图神自王，权奇磊落龙为友。", 
            "隅目晶荧生紫光，锦毛错落蒙清霜。", 
            "霜蹄蹙踏寒玉响，雾鬣振动秋风凉。", 
            "朝浴扶桑腾浩荡，莫秣昆崙超象网。", 
            "雄姿似隘六合小，盛气欲籋浮云上。", 
            "嗅尘一喷惊肉飞，奋迅不受人间鞿。", 
            "岂惟万马羞欲死，直与八骏争先驰。", 
            "只今相者多举肥，叹息此图谁复知。", 
            "君不见王处冲，半生隐德真成痴。"
        ], 
        "title": "燕脂骏图歌", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "有僧有僧住江心，以色杀人凶且淫。", 
            "贪官若吏私其金，灭迹钜海无由寻。", 
            "安知冤魂痛不释，群然号诉众所觌。", 
            "尽诛凶俦冤始白，谁其白之捏古伯。"
        ], 
        "title": "赠捏古伯", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "高郎八岁失其母，每一言之泪如雨。", 
            "忽然有信自北来，知道慈亲在临汝。", 
            "艰难一别四十年，惊喜失声浑欲舞。", 
            "水行有舟陆有车，襆被即行身欲羽。", 
            "遥想团栾再拜时，膝下抱持喧笑语。", 
            "人生天地谁无母，此别真如隔今古。", 
            "焉知孝感动神明，万里言归复相睹。", 
            "吴兴山水清且远，指日安舆还乐土。", 
            "我当理舟楫迎汝，买红缠酒刲肥羜。", 
            "斑衣喜色映庭萱，白发从教老农圃。"
        ], 
        "title": "送高郎仲德往汝州迎母", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "倦游客子何时去，屡欲言归天未许。", 
            "故乡乐事时上心，破浪长鱼日登俎。", 
            "一蓑一笠得自由，某水某丘犹可数。", 
            "前年有诏举逸民，一旦驰驿登天府。", 
            "岂知佐理自有才，勉强尽瘁终无补。", 
            "青春憔悴过花鸟，白日勾稽困文簿。", 
            "栖栖颜汗逐英俊，往往笑谈来讪侮。", 
            "倦㒒思归语见侵，瘦马长饥骨相拄。", 
            "天生我公出瑞世，辅相明时期复古。", 
            "好将图画上凌烟，未遂衣冠挂神武。", 
            "髭须半白称貂蝉，步履渐轻宜印组。", 
            "道长自觉小人消，乱沮政须君子怒。", 
            "得闲有兆天与祥，吉梦初回月当户。", 
            "因公此意乞归田，不辞歌诗为公舞。"
        ], 
        "title": "次韵叶公右丞纪梦", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "至元年间岁辛卯，建宁总管有马谋。", 
            "间因盗起建阳县，欲引镇军肆诛屠。", 
            "闻民张氏有女子，小名月娘美且姝。", 
            "思得此女恣淫泆，乃诬张氏与贼俱。", 
            "月娘逃匿不可得，旁及邻女遭奸污。", 
            "既得月娘欲灭口，父母亲戚皆囚俘。", 
            "一家九人一时毙，痛入骨髓天难呼。", 
            "其馀五人亦濒死，身被榜掠无完肤。", 
            "人家不幸产尤物，破家灭族真无辜。", 
            "杨侯天瑞为府判，深疑此事皆虚诞。", 
            "奋髯仗义以死争，力谓马谋当并按。", 
            "月娘得脱为良人，待尽残囚出狱犴。", 
            "沉冤极枉一旦伸，台省交章同论荐。", 
            "圣神天子甚明察，诏下天门发英断。", 
            "马谋竟以罪伏诛，行路闻之亦咨叹。", 
            "邑人为侯生立祠，牲酒缤纷勤荐祼。", 
            "杨侯平反世希有，宜有升迁示旌劝。", 
            "政事固因才德美，岁月难将资品算。", 
            "即今巳过二十年，那抛朱绂换青衫。", 
            "皋夔在位方进贤，请为诵我平冤萹。"
        ], 
        "title": "杨天瑞府判平冤诗", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "泰山亦一拳石多，势雄齐鲁青巍峨。", 
            "此石却是小岱岳，峰峦无数生陂陀。", 
            "千岩万壑来几上，中有绝涧横天河。", 
            "粤从混沌元气判，自然凝结非镌磨。", 
            "人间奇物不易得，一见大叫争摩挲。", 
            "米公平生好奇者，大书深刻无差讹。", 
            "傍有小研天所造，仰受笔墨如圆荷。", 
            "我欲为君书道德，但愿此石不用鹅。", 
            "巧偷豪夺古来有，问君此意当如何。"
        ], 
        "title": "赋张秋泉真人所藏研山", 
        "type": "古风", 
        "yun": "歌"
    }, 
    {
        "author": "熊梦祥", 
        "era": "元", 
        "subtype": null, 
        "text": [
            "荒草堆，燕人号为笞女台。", 
            "金源萧后饬宫女，表正壶范出圣裁。", 
            "此事庸或有，史笔独不该。", 
            "繁华若流水，去者不复回。", 
            "后人见遗迹，孰不兴远怀。", 
            "閒花野草今犹昔，当时美人安在哉。"
        ], 
        "title": "笞女台歌（并引）", 
        "type": "古风", 
        "yun": null
    }, 
    {
        "author": "熊梦祥", 
        "era": "元", 
        "subtype": null, 
        "text": [
            "行行别楚州，秋芜半苍莽。", 
            "关河飏旌旗，令人心怏怏。", 
            "礼乐百年间，于焉日悽怆。", 
            "历此艰危中，别郡政劳攘。", 
            "何由得清夷，复见桑麻长。", 
            "故人居桃源，买舟得独往。", 
            "坐我广厦间，薄言慰遐想。", 
            "维此秋方中，桂月延清赏。", 
            "连甍接层台，夜色亦萧爽。", 
            "主人情更真，顿觉脱尘鞅。", 
            "吴歈侑金尊，讴歌共抵掌。", 
            "欢会亦可期，乐事非勉强。", 
            "醉后下高楼，凉月犹在仰。"
        ], 
        "title": "春晖楼分韵得仰字", 
        "type": "古风", 
        "yun": null
    }, 
    {
        "author": "熊梦祥", 
        "era": "元", 
        "subtype": null, 
        "text": [
            "丁督护，郎上马，将星煌煌，干戈戚扬。", 
            "貔貅百万羽林郎，旌旗所指孰敢当。", 
            "丁督护，郎下马，穹庐满野，笑言哑哑。", 
            "良家女儿擎玉斝，夜来叶落消长夜。", 
            "丁督护，郎进兵，旗电鼓霆，泽剑流星。", 
            "指麾卫军歌楚声，主将倾危血刃腥。", 
            "丁督护，魂来归，少妻娇儿，涕泗涟洏。", 
            "去时鞍马何人骑，肘后玉印今归谁？", 
            "呜呼猗戏，国之梁栋，哲人萎萎！"
        ], 
        "title": "丁都护", 
        "type": "古风", 
        "yun": null
    }, 
    {
        "author": "熊梦祥", 
        "era": "元", 
        "subtype": null, 
        "text": [
            "铁珊瑚树飞鬼蝶，王子敝舄不许蹑。", 
            "乞与海神神不收，涌树雪晴光晔晔。", 
            "何人泼墨澹复浓，使我一见成心猎。", 
            "便令退从未画前，无孔笛中宫徵叶。"
        ], 
        "title": "题柏子庭枯木", 
        "type": "古风", 
        "yun": "叶"
    }, 
    {
        "author": "熊梦祥", 
        "era": "元", 
        "subtype": "七言绝句", 
        "text": [
            "夫人写竹何纵横，错刀离离光怪生。", 
            "安得月明招白凤，玉阑西畔听秋声。"
        ], 
        "title": "题管夫人竹", 
        "type": "绝句", 
        "yun": "庚"
    }, 
    {
        "author": "熊梦祥", 
        "era": "元", 
        "subtype": "七言绝句", 
        "text": [
            "曾障西风十二阑，亭亭醉醒碧波寒。", 
            "月边青鸟无消息，流落人间作画看。"
        ], 
        "title": "题二色芙蓉便面", 
        "type": "绝句", 
        "yun": "寒"
    }, 
    {
        "author": "熊梦祥", 
        "era": "元", 
        "subtype": "七言绝句", 
        "text": [
            "蓟丘道人写潇洒，烟寒兔齿石苍苍。", 
            "素娥剪翠云叶乱，三十六陂春水香。"
        ], 
        "title": "题李息斋竹", 
        "type": "绝句", 
        "yun": "阳"
    }, 
    {
        "author": "熊梦祥", 
        "era": "元", 
        "subtype": "七言绝句", 
        "text": [
            "傍路依山到处生，只因樵牧惯相轻。", 
            "若教尘俗如桃李，未必梅花肯作兄。"
        ], 
        "title": "题画山矾", 
        "type": "绝句", 
        "yun": "庚"
    }, 
    {
        "author": "熊梦祥", 
        "era": "元", 
        "subtype": "七言绝句", 
        "text": [
            "紫禁春醲雪未消，年年香冷只飘飖。", 
            "许身入画酬清赏，不嫁东风过小桥。"
        ], 
        "title": "题王元章梅", 
        "type": "绝句", 
        "yun": "萧"
    }, 
    {
        "author": "熊梦祥", 
        "era": "元", 
        "subtype": "七言绝句", 
        "text": [
            "蕺山老媪本无知，恰值将军乘兴时。", 
            "竹扇一时光怪动，莫教低价与元规。"
        ], 
        "title": "题蕺山题扇图", 
        "type": "绝句", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "更从何处访蓬壶，花满平堤水满湖。", 
            "韩嫣金丸落飞鸟，王乔仙履下双凫。", 
            "姬姜自爱千金貌，游侠轻量一斛珠。", 
            "我老不知年少事，水边行散似春雩。"
        ], 
        "title": "重用韵", 
        "type": "律诗", 
        "yun": "虞"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "江南春水碧於天，白鸟沧洲兴渺然。", 
            "刺绣可能如倚市，力田终不似逢年。", 
            "几因莼菜怀张翰，欲把丹砂访稚川。", 
            "才力如君强健在，不妨沽酒醉花前。"
        ], 
        "title": "次韵西云长老赠周仲和", 
        "type": "律诗", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "浣花溪上草堂存，今见能诗几代孙。", 
            "橘刺藤梢隐丛竹，椒浆桂酒荐芳荪。", 
            "日长画省文书静，春近岷江雪浪奔。", 
            "我向东吴君向蜀，别离从古解销魂。"
        ], 
        "title": "送杜伯玉四川行省都事", 
        "type": "律诗", 
        "yun": "元"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "曾是先皇侍从班，龙髯飞去竟难攀。", 
            "重来赤日黄尘里，梦到清泉白石间。", 
            "岂有文章供世用，久判渔钓与云閒。", 
            "何当便理南归棹，呼酒登楼看弁山。"
        ], 
        "title": "次韵李秀才见赠", 
        "type": "律诗", 
        "yun": "删"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "今年人日与春并，人得春来喜气迎。", 
            "宫柳风微金缕重，御沟冰泮玉鳞生。", 
            "阴消已觉馀寒散，阳长争看晓日明。", 
            "霜鬓綵幡浑不称，强题新句慰羁情。"
        ], 
        "title": "人日立春", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "苦欲留君君不留，奋髯跨马走甘州。", 
            "功名到手不可避，富贵逼人那得休。", 
            "春酒蒲萄歌窈窕，秋沙苜蓿饱骅骝。", 
            "儒冠也有封侯相，万里归来尚黑头。"
        ], 
        "title": "送岳德敬提举甘肃儒学", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "锦屏山下蜀江清，阆州城南春意生。", 
            "投壶今见诗书帅，树羽遥怜鼓角营。", 
            "远戍固须烦将略，杂耕因足见民情。", 
            "梅花到日应如雪，折取繁枝一寄声。"
        ], 
        "title": "送萧万户镇阆州", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "珍重王门晚受知，一年长恨曳裾迟。", 
            "分瓯共酌人参饮，绕径同看芍药枝。", 
            "华屋焚香凝燕寝，画屏摘句写乌丝。", 
            "吴船万里东南去，采尽蘋花有所思。"
        ], 
        "title": "留别沈王", 
        "type": "律诗", 
        "yun": "支"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "年过五十已无闻，老子犹容醉吐茵。", 
            "短棹冲寒投别墅，朱轓行雪布阳春。", 
            "诗成自可追群玉，笔冻真成秃万㕙。", 
            "且喜丰年多美酒，传杯慎勿厌□巡。"
        ], 
        "title": "德昌总管雪后见过而余适往德清别业归来承惠诗走笔奉和", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "夜深万籁寂无闻，晓看平阶展素茵。", 
            "茗椀纵寒终有韵，梅花虽冷自知春。", 
            "使君磊落如天骥，老我堆豗似冻㕙。", 
            "深愧闭门高卧客，枉劳车骑巳三巡。"
        ], 
        "title": "三日后再雪德昌复枉骑见过既而复和前萹见赠辄亦次韵", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "公庭拜罢笑声闻，晓色曈曈射锦茵。", 
            "元日不阴占乐岁，太平有象兆新春。", 
            "不知何地来银瓮，复报诸方致白㕙。", 
            "四海治安封禅举，岱宗久已望东巡。"
        ], 
        "title": "已酉元日朝拜喜晴总管次前韵见教复和一首", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "泽国人烟一聚间，时看华屋出林端。", 
            "巳寻竹院心源净，更上松楼眼界宽。", 
            "千古不磨唯佛法，百年多病只儒冠。", 
            "相逢已定诗盟了，他日重寻想未寒。"
        ], 
        "title": "游乌镇次韵千濑长老", 
        "type": "律诗", 
        "yun": "寒"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "平生翰墨空馀习，喜见张生缚鼠毫。", 
            "韩子未容誇兔颖，涪翁底用赋猩毛。", 
            "黑头便有中书意，黄纸宁辞署字劳。", 
            "千古无人继羲献，世间笔冢为谁高。"
        ], 
        "title": "赠张进中笔生", 
        "type": "律诗", 
        "yun": "豪"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "人间巧艺夺天工，鍊药燃灯清昼同。", 
            "柳絮飞残铺地白，桃花落尽满阶红。", 
            "纷纷灿烂如星陨，㸌㸌喧豗似火攻。", 
            "后夜再翻花上锦，不愁零乱向东风。"
        ], 
        "title": "赠放烟火者", 
        "type": "律诗", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "黄发萧萧瘦骨清，每於谈妙见高情。", 
            "琼浆政欲分丹鼎，霞佩胡为返赤城。", 
            "白鹤归来华表在，碧桃开尽玉棺成。", 
            "师今此去哀难悼，万壑松风共此声。"
        ], 
        "title": "挽洞霄章耕隐", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "出拥旌麾一俊臣，归寻松竹作闲人。", 
            "龙蛇留遗人间世，泉石逍遥物外身。", 
            "自古神仙皆旷达，由来豪杰岂埃尘。", 
            "山川良是诸孙老，华表归来又几春。"
        ], 
        "title": "题温雪峰诗迹", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "故山深处桂阴浓，云碓无人水自舂。", 
            "玉友一尊为老伴，木奴千树当侯封。", 
            "宦途坎壈谋身拙，病骨支离触事慵。", 
            "早挂一帆归去好，五湖烟㬌最情钟。"
        ], 
        "title": "次韵庞夷简礼部", 
        "type": "律诗", 
        "yun": "冬"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "东篱紫菊露方浓，西舍黄粱夜自舂。", 
            "蕙帐夜空玄鹤怨，松门无锁白云封。", 
            "图书老去心犹在，朝市重来意转慵。", 
            "岂有高情齐隐逸，政缘多病巳龙钟。"
        ], 
        "title": "卢彦威用韵见赠亦复次韵", 
        "type": "律诗", 
        "yun": "冬"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "右军潇洒更清真，落笔奔腾思入神。", 
            "裹鲊若能长住世，子鸾未必可惊人。", 
            "苍藤古木千年意，野草闲花几日春。", 
            "书法不传今已久，楮君毛颖向谁陈。"
        ], 
        "title": "论书", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "楼外山光翠不如，楼中美人老耽书。", 
            "一尊绿酒刘伶醉，几点黄华陶令居。", 
            "虚旷自疑风月近，孤高应与世尘疏。", 
            "他时若到丹梯上，当有清谈一起予。"
        ], 
        "title": "寄题保定杜处士晚翠楼", 
        "type": "律诗", 
        "yun": "鱼"
    }, 
    {
        "author": "熊梦祥", 
        "era": "元", 
        "subtype": "五言律诗", 
        "text": [
            "移舟界溪上，忽见海虞山。", 
            "山接空青外，湖当惨澹间。", 
            "松声听欲近，帆影坐看还。", 
            "何处西风起，渔歌下别湾。"
        ], 
        "title": "湖光山色楼（吴兴赵奕仲光篆颜）", 
        "type": "律诗", 
        "yun": "删"
    }, 
    {
        "author": "熊梦祥", 
        "era": "元", 
        "subtype": "七言律诗", 
        "text": [
            "我昔离家七月强，只今十月陨清霜。", 
            "可惭浊酒黄花兴，应悔青灯白发长。", 
            "翠袖天寒修竹暗，绮窗日暖唾茸香。", 
            "夜长枕上扬州梦，江北江南是故乡。"
        ], 
        "title": "客怀奉简玉山", 
        "type": "律诗", 
        "yun": "阳"
    }, 
    {
        "author": "熊梦祥", 
        "era": "元", 
        "subtype": "七言律诗", 
        "text": [
            "水影晴光为写神，当时已是失天真。", 
            "一从残角吹新曲，几向寒溪觅故人。", 
            "缟袂归来犹有月，佩环飞去更无尘。", 
            "莫言醉魄空离落，信把和羹属大臣。"
        ], 
        "title": "题王元章画梅花", 
        "type": "律诗", 
        "yun": "真"
    }, 
    {
        "author": "管道升", 
        "era": "元", 
        "subtype": null, 
        "text": [
            "遥想山堂数树梅，凌寒玉蕊发南枝。", 
            "山月照，晓风吹，只为清香苦欲归。"
        ], 
        "title": "渔父词四首 其一", 
        "type": "词", 
        "yun": null
    }, 
    {
        "author": "管道升", 
        "era": "元", 
        "subtype": null, 
        "text": [
            "南望吴兴路四千，几时回去霅溪边。", 
            "名与利，付之天，笑把渔竿上钓船。"
        ], 
        "title": "渔父词四首 其二", 
        "type": "词", 
        "yun": null
    }, 
    {
        "author": "管道升", 
        "era": "元", 
        "subtype": null, 
        "text": [
            "身在燕山近帝居，归心日夜忆东吴。", 
            "斟美酒，鲙新鱼，除却清閒总不如。"
        ], 
        "title": "渔父词四首 其三", 
        "type": "词", 
        "yun": null
    }, 
    {
        "author": "管道升", 
        "era": "元", 
        "subtype": null, 
        "text": [
            "人生贵极是王侯，浮利浮名不自由。", 
            "争得似，一扁舟，弄月吟风归去休。"
        ], 
        "title": "渔父词四首 其四", 
        "type": "词", 
        "yun": null
    }, 
    {
        "author": "管道升", 
        "era": "元", 
        "subtype": null, 
        "text": [
            "你侬我侬，忒煞情多，情多处，热如火。", 
            "把一块泥，捻一个你，塑一个我。", 
            "将咱两个，一齐打破，用水调和。", 
            "再捻一个你，再塑一个我。", 
            "我泥中有你，你泥中有我。", 
            "与你生同一个衾，死同一个椁。"
        ], 
        "title": "我侬词", 
        "type": "古风", 
        "yun": null
    }, 
    {
        "author": "管道升", 
        "era": "元", 
        "subtype": "五言绝句", 
        "text": [
            "暮嶂远含青，春江带空碧。", 
            "细看风前枝，抛书枕萝石。"
        ], 
        "title": "自题竹石", 
        "type": "绝句", 
        "yun": "陌"
    }, 
    {
        "author": "管道升", 
        "era": "元", 
        "subtype": "七言绝句", 
        "text": [
            "夫君去日竹初栽，竹已成林君未来。", 
            "玉貌一衰难再好，不如花落又花开。"
        ], 
        "title": "寄子昂君墨竹", 
        "type": "绝句", 
        "yun": "灰"
    }, 
    {
        "author": "管道升", 
        "era": "元", 
        "subtype": "七言绝句", 
        "text": [
            "春晴今日又逢晴，閒与儿曹竹下行。", 
            "春意近来浓几许，森森稚子石边生。"
        ], 
        "title": "题画", 
        "type": "绝句", 
        "yun": "庚"
    }, 
    {
        "author": "管道升", 
        "era": "元", 
        "subtype": "七言绝句", 
        "text": [
            "罢宴归来未夕阳，锁衣犹带御炉香。", 
            "侍儿不用频挥扇，修竹萧萧生嫩凉。"
        ], 
        "title": "自题画竹", 
        "type": "绝句", 
        "yun": "阳"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "城南讲太极，寒泉参近思。", 
            "古人学道志，千里焉得辞。", 
            "𡼭嵚入闽录，泱漭游湘诗。", 
            "共惟紫阳翁，跬步怀亲慈。", 
            "亲在望云想，亲去庐墓悲。", 
            "往迹尚历历，流风讵应衰。", 
            "紫阳有学子，绰绰醇儒姿。", 
            "手携图象编，来扣文公祠。", 
            "为我再月留，著意窥精微。", 
            "理象本一原，体用非殊岐。", 
            "精爽谅有迪，涣然契深期。", 
            "末流学易偏，此语慎勿疑。", 
            "今晨出别语，怆然叙心知。", 
            "家君授余学，感子为发挥。", 
            "母茔有双湖，筑室吾将依。", 
            "愿子识一语，晨昏奉无违。", 
            "闻君陈大义，临分重含悽。", 
            "顾惟双湖象，在易已具垂。", 
            "八卦各具体，惟水独两之。", 
            "两间水为月，圣贤常取斯。", 
            "坎水与兑泽，行止固有时。", 
            "说从止处得，险与行相随。", 
            "居原丽泽占，讲习相涵滋。", 
            "行观游水至，德行宜常持。", 
            "易道静自悟，动焉谨知几。", 
            "乾坤胞与同，干蛊子职宜。", 
            "悠悠大化运，勉勉前修追。", 
            "愧予望道邈，愿君锐前驰。", 
            "浩歌祝融章，远送之武夷。", 
            "更浥寒泉润，注彼双湖涯。"
        ], 
        "title": "送胡双湖归新安", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "偶成汗漫游，邂逅得良际。", 
            "畏途日如汤，且作旬日憩。", 
            "居然二三友，读书此萧寺。", 
            "古人固有之，岂意见吾世。", 
            "人生各有营，壮岁多秽气。", 
            "纷纷陌上儿，倥偬名与利。", 
            "借曰未有知，蚩蚩事游戏。", 
            "妖艳东家桃，醲鲜西邻醉。", 
            "北山斗双陆，南园赏新荔。", 
            "谁能空山中，作此穷活计。", 
            "满架儒先书，学成欲何济。", 
            "真如嚼馀甘，泊然味无味。", 
            "是中有何好，吃吃不小置。", 
            "拱手对我言，此亦各有志。", 
            "童蒙本无知，未省学何事。", 
            "珍重希贤人，为我重指示。", 
            "蔗境初未佳，渐久乃有嗜。", 
            "况兹得抠承，讵敢萌厌弃。", 
            "我闻重欣然，疑虑亦随继。", 
            "言之岂云艰，守此谅非易。", 
            "勇锐亦易能，坚苦方可畏。", 
            "河汾有礼乐，兴邦定房魏。", 
            "燕山有义方，仪俨真世瑞。", 
            "斯人未云多，斯道今岂坠。", 
            "君看春后花，腊前已根蒂。", 
            "勖哉记斯言，晨夕慎无替。"
        ], 
        "title": "玉融陈心我诸友萧寺读书", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "东坡真天人，再拜当敛衽。", 
            "千古岷峨英，浩气发耿耿。", 
            "用世固磊落，作诗更雄骋。", 
            "熙宁化宜更，当国惜已甚。", 
            "胡为叫怒呶，使我毛发懔。", 
            "九天忠臣心，欲发不暇忍。", 
            "雪堂何从容，人事得尽屏。", 
            "江山拓胸次，风月动佳兴。", 
            "我观此时诗，下语已清永。", 
            "晚吃惠州饭，晨夕对蔬笋。", 
            "和陶数十篇，习气脱略尽。", 
            "岷江几百阻，到海渺万顷。", 
            "公诗盖三变，每变辄近正。", 
            "少年纵横习，岂意造此境。", 
            "偶于玄寂中，佳处得深省。", 
            "学道便为真，此语吾敢信。", 
            "文固气所充，要在以理胜。", 
            "洋洋大雅音，千载叹寥泯。", 
            "言诗抑小技，所入宜重慎。", 
            "我诗难示人，特此聊自警。"
        ], 
        "title": "题东坡诗集后", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "三纲首夫妇，大义天地侔。", 
            "世人不见理，人欲滔天流。", 
            "卦象利牝马，诗歌美关鸠。", 
            "一阴与一阳，物物有匹逑。", 
            "引手戒援溺，发言愧中冓。", 
            "人道岂兽禽，今乃不尔犹。", 
            "明明白昼攫，岂复人间羞。", 
            "迩来六合混，不限风马牛。", 
            "燕姬与越女，妙舞还清讴。", 
            "倍蓰与什百，但欲称所求。", 
            "一星欲火炎，燄燄焚林丘。", 
            "大则相弃捐，小亦生惩尤。", 
            "六如与五耦，倾覆卒未休。", 
            "衽席有陷阱，谈笑皆戈矛。", 
            "天性自此夷，同气或为仇。", 
            "谗言间黑白，骨肉成深仇。", 
            "每恨共世子，天分太甚柔。", 
            "事明易为决，何至经渎沟。", 
            "不如挺之儿，处变才俱优。", 
            "孝子成父美，岂是相嫉仇。", 
            "家人继之睽，二女志不投。", 
            "一家祇三亲，恩义本相缪。", 
            "乾纲一以解，涣散更莫收。", 
            "升堂道既绝，徒重薰养忧。", 
            "司徒久无官，经世乏远猷。", 
            "架漏二千载，使我心悠悠。"
        ], 
        "title": "三纲叹", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "涌翠岂兰亭，唐峰非山阴。", 
            "一渠疏曲水，四野成茂林。", 
            "对此坐叹息，超然起遐心。", 
            "当年诸王集，幽情畅登临。", 
            "虚旷非远识，绝胜名利襟。", 
            "近代翁李游，至理穷高深。", 
            "云何夸毗子，清谈且骎骎。", 
            "抗志有近远，抚事无古今。", 
            "此日复何日，有酒始酌斟。", 
            "援琴不敢发，谁欤为知音。"
        ], 
        "title": "阴字亭", 
        "type": "古风", 
        "yun": "侵"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "暂停窗间诗，观此池上钓。", 
            "鱼尾何沉沉，竹竿何袅袅。", 
            "一丝波面动，摇曳出深沼。", 
            "校人畜我时，活我良谓厚。", 
            "作鲙终当供，设饵诚不料。", 
            "何当两相忘，万里游浩渺。"
        ], 
        "title": "观钓", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "两帙诗课早已了，三杯酒债亦可休。", 
            "我去问君去无去，君留任我留不留。", 
            "门前雨深泥滑滑，道人四壁风飕飕。", 
            "且留看诗可罢酒，请烧香鼎调茶瓯。"
        ], 
        "title": "索茶", 
        "type": "古风", 
        "yun": "尤"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "弱水流西河水东，瞻乌爰止谁雌雄，天地方闭何时通。", 
            "颠倒溷室成仙宫，我羡仙人在高空，绝粒轻举乘天风。", 
            "豢养不及真神龙，人生剪羽樊笼中，名尤利怨方相攻。", 
            "忽闻海上蓬莱翁，却来幔亭跨长虹。", 
            "愿留徜徉群仙峰，尘寰渺渺知何穷。"
        ], 
        "title": "上刘治中", 
        "type": "古风", 
        "yun": "东"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "北望悠悠音信少，空房念远心常早。", 
            "流萤煜煜夜稍清，寒雁嗈嗈寒已到。", 
            "细丝清水练方新，在椸半湿日中明。", 
            "隔篱翁媪寐不熟，月落尚闻砧杵声。", 
            "将军锦帐环歌舞，百战尚迟归寸土。", 
            "老农肩米肉成疮，思妇裁衣泪如雨。"
        ], 
        "title": "捣衣曲", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "九州四海文公书，千秋万古文公祠。", 
            "文公之祠何所始，考亭云谷与武夷。", 
            "建安城中一亩地，桓桓寝广世守之。", 
            "时人拟作曲阜宅，表章何代坏者谁。", 
            "鲁馀宫室已壮丽，广地何必取此为。", 
            "鲋池藏书抱祭器，间关之际亦可悲。", 
            "斯人今代不复见，为公故宅三歔欷。", 
            "玄孙适此相邂逅，剧谈往事无休期。", 
            "别来已是二十载，城府之事了不知。", 
            "但闻祠堂旧基址，势家亭馆今巍巍。", 
            "东边自是子住处，一枝不许鸟鹊栖。", 
            "成都閟宫思丞相，通泉书室记□□。", 
            "斯文所系岂止此，经从此地空涟洏。", 
            "百年公论会有定，文公之后人见知。", 
            "子行定有我同志，为我问讯出此诗。"
        ], 
        "title": "赠朱仁甫", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "平生不喜桃李春，懒随年少争芳新。", 
            "堂前酌我金叵罗，春衫密缝恣其仁。", 
            "出郊相逢好朋伴，赠我殽羞荐歌管。", 
            "等闲对客难为劝，强作春妍趁游衍。", 
            "人言洛阳富春光，我来看花如醉狂。", 
            "蚩堤欲决值连雨，著鞭跨马空自忙。", 
            "天津一声来杜宇，东君冉冉归何处。", 
            "春会有归归太早，忍见红荒在尘土。", 
            "归来山中自闭门，落花片片馀空山。", 
            "今春只向风雨过，伤春怀抱将谁言。", 
            "武陵风景四时好，扁舟径问桃源叟。", 
            "春来春去总不知，赏心一付寻芳友。"
        ], 
        "title": "春光叹（和无咎）", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "我生海南万山间，出门冈陇相回环。", 
            "平田更无十里阔，何处知有天地宽。", 
            "男儿堕地六合志，抱此一寸常悁悁。", 
            "早年曾作天府客，长歌东出穆陵关。", 
            "关头仰天坐叹息，百年事业如弹丸。", 
            "乾坤只限衣带水，何繇万里窥中原。", 
            "只今文轨一朝混，地不改辟时易然。", 
            "斯须洛京见嵩华，咫尺孔林登泰山。", 
            "圣贤往迹正在此，譬若木水有本原。", 
            "北方学道古所贵，当年楚产皆其偏。", 
            "从来一气有旺歇，况及人事多移迁。", 
            "程门立雪道南后，幸此一脉犹绵延。", 
            "武夷考亭今洙泗，文公之学行八埏。", 
            "当时亦号小洛阳，游胡刘蔡居相联。", 
            "风流不减程邵马，至今故老人能言。", 
            "起来高目视八荒，斯文一缕千钧悬。", 
            "人心不啻溺焚急，茫茫大柄伊谁颛。", 
            "但得人读周孔书，不患古道今无传。", 
            "图书龙马事阔远，荥河温洛仍当年。", 
            "畴分三三卦八八，举目法象非虚玄。", 
            "大哉伊亳一德书，此极翼翼甸幅员。", 
            "太平六典深识此，下方馀意公惓惓。", 
            "不惟周官列三百，更将仪礼陈三千。", 
            "成周致治绝千古，空馀轨则留残编。", 
            "尼山已叹凤不至，祇有梦寐相周旋。", 
            "从兹架漏过千载，何时赤子当息肩。", 
            "汉初自是有馀责，仁义经制皆蕝绵。", 
            "董公年老贾生少，至今秦法常袭沿。", 
            "娄敬一言岂通论，长雄气习争相挻。", 
            "绝爱东都一代治，犹是三代气象存。", 
            "泱泱思乐鼓钟地，冠带几万圜桥门。", 
            "尊师重傅古亦少，一变至道夫何难。", 
            "惜哉桓荣无此学，西方现出金光仙。", 
            "马来牛去事甚浅，自此正气常腥膻。", 
            "秣陵青山那得似，独有此地馀衣冠。", 
            "王通元经莫轻议，太和文治诚班班。", 
            "一时礼乐盛兴学，千闾万井皆均田。", 
            "殷周而下此一治，王苏诸老重讨论。", 
            "却恨晋阳好昌运，大纲不正他何观。", 
            "此几一失又几载，高天厚地衔深冤。", 
            "虽然正气当有合，古今良会应非悭。", 
            "书生杜门三十载，邂逅三生一日缘。", 
            "愿言挟册拜曲阜，更欲促驾窥涧瀍。", 
            "河南夫子倡道地，似闻荒草凝凄烟。", 
            "圣贤事事在耳目，依然昔日佳山川。", 
            "文公之道会当北，古今此理常往还。", 
            "昭代表章自此始，九州四海须同文。", 
            "大道久分要统一，皇极一建趋荡平。", 
            "老癃扶杖何日见，深衷寓此观洛篇。", 
            "尧夫卜宅太平日，有道经世常一元。", 
            "扬帆东南必沧海，振屐西北须昆崙。", 
            "鲁侯僖伯我有望，残山剩水难为妍。"
        ], 
        "title": "观洛行", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "客路三千亲七十，行道无情亦沾臆。", 
            "阿娘七十更加四，阿翁七十更加八。", 
            "人生至乐那有是，君独胡为此役役。", 
            "五鼎珍羞不见多，一盂菽水堪为悦。", 
            "八方渺渺夕阳西，与君早决归来策。", 
            "高曾规矩父弓冶，君家正印斯文脉。", 
            "我生喜读平园文，到老更看梅谷集。", 
            "此翁岂弟真可人，直把文章事游剧。", 
            "庆儿二首望不浅，城山佳谶真端的。", 
            "相边佳作渐家数，慎真不觉誉儿癖。", 
            "更想高阳寿内辞，曾是修行咽梅实。", 
            "二老随宜也自欢，终欠斑衣儿在侧。", 
            "须知团聚第一乐，此外蝇知总无益。", 
            "名骥坠地千里心，丹凤冲霄九秋翼。", 
            "萧曹事业已千千，当年岂要从刀笔。", 
            "丈夫未遇固脱略，时人孰测调元术。", 
            "平园相谱当相传，抚卷临风三叹息。", 
            "勖哉勖哉后之人，百世诗书尚馀泽。"
        ], 
        "title": "赠周善长省亲", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "来者为新去为陈，阴阳如代各还春。", 
            "花开花谢亦常理，对花不必尤花神。", 
            "平生性耆不在花，两年颇与梅相亲。", 
            "何人种梅绕此屋，一见使我心清冷。", 
            "老树槎牙溪侧径，枯枝倒挂池边亭。", 
            "花开主人不复赏，我来却作花主人。", 
            "此花不必相香色，凛凛大节何峥嵘。", 
            "北海雪深臣皓首，霜寒中野儿悲吟。", 
            "荷蓧老人留植杖，沧浪孺子来濯缨。", 
            "神人妃子固有态，此花不是儿女情。", 
            "托根山谷居岁晚，自分不及芳春辰。", 
            "春前腊后挺高洁，留与桃李争妍新。", 
            "春寒桃李犹未开，莫随羌管轻飘零。", 
            "先生自是绝俗士，西湖东閤当齐名。", 
            "巡檐索笑兴不浅，金樽檀板随红尘。", 
            "斯言近戏君勿讶，南山松柏终年青。"
        ], 
        "title": "涌翠亭梅花", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "我观卦气先天图，更参歧伯答问书。", 
            "虽然三坟不可得，此即造化阴阳枢。", 
            "超然便可会大道，学不至此应非儒。", 
            "医亦其中一事耳，造妙直与神明俱。", 
            "后人自是识根浅，九流既裂家法殊。", 
            "儒家道家已为二，医术下视史与巫。", 
            "苍生百万命安寄，天地生物意亦辜。", 
            "日来运气颇自别，颠倒温凉与寒热。", 
            "众工庸技漫尝试，须藉良医为宣节。", 
            "翠峰直是英杰士，家世箕裘素儒业。", 
            "辞章小技我易工，要参大道融明彻。", 
            "太上好生无别事，且向医方究施设。", 
            "垂帘市肆心自闲，左右图书恣怡悦。", 
            "便是羲皇以上人，岂但当年佗扁诀。", 
            "今兹出手才小试，邦人感恩已凛烈。", 
            "长歌为作儒医行，德君之深望君切。", 
            "古称良相即良医，大化烦君更调燮。"
        ], 
        "title": "赠医士詹翠峰（又学道）", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "男儿踏地志四方，出门大路行康庄。", 
            "况为驲使期令速，千里万里瞬息将。", 
            "云胡邂逅遭一跌，颇觉平陆成羊肠。", 
            "古云一蹶得一便，又云三折医之良。", 
            "幸逢瞑眩得早瘳，莫若视地足勿伤。", 
            "生全天地父母恩，一举足兮慎勿忘。"
        ], 
        "title": "赠外科医者", 
        "type": "古风", 
        "yun": "阳"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "武夷山中旧学子，汗漫偶作观海游。", 
            "此观此游亦何有，炎氛瘴雨烂不收。", 
            "蓬莱绝岛固难望，何处大泽并高丘。", 
            "独闻东南倚天耸石壁，上有一轮照耀之明月，下有一道演迤之清流。", 
            "此流不求清，此月不求明。", 
            "众星冥濛日毂远拍天，烟浪渺渺令人愁。", 
            "因思八极间，品汇岂不稠。", 
            "后皇生物至今日，茫茫大化无停辀。", 
            "群阴剥尽硕果在，新畬再辟陈根留。", 
            "我辈等是丰芑春，盛德何止数世谋。", 
            "男儿生世有不朽，百年易迈千载悠。", 
            "造物生材谅非偶，阳春有脚先南州。", 
            "八郡春已满，忍使四海赤子寒飕飕。", 
            "一时泽物亦易足，旱须霖雨川须舟。", 
            "书生却顾动遐想，愿为来世苍生忧。", 
            "斯文迓续正此时，安得古绠千寻脩。", 
            "莘郊匹夫乐尧道，朝鲜逋播叙禹畴。", 
            "两生不来至今尚绵蕝，房魏背汗岂但唐人羞。", 
            "礼颓乐坏二千载，欲观周道当何繇。", 
            "我闻伊洛道南后，武夷云谷今鲁邹。", 
            "孔堂金石未尽泯，淹中断简犹堪搜。", 
            "独抱遗经守迂拙，岁月兀兀春复秋。", 
            "蚊虻负山力谩苦，精卫填海志未休。", 
            "书生迂拙公所知，此来见公亦何求。", 
            "穷通志也命当遂，天地倾缺人绸缪。", 
            "愿公借我一片五色石，要补元气混沌无疮疣。", 
            "千载在我前，万载在我后，山中事业非王侯。"
        ], 
        "title": "与徐同知", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "高哉永阳山，清哉永阳水。", 
            "不须问芝岭，不须寻桃源，桃源芝岭近在永阳里。", 
            "此山朝朝暮暮有爽气，此水一点不受污泥滓。", 
            "黼冕峨峨尽周献，弦诵洋洋尚周礼。", 
            "员颅方趾天地间，靖献此心固何尔。", 
            "梅坡先生真绝俗，夜月清标照寒水。", 
            "年移物换耳不闻，不挠不污直如矢。", 
            "留远先生心更苦，风雪漫漫燕万里。", 
            "腴田好爵某不顾，携手河梁得鱼泚。", 
            "旸彼诸老皆典刑，三叹此邦皆俗美。", 
            "嗟哉世之人，醉中偷生梦中死。", 
            "高冈千仞亦陵迟，狂众一啜滔滔是。", 
            "如此衣冠古人物，直入画图播青史。", 
            "更有一事兴我闻，后生尚及见典刑。", 
            "兵戈生长三十载，豪杰岂必文王兴。", 
            "迩来童冠入小学，能文何啻百许人。", 
            "虽然文章亦未授，山深最喜习气淳。", 
            "万方飒飒声一概，此地未著裘马尘。", 
            "甘能受和白受来，岂有质实无其文。", 
            "古云变鲁可至道，百年正学亦失真。", 
            "尼山一何高，泗洙一何深。", 
            "圣门登临别是一般起，处处山水满我仁智心。", 
            "悠悠清泉涤我虑，飘飘长风吹我襟。", 
            "认取当年咏归意，与我同赋暮春吟。"
        ], 
        "title": "别永福诸友", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "今宵无月烛，鬃瓢泻银河。", 
            "谁言滂沱泪，恨此离别多。", 
            "尔会亦云数，吾感亦如何。"
        ], 
        "title": "七夕遇雨访石堂先生 其一", 
        "type": "古风", 
        "yun": "歌"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "冀亳与歧山，一际五百年。", 
            "洙泗岂无集，未遇时运偏。", 
            "世降道愈悠，击壤呼尧天。"
        ], 
        "title": "七夕遇雨访石堂先生 其二", 
        "type": "古风", 
        "yun": "先"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "东都亦论道，忽梦金光身。", 
            "太和岂无治，髽发终殊伦。", 
            "夜半一炷香，命世胡邅屯。"
        ], 
        "title": "七夕遇雨访石堂先生 其三", 
        "type": "古风", 
        "yun": "真"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "混之再开辟，唤觉千载迷。", 
            "龙门空宝匣，明月照玉溪。", 
            "五纬集未久，又报填旅奎。"
        ], 
        "title": "七夕遇雨访石堂先生 其四", 
        "type": "古风", 
        "yun": "齐"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "高高不可问，神光终朦胧。", 
            "云锦不成报，谩尔欺盲聋。", 
            "柱维久倾折，会有补炼功。"
        ], 
        "title": "七夕遇雨访石堂先生 其五", 
        "type": "古风", 
        "yun": "东"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "世情弱卑近，子独志高远。", 
            "中庭敞明轩，大字书钜扁。", 
            "轩前山百丈，山下水千涧。", 
            "摩空屹苍苍，赴壑来滚滚。", 
            "神明万宇澄，清旷百虑远。", 
            "恭惟孔孟翁，古圣一关键。", 
            "勿云仰之高，万象不吾隐。", 
            "勿云道之远，千里在发轫。", 
            "卓尔固难知，博约端可勉。", 
            "一贯未易悟，忠恕力可践。", 
            "云胡千载间，架漏安蹇浅。", 
            "下者志富贵，妾妇视仪衍。", 
            "次者志功名，童子羞管晏。", 
            "知子质直资，勿惮廑考问。", 
            "五夫小洛阳，犹当有文献。", 
            "当年胡与刘，水泉得源本。", 
            "及门紫阳人，斯道益弘阐。", 
            "四海褰孤风，百世想遐韵。", 
            "未登泰华高，丘阜即层巘。", 
            "未涉海沧远，沼沚亦深沔。", 
            "志高犹恐卑，志远犹恐迩。", 
            "周公思三王，伊尹乐尧舜。", 
            "宣尼万世师，道在兼祖宪。", 
            "志大心欲小，勖子宜重慎。", 
            "作诗代座箴，我亦持自警。"
        ], 
        "title": "赋游高逸轩怀蓝远洞", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "二龙何时飞上天，空有骏影人间传。", 
            "一匹凤头来于阗，一匹赐名花满川。", 
            "李侯作画述者钱，想见温公当国年。", 
            "太平时节巡游少，立仗归来饱春草。", 
            "老向天闲无战功，马自不逢人皞皞。"
        ], 
        "title": "题舜举摹伯时二马图", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "少年驰逐燕齐郊，身骑骏马如腾蛟。", 
            "耳后生风鼻出火，大呼讨来飞鸣𩩉。", 
            "如今老大百忧集，拄杖徐行防喘急。", 
            "卷中见画眼为明，骥闻秋风双耳立。"
        ], 
        "title": "兔", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": null, 
        "text": [
            "王君善相多奇中，说好誇奇无刺风。", 
            "巳将幻化等虚空，问寿几何持底用。", 
            "遭时乏才偶致位，处非其宜常自讼。", 
            "词林每愧文字拙，玉带却怜腰胯重。", 
            "身归闾里困衰疾，心恋阙庭形夜梦。", 
            "端如老骥欹欲倒，骏骨虽存难受鞚。", 
            "清溪如玉绕屋庐，个个渔舟时看弄。", 
            "且将闲散乐馀生，岂望残年给残俸。"
        ], 
        "title": "赠相师王蒙泉", 
        "type": "古风", 
        "yun": null
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "张君说易万人誇，幽赞神明断不差。", 
            "动静六爻虽有象，吉凶万变本无涯。", 
            "河图妙在纵横用，皇极曾传一倍加。", 
            "自笑已无疑可卜，有疑来问尔西家。"
        ], 
        "title": "赠张德玉", 
        "type": "律诗", 
        "yun": "麻"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "致君泽物巳无由，梦想田园霅水头。", 
            "老子难同非子传，齐人终困楚人咻。", 
            "濯缨久判随渔父，束带宁堪见督邮。", 
            "准拟新年弃官去，百无拘系似沙鸥。"
        ], 
        "title": "岁晚偶成", 
        "type": "律诗", 
        "yun": "尤"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "楼下寒泉雪浪惊，楼前山色翠屏横。", 
            "登临何必须吾土，啸傲聊因得此生。", 
            "檐外白云来托宿，梁间紫燕语开情。", 
            "济南胜槩天下少，试倚阑干眼自明。"
        ], 
        "title": "胜槩楼", 
        "type": "律诗", 
        "yun": "庚"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "我生老研日相寻，手不能神谩苦心。", 
            "墨妙巳无王令帖，诗穷空学杜陵吟。", 
            "质温未逊连城璧，气润先知几日霖。", 
            "只有子西知钝体，便应刻此当铭箴。"
        ], 
        "title": "次韵杜浩卿咏所藏研", 
        "type": "律诗", 
        "yun": "侵"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "历下方誇汉吏循，江东又见绣衣新。", 
            "可能召父专前代，更有萧规俾后人。", 
            "佐理非才常自愧，别离作恶向谁陈。", 
            "何当揽辔从公去，归泛清溪采白蘋。"
        ], 
        "title": "送史总管廉访江东", 
        "type": "律诗", 
        "yun": "真"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "将军铁马拥雕弓，壮岁分符镇越中。", 
            "山水多情留贺监，儿童拍手爱山公。", 
            "紫髯似戟君犹健，白发如丝我巳翁。", 
            "悦礼敦诗殊不忝，看君真有古人风。"
        ], 
        "title": "赠脱帖木儿总管", 
        "type": "律诗", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "瑞钟光岳应时需，日上天衢手自扶。", 
            "八表同风开寿域，五云异彩映台符。", 
            "经纶至治归贤相，陶冶斯文属大儒。", 
            "为国白头身未老，掌中行见有明珠。"
        ], 
        "title": "寿平章李韩公", 
        "type": "律诗", 
        "yun": "虞"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "仙去人间有故亭，四山林竹郁青青。", 
            "隐居真诰传千古，玉局丹文役万灵。", 
            "白鹤归来人换世，黄云翔集夜充庭。", 
            "步虚声转松风响，思掬岩泉洗耳听。"
        ], 
        "title": "鹤归亭", 
        "type": "律诗", 
        "yun": "青"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "处世纷纷一梦同，觉来虚室已成空。", 
            "药垆丹灶尘埃里，羽节琼轮杳霭中。", 
            "素壁尚明秋馆月，青松犹引夜窗风。", 
            "仙家自有逍遥趣，不用悲哀哭断蓬。"
        ], 
        "title": "挽道士危功远", 
        "type": "律诗", 
        "yun": "东"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "河山王屋翠岧峣，玉辇曾临号乐郊。", 
            "老子分符称太守，诸儿骑竹候前茅。", 
            "春苗秋实供厨传，紫笋朱樱入贡包。", 
            "手种成阴千树柳，政成应有凤来巢。"
        ], 
        "title": "送柳汤佐怀孟总管", 
        "type": "律诗", 
        "yun": "肴"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "许迈杨羲奕世仙，木公金母共长年。", 
            "斑衣归戏鄱君侧，绛节朝辞玉帝前。", 
            "去去青牛随紫气，飞飞白鹤绕香烟。", 
            "大椿自得人间寿，八十从今数八千。"
        ], 
        "title": "送吴真人谒告归为二亲八十之寿兼降香名山", 
        "type": "律诗", 
        "yun": "先"
    }, 
    {
        "author": "赵孟頫", 
        "era": "元", 
        "subtype": "七言律诗", 
        "text": [
            "老态年来日日添，黑花飞眼雪生髯。", 
            "扶衰每藉齐眉杖，食肉先寻剔齿櫼。", 
            "右臂拘挛巾不裹，中肠惨戚泪常淹。", 
            "移床独就南荣坐，畏冷思亲爱日檐。"
        ], 
        "title": "老态", 
        "type": "律诗", 
        "yun": "盐"
    }, 
    {
        "author": "廖毅", 
        "era": "元", 
        "subtype": "五言绝句", 
        "text": [
            "浩浩凌云志，巍巍报国心。", 
            "忠魂与潮汐，万古不消沈！"
        ], 
        "title": "伍王庙", 
        "type": "绝句", 
        "yun": "侵"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "娥眉无绿镜生寒，忍见铜铺月又圆。", 
            "一片君王心似昨，曾将金屋贮婵娟。"
        ], 
        "title": "长门怨", 
        "type": "乐府曲辞", 
        "yun": "先"
    }, 
    {
        "author": "宁", 
        "era": "元", 
        "subtype": "七言律诗", 
        "text": [
            "公馀联骑入山城，老衲追陪得散行。", 
            "短簿祠前看竹色，小吴轩上听松声。", 
            "来游古苑春将暮，归去南楼月已明。", 
            "题遍新诗佳胜处，定应商略过天平。"
        ], 
        "title": "次韵答邾仲谊", 
        "type": "律诗", 
        "yun": "庚"
    }, 
    {
        "author": "实", 
        "era": "元", 
        "subtype": "七言律诗", 
        "text": [
            "修竹千竿一草堂，幽深偏爱水云乡。", 
            "碧阴满地春帘湿，苍雪侵帏夏簟凉。", 
            "诗刻粉筠初解箨，声传茶臼远飘香。", 
            "宦游十载天南北，犹想园林思不忘。"
        ], 
        "title": "竹深处诗", 
        "type": "律诗", 
        "yun": "阳"
    }, 
    {
        "author": "熊鉌", 
        "era": "元", 
        "subtype": null, 
        "text": [
            "赫曦薄暮真奇绝，初到残阳复西没。", 
            "仙霞山外何处山，五彩云霞互明灭。", 
            "须臾群阴解剥尽，雨脚如麻渐开豁。", 
            "冥冥勃勃不可留，空有残霞半天赤。"
        ], 
        "title": "赫曦台四景 其一 薄暮明霞", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "赫曦日夕真奇绝，最好中秋看明月。", 
            "竦身飞上第一峰，不觉清寒近天阙。", 
            "初离海角犹朦胧，行到天心转光洁。", 
            "今宵端正照山河，长笛一声愁欲裂。"
        ], 
        "title": "赫曦台四景 其二 中宵皓月", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "赫曦中夜真奇绝，起视茫茫大瀛渤。", 
            "风涛雪浪无际涯，绝岸时看孤岛出。", 
            "洪炉巨甑如蒸炊，囿形宇宙非金石。", 
            "直凌倒景窥三光，俯见尘寰如超越。"
        ], 
        "title": "赫曦台四景 其三 中夜白云", 
        "type": "古风", 
        "yun": null
    }, 
    {
        "author": "熊鉌", 
        "era": "元", 
        "subtype": null, 
        "text": [
            "赫曦清昼真奇绝，远望海门观出日。", 
            "金戈铁骑走千峰，闪闪万旗张天赤。", 
            "神龙飞上使人惊，烁眼祥光成五色。", 
            "扶桑欲出升何难，认取真情凝太极。"
        ], 
        "title": "赫曦台四景 其四 鸡鸣出日", 
        "type": "古风", 
        "yun": null
    }, 
    {
        "author": "寿宁", 
        "era": "元", 
        "subtype": null, 
        "text": [
            "佛法阐兮重玄，国江东兮纪年。", 
            "翠壁立兮高碣，瞰波涛兮硉矹。", 
            "龟龙剥兮皇象书，千载一日兮传赤乌。"
        ], 
        "title": "静安八咏 其一 赤乌碑", 
        "type": "古风", 
        "yun": null
    }, 
    {
        "author": "寿宁", 
        "era": "元", 
        "subtype": null, 
        "text": [
            "双桧兮苍苍，艺重玄兮祯明。", 
            "蛟龙樛兮偃蹇，接叶蕤兮翔凤凰。", 
            "皎琼树兮璧月夜流，望临春兮使我心忧。"
        ], 
        "title": "静安八咏 其二 陈桧", 
        "type": "古风", 
        "yun": null
    }, 
    {
        "author": "寿宁", 
        "era": "元", 
        "subtype": null, 
        "text": [
            "若有人兮慧如痴，啖生鲜兮俗见嗤。", 
            "日而出兮暮而归，亡寒暑兮亡渴饥。", 
            "虾既化兮虾活而飞，千秋万岁兮人是非。"
        ], 
        "title": "静安八咏 其三 虾子禅", 
        "type": "古风", 
        "yun": null
    }, 
    {
        "author": "寿宁", 
        "era": "元", 
        "subtype": null, 
        "text": [
            "有美人兮沪之渚，徙神宫兮在芦野。", 
            "筑高台兮垒土，天花缤兮如雨。", 
            "倏奄没兮谷成陵，蹇予之仍兮绩乃成。"
        ], 
        "title": "静安八咏 其四 讲经台", 
        "type": "古风", 
        "yun": null
    }, 
    {
        "author": "寿宁", 
        "era": "元", 
        "subtype": null, 
        "text": [
            "筑沪兮防海，芦之东兮沪之水。", 
            "崧潭兮千秋，故垒岩岩兮枕江之流。", 
            "风凄凄兮竹萧萧。"
        ], 
        "title": "静安八咏 其五 沪渎垒", 
        "type": "古风", 
        "yun": null
    }, 
    {
        "author": "寿宁", 
        "era": "元", 
        "subtype": null, 
        "text": [
            "坤之机兮下旋，涌吾水兮泡漩。", 
            "一气孔神兮无为自然，吁嗟泉兮何千万年！"
        ], 
        "title": "静安八咏 其六 涌泉", 
        "type": "古风", 
        "yun": "先"
    }, 
    {
        "author": "寿宁", 
        "era": "元", 
        "subtype": null, 
        "text": [
            "芦瑟瑟兮水溶溶，望美人兮袁之崧。", 
            "雁呖呖兮心忡忡，眺东城兮江之中。", 
            "吾将踏苇兮歌清风。"
        ], 
        "title": "静安八咏 其七 芦子渡", 
        "type": "古风", 
        "yun": "东"
    }, 
    {
        "author": "寿宁", 
        "era": "元", 
        "subtype": null, 
        "text": [
            "万樾兮森森，云承宇兮阴阴。", 
            "洞有屋兮云无心，我坐石兮鼓瑶琴。", 
            "耶之溪兮华之嵓，云之逝兮吾将曷寻。"
        ], 
        "title": "静安八咏 其八 绿云洞", 
        "type": "古风", 
        "yun": "侵"
    }, 
    {
        "author": "僧家奴", 
        "era": "元", 
        "subtype": null, 
        "text": [
            "万井人家铺地锦，九衢楼阁画帏屏。"
        ], 
        "title": "次联", 
        "type": "句", 
        "yun": null
    }, 
    {
        "author": "僧家奴", 
        "era": "元", 
        "subtype": null, 
        "text": [
            "波摇海日添诗兴，座引天风吹酒醒。"
        ], 
        "title": "三联", 
        "type": "句", 
        "yun": null
    }, 
    {
        "author": "仆散汝弼", 
        "era": "元", 
        "subtype": null, 
        "text": [
            "三郎年少客，风流梦、乡岭蛊瑶环。", 
            "看浴酒发春，海棠睡暖，笑波生媚，荔子浆寒。", 
            "况此际、曲江人不见，偃月事无端。", 
            "羯鼓数声，打开蜀道，霓裳一曲，舞破潼关。", 
            "马嵬西云路，愁来无会处，但泪满关山。", 
            "赖有紫囊来进，锦袜传看。", 
            "叹玉笛声沉，楼头月下，金钗信杳，天上人间。", 
            "几度秋风渭水，落叶长安。"
        ], 
        "title": "风流子", 
        "type": "词", 
        "yun": null
    }, 
    {
        "author": "贾蓬莱", 
        "era": "元", 
        "subtype": null, 
        "text": [
            "龙剑埋没狱间久，巨灵昼卫鬼夜守。", 
            "蛟螭藏，魍魉走，紫焰煌煌射牛斗。", 
            "影含秋水刃拂霜，司空照之识早有。", 
            "丰城发函留其良，千岁纯钩始分首。", 
            "龙剑灵，是龙精，莹如鹇尾摇清冰。", 
            "雄作万里别，雌复千古情。", 
            "会当逐风雷，相寻入延平。", 
            "天遣雷焕儿，佩之大泽滨。", 
            "铿然一跃同骏奔，骇浪惊涛白昼昏。", 
            "始知神物自有偶，千秋万岁肯离群。"
        ], 
        "title": "龙剑合曲", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "高树新凉雨意，断桥落日水声。", 
            "中有幽人独立，白云一片犹横。"
        ], 
        "title": "用韵题松云八景图 其二 淮桥上归别许生", 
        "type": "六言诗", 
        "yun": "庚"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "晚色诗情澹澹，秋阴客影冥冥。", 
            "回头试问淮水，何时重到南亭。"
        ], 
        "title": "用韵题松云八景图 其三", 
        "type": "六言诗", 
        "yun": "青"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "树影半窗明月，虫声一夜清秋。", 
            "我意浩然千古，人间总是閒愁。"
        ], 
        "title": "用韵题松云八景图 其四 无题", 
        "type": "六言诗", 
        "yun": "尤"
    }, 
    {
        "author": "贾策", 
        "era": "元", 
        "subtype": null, 
        "text": [
            "郎身轻似江上篷，昨日南风今北风。", 
            "妾身重似七宝塔，南高峰对北高峰。"
        ], 
        "title": "和西湖竹枝词", 
        "type": "词", 
        "yun": null
    }, 
    {
        "author": "詹仲举", 
        "era": "元", 
        "subtype": null, 
        "text": [
            "儿汝来前，吾与汝言，汝知否乎。", 
            "自吾家种植，诗书之外，略无一毫，薏苡明珠。", 
            "□□□□，齑盐旦暮，三世儒冠出此涂。", 
            "长安道，汝父兄叔们，几度齐驱。", 
            "如今侧足横舒。", 
            "看一领青衫似摘须。", 
            "这衫儿着了，要须徐称，莫教黄嘴，暗里揶揄。", 
            "刺史家声，拾遗直节，要你心情似得渠。", 
            "心期处，似献之忠孝，更着工夫。"
        ], 
        "title": "沁园春", 
        "type": "词", 
        "yun": null
    }, 
    {
        "author": "贾策", 
        "era": "元", 
        "subtype": "七言律诗", 
        "text": [
            "九皋声断楚天秋，玉顶丹砂一夕休。", 
            "枯朽挽回生死调，凄凉吹尽古今愁。", 
            "魂归辽海云迷树，曲罢江城月满楼。", 
            "惆怅主人三弄罢，杳无消息到扬州。"
        ], 
        "title": "鹤骨笛", 
        "type": "律诗", 
        "yun": "尤"
    }, 
    {
        "author": "虞集", 
        "era": "元", 
        "subtype": null, 
        "text": [
            "帆樯星斗通南极，车盖风云拥豫章。"
        ], 
        "title": "句", 
        "type": "句", 
        "yun": "阳"
    }, 
    {
        "author": "虞荐发", 
        "era": "元", 
        "subtype": null, 
        "text": [
            "依依杨柳，青丝缕、掩映绿波南浦。", 
            "燕掠横斜，鳞游荡漾，恰是湔裙时序。", 
            "清泠如许。", 
            "恍镜影空磨，簟痕密聚。", 
            "欲问伊人，且自溯洄前渚。", 
            "并倚木兰无语。", 
            "到来还、远树遥山，凝眸同睹。", 
            "雁齿参差，汊流逦迤，多少鸥群鸳侣。", 
            "最饶闲趣。", 
            "且酒斟绿蚁，玉杯时举。", 
            "欸乃一声，移入柳阴深处。"
        ], 
        "title": "如此江山 泛曲阿后湖", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "花下提壶劝酒，桑间布谷催耕。", 
            "甚欲晴天行乐，却因春雨关情。"
        ], 
        "title": "漫题", 
        "type": "六言诗", 
        "yun": "庚"
    }, 
    {
        "author": "蒲里翰", 
        "era": "元", 
        "subtype": "七言律诗", 
        "text": [
            "嵩岳岩前铁作桥，重楼朱宇隐层霄。", 
            "道人步月拾瑶草，童子倚云吹玉箫。", 
            "春满石坛迟昼景，龙藏金鼎长丹苗。", 
            "苔封少室山前路，何许高人索价饶。"
        ], 
        "title": "游嵩岳二首 其一", 
        "type": "律诗", 
        "yun": "萧"
    }, 
    {
        "author": "蒲里翰", 
        "era": "元", 
        "subtype": "七言律诗", 
        "text": [
            "名山到处驻征騑，来访幽栖杜德机。", 
            "云盖浮丘千岁井，烟笼玉女五铢衣。", 
            "唐碑犹有丹砂颂，汉室全无青鸟飞。", 
            "风捲长松清啸发，佩环声响九天微。"
        ], 
        "title": "游嵩岳二首 其二", 
        "type": "律诗", 
        "yun": "微"
    }, 
    {
        "author": "蒲里翰", 
        "era": "元", 
        "subtype": "七言律诗", 
        "text": [
            "自喜华巅预此行，远赍纶旨告功成。", 
            "典谟会与唐虞并，文武更祈申甫生。", 
            "人意达时天意合，金龙投处蛰龙惊。", 
            "归途岩壑清风响，疑是当年万岁声。"
        ], 
        "title": "中岳投龙简", 
        "type": "律诗", 
        "yun": "庚"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "君家阴德多多种，重得读书郎。", 
            "掌中惊看，隆颅犀角，黛抹朱妆。", 
            "最堪欢处，灵椿未老，丹桂先芳。", 
            "他年须记，于门高大，车马煌煌。"
        ], 
        "title": "人月圆 赵君锡再得雄", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "相君今日已登程。", 
            "暂车马，驻西城。", 
            "尊酒若为情。", 
            "且唤取、双歌送行。", 
            "远山颦蹙，秋波凝伫，清泪也盈盈。", 
            "便有遏云声。", 
            "怎留得、前头旆旌。"
        ], 
        "title": "太常引 送赵参政西城别筵", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "昌期遇。", 
            "天齐九五符乾数。", 
            "符乾数。", 
            "今朝称贺，载逢初度。", 
            "金茎玉屑和丹露。", 
            "宝炉沉水腾香雾。", 
            "腾香雾。", 
            "祈君万寿，永承洪祚。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "皇都晓。", 
            "尧阶奉引瞻天表。", 
            "瞻天表。", 
            "麒麟不动，御香轻袅。", 
            "电光曾记枢星绕。", 
            "升平自此开先兆。", 
            "开先兆。", 
            "尧天日月，万年长照。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "宸京里。", 
            "玉卮为寿龙颜喜。", 
            "龙颜喜。", 
            "天开盛旦，日膺繁祉。", 
            "蛮荒凯奏风尘弭。", 
            "群臣虎拜同归美。", 
            "同归美。", 
            "山呼万岁，太平天子。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "龙楼宴。", 
            "千官拜表俱欢忭。", 
            "俱欢忭。", 
            "今宵帝座，瑞光高见。", 
            "觚棱引领心常恋。", 
            "南山万寿殷勤献。", 
            "殷勤献。", 
            "皇天眷顾，必从臣愿。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "想天开阊阖，正元日、受朝仪。", 
            "美出震居尊，承乾继统，行夏之时。", 
            "梅花领将春到，更祥烟、浮动万年枝。", 
            "丽日徐行黄道，和风细度丹墀。", 
            "天颜有喜近臣知。", 
            "称寿献瑶卮。", 
            "道品物惟新，阳刚寖长，百禄咸宜。", 
            "觚棱五云佳气，但遥瞻、百拜只心驰。", 
            "记得华封馀祝，不妨借人新词。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "数当今人物，问谁似，玉堂仙。", 
            "但苏子才名，居中未几，补外何偏。", 
            "天公意深有在，要周流、海内作师传。", 
            "万古斯文正脉，一生前圣遗编。", 
            "胸襟理胜自超然。", 
            "虽老未华颠。", 
            "念厚禄崇资，真成大耐，何计荣迁。", 
            "心期岁丰民乐，更公庭、无讼酒如川。", 
            "唤取梅花为寿，看他老桧千年。"
        ], 
        "title": "木兰花慢 寿王国宾总管", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "八旬今又八，说尚齿，更谁尊。", 
            "况赐号司徒，跋封大国，荣及生存。", 
            "白麻制词新宠，算一家、四世被皇恩。", 
            "七十儿为内相，斑衣笑捧金尊。", 
            "近闻迎驾到金门。", 
            "亲奉玉音温。", 
            "问父子行年，康宁寿考，定省晨昏。", 
            "銮坡正须耆旧，道平时、致仕不宜论。", 
            "这种灵椿丹桂，天公偏养深根。"
        ], 
        "title": "木兰花慢 寿刘邢公", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "燕城过长夏，乡思若为禁。", 
            "故园松竹潇洒，久矣负幽寻。", 
            "赖有仙坛诗伯，同寓玉堂清署，相顾意殊深。", 
            "余暇尽谈笑，烦暑自消沉。", 
            "绕长廊，临静砌，称闲心。", 
            "飕飕树杪风至，流水入衣襟。", 
            "尚愧无穷汗简，也预诸公奋笔，投迹是非林。", 
            "何日了官事，倒佩脱冠簪。"
        ], 
        "title": "水调歌头 次权待制韵", 
        "type": "词", 
        "yun": "侵"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "天公何见戏，凡事每相乖。", 
            "应知今夜秋半，故□放云霾。", 
            "不遣姮娥窥户，空使骚人赏客，尊俎预安排。", 
            "无复弄清影，只自黯愁怀。", 
            "下帘栊，收绮席，罢金钗。", 
            "谁能为我，叩广寒玉殿令开。", 
            "待得良辰美景，却遇凄风苦雨，好事实难谐。", 
            "高卧清无梦，檐溜滴空阶。"
        ], 
        "title": "水调歌头 癸未中秋雨闷中示德衡弟", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "堤柳风前影瘦，池荷雨后香残。", 
            "高秋物色已阑珊。", 
            "落日孤烟微暗。", 
            "平野大家徐步，此身赢得长闲。", 
            "路逢俗子笑相看。", 
            "道我为欢冷淡。"
        ], 
        "title": "西江月 九日南城郊行", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "俗务相仍何日了，纷纷百绪千头。", 
            "空教萦绕似遭囚。", 
            "情知鸥与鹭，亦解替人羞。", 
            "春晓拂衣随父老，扶携寻壑经丘。", 
            "本无肥马衣轻裘。", 
            "闲身元自在，不问几宜休。"
        ], 
        "title": "临江仙", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "健笔兴来挥乐府，无愁可到眉头。", 
            "可怜郊岛两诗囚。", 
            "枯肠徒自恼，骍汗只供羞。", 
            "我欲与君追李白，神游共访丹丘。", 
            "千金不惜翠云裘。", 
            "呼儿多换酒，一醉万缘休。"
        ], 
        "title": "临江仙", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "二路滔滔方得意，从渠掉臂昂头。", 
            "峥嵘笑杀楚累囚。", 
            "功名虽自许，妻妾见应羞。", 
            "吏隐羡君怀雅志，胸中自有嵩丘。", 
            "且须夏葛与冬裘。", 
            "随时无不可，未用赋归休。"
        ], 
        "title": "临江仙 次仲正经历韵三阕", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "闻说东庵梅最好，何须远访西湖。", 
            "金衣相映玉肌肤。", 
            "幽香俱可爱，颜色不妨殊。", 
            "花主惜春仍好事，作诗清似林逋。", 
            "冰蕤雪萼正敷腴。", 
            "只愁无客至，那怕酒须沽。"
        ], 
        "title": "临江仙 次解东庵学士咏梅韵", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "一赋阿房，水之江汉星之斗。", 
            "□□□授。", 
            "不待形容口。", 
            "□□□□，□□□□秀。", 
            "宜称首。", 
            "肯教韩柳。", 
            "独擅文章手。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "西蜀咽喉，钩连阁道苍崖斗。", 
            "□皇天授。", 
            "故国□江口。", 
            "往事浮云，依旧梁山秀。", 
            "时延首。", 
            "淡烟疏柳。", 
            "欲画无奇手。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "旭日东生，五云宫阙光辉映。", 
            "百官班定。", 
            "拜舞朝元正。", 
            "春满瑶卮，万寿同称庆。", 
            "边陲静。", 
            "太平全盛。", 
            "永赖吾君圣。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "深味遗编，无心禄仕求升斗。", 
            "学惭师授。", 
            "朱墨聊糊口。", 
            "自笑疏顽，讵敢侪英秀。", 
            "宁低首。", 
            "五株门柳。", 
            "闲袖春风手。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "蒲道源", 
        "era": "元", 
        "subtype": null, 
        "text": [
            "蔼蔼府中英，夫谁可屈指。", 
            "窦君长安人，众论共推美。", 
            "气和更敏才，志锐方壮齿。", 
            "留胸无芥蒂，出语有纲纪。", 
            "一朝过我辞，试问其所以。", 
            "庙堂新立法，为吏互迁徙。", 
            "简书迫程期，信宿不容止。", 
            "门当道途旁，所幸还乡里。", 
            "闻之心惘然，别绪纷莫理。", 
            "一杯送归鞯，一言赠吾子。", 
            "人生重名节，不义深可耻。", 
            "青云路虽高，欲致由践履。", 
            "去去宜勉旃，好音行洗耳。"
        ], 
        "title": "送府史窦彦立迁调奉元", 
        "type": "古风", 
        "yun": "纸"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "古道不可作，转觉浇风长。", 
            "人心所去就，但与时炎凉。", 
            "燕石藏什袭，连城遗路傍。", 
            "汝贤乃迂阔，汝直成狂徉。", 
            "世味鼎一脔，人争染指尝。", 
            "伊我澹无虑，箪瓢身世忘。", 
            "处污奚害洁，视变皆为常。", 
            "彼哉声利徒，末路空皇皇。"
        ], 
        "title": "次德衡弟韵", 
        "type": "古风", 
        "yun": "阳"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "客从长安回，叙阔访邻里。", 
            "貌悴于去时，因而问所以。", 
            "客悲向我言，此行幸脱死。", 
            "长安遭饥荒，食尽到糠秕。", 
            "升合贵不赀，珠金何足恃。", 
            "凌晨出求籴，于于如栉比。", 
            "暮归持空囊，菜色皆相似。", 
            "老弱困且羸，行随墙壁倚。", 
            "村墟向昏黑，剽掠群凶起。", 
            "咸云田中麦，苗枯无雨水。", 
            "今年如弗收，炊爨当易子。", 
            "予闻重叹嗟，祸及乃至此。", 
            "八政食为先，周书本微旨。", 
            "天下苟有饥，稷思若由己。", 
            "梁惠战国时，民粟知移徙。", 
            "一夫不获所，古人心愧耻。", 
            "如何填沟壑，遽忍立而视。", 
            "此邦粗偷生，唇亡寒及齿。", 
            "嗷嗷食口众，身不亲耒耜。", 
            "今朝听此言，徒增惊悸耳。"
        ], 
        "title": "閒居纪事二首 其一", 
        "type": "古风", 
        "yun": "纸"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "古人制昏礼，所贵在人伦。", 
            "冠笄年既迈，受币方交亲。", 
            "后世虽偷薄，十中五犹遵。", 
            "如何至今日？彝典俱湮沦。", 
            "男痴已合配，女幼皆成姻。", 
            "安知虑夭寿，奚暇占吉辰。", 
            "媒妁走市井，鼓吹喧城闉。", 
            "百年祗仓卒，大事为因循。", 
            "问之何遽然，诏云选佳人。", 
            "传闻至太甚，意失非本真。", 
            "正道难化俗，讹言易惑民。", 
            "于初苟不慎，其末弊将臻。", 
            "寄声秉钧者，风俗何时淳。"
        ], 
        "title": "閒居纪事二首 其二", 
        "type": "古风", 
        "yun": "真"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "山茶本冬花，憔悴遂开晚。", 
            "侪辈斗芬芳，己独尚息偃。", 
            "及兹春事深，渥丹始赫烜。", 
            "参列姚魏前，正色无婉娩。", 
            "因之观我生，平昔匪骄蹇。", 
            "衡门自栖迟，临老遇推挽。", 
            "朱紫皆少年，迹亲心自远。", 
            "华颠岂怀荣，田里幸得返。", 
            "功名船上滩，岁月轮下坂。", 
            "抚树三叹息，岁寒同缱绻。"
        ], 
        "title": "春晚山茶始开示德衡弟", 
        "type": "古风", 
        "yun": "阮"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "两日东风何作恶，横将桃李花吹落。", 
            "阳和歘忽变寒威，晓来陡觉春衫薄。", 
            "纷纷扑面飞虫乱，细看六花惊雪作。", 
            "须臾眼界失旧观，玉殿琼林起沙漠。", 
            "细思节物恐差谬，始信化工难测度。", 
            "初迁乔木悔新莺，久屈重泉愁尺蠖。", 
            "仰天致诘不我酬，运候果谁司橐籥。", 
            "便当努力战客阴，一扫晴空开六幕。"
        ], 
        "title": "仲春十三日大风雪", 
        "type": "古风", 
        "yun": "药"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "韩云浮屠多技能，祗今复见龙岩僧。", 
            "高閒怀素去已久，肯向死灰求续灯。", 
            "手追心慕忽有得，笔底涣然无滞凝。", 
            "云烟结瞑鬼神泣，雷电索怪蛟龙腾。", 
            "悬崖百寻泻瀑布，老树千岁垂寒藤。", 
            "铁为门限自兹始，但恐纸价相仍增。", 
            "我闻雪庵亦工此，好事往往输缣缯。", 
            "都城颜扁妙天下，骤得荣宠非阶升。", 
            "龙岩更须追三昧，无俾斯人专美称。"
        ], 
        "title": "赠龙岩上人草书", 
        "type": "古风", 
        "yun": "蒸"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "天风吹衣雨浥尘，卢沟晓别诗境新。", 
            "石梁雄据天下津，群峰迤逦西北垠。", 
            "草木点缀生精神，骄马驻足车停轮。", 
            "纷纷追逐皆朝绅，相与祖饯为何人？", 
            "閒閒嗣师方外臣，貌虽老氏心儒珍。", 
            "恩许还家寿乃亲，翁媪年皆八十春。", 
            "饶国启封降丝纶，上尊分赐光禄醇。", 
            "道傍见者咨嗟频，此行岂为思鲈莼。", 
            "觚棱远瞻恋严宸，青云我亦忝致身。", 
            "先世赠典蒙深仁，但恨不及生存辰。", 
            "因君此图泪沾巾。"
        ], 
        "title": "送吴閒閒真人", 
        "type": "古风", 
        "yun": "真"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "人生天地洪炉中，形色散殊俱不同。", 
            "画师笔底要真似，妙想乃与天机通。", 
            "肖岩后出独超诣，睥睨众史如儿童。", 
            "京师摹写富箱箧，奇厖福艾多王公。", 
            "神情所赋各臻极，千变万化无终穷。", 
            "遂为当代顾陆手，足配向来褒鄂雄。", 
            "明窗副本得寓目，起敬毛发森寒风。", 
            "祇今声价愈增重，姓字已彻明光宫。", 
            "尘容俗状亦何者，年齿未及先成翁。", 
            "既无开朗谪仙韵，又无图画凌烟功。", 
            "君胡惠然肯相过，坐对熟视心神融。", 
            "煤黳纸上略点画，稍类云月犹朦胧。", 
            "须臾壁间出幻影，恍若面映新磨铜。", 
            "人能肖吾不自肖，内发感愧颜生红。", 
            "圣贤体貌等人尔，所贵践履惟能充。", 
            "作诗答谢肖岩贶，但恨意远辞难工。"
        ], 
        "title": "赠传神李肖岩", 
        "type": "古风", 
        "yun": "东"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "江山奇绝吴楚乡，画史又与生钱郎。", 
            "钱郎下笔得天趣，意象髣髴开衡湘。", 
            "浮空水光接巨浸，隔岸岚翠摩穹苍。", 
            "幽岩梵宫半隐见，老树樵舍相迷藏。", 
            "中流一叶泛小艇，远涧千尺横修梁。", 
            "山居熙熙自太古，下视扰扰徒奔忙。", 
            "我来京国行九轨，尘土眯目须眉黄。", 
            "困馀偶作林壑梦，归计未遂惊彷徨。", 
            "明窗豁然看此画，便觉胸次生清凉。", 
            "何时挐舟径成往，长啸振衣千仞冈。"
        ], 
        "title": "题钱舜举画烟江叠嶂图", 
        "type": "古风", 
        "yun": "阳"
    }, 
    {
        "author": "蒲道源", 
        "era": "元", 
        "subtype": null, 
        "text": [
            "骄阳行空势方烈，刈麦农夫宁惮热。", 
            "天旋雷动飞玉尘，雾渤云蒸成曲糵。", 
            "麦秋方罢还插秧，䆉稏西风千顷黄。", 
            "腰镰肩担行相逐，共趁晴色催登场。", 
            "碓舂糠秕光如雪，汲泉淅米令清洁。", 
            "炊糜糁曲同糅和，元气絪缊未分裂。", 
            "瓮中小沸微有声，鱼沫吐尽秋江清。", 
            "脱巾且漉仍且饮，陶然自觉春风生。", 
            "君不见渊明有田惟种秫，醉里作诗聊自述。", 
            "又不见豳风十月穫稻忙，春酒介寿俱徜徉。", 
            "但愿年年遇丰稔，更须三万六千场。"
        ], 
        "title": "新曲米酒歌", 
        "type": "古风", 
        "yun": null
    }, 
    {
        "author": "蒲道源", 
        "era": "元", 
        "subtype": "五言排律", 
        "text": [
            "彼美谁欤子，崭然早见称。", 
            "缀文当世有，惟汝小年能。", 
            "稚齿为星凤，清姿秀玉冰。", 
            "联章成脉络，缉句合规绳。", 
            "颖悟过长吉，推扬自少陵。", 
            "可怜东鲁客，头白短檠灯。"
        ], 
        "title": "偶记少时小年能缀文诗", 
        "type": "排律", 
        "yun": "蒸"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "迅速光阴一旅亭，功名不贷鬓毛青。", 
            "此身未入云台画，半夜披衣望列星。"
        ], 
        "title": "和赵君锡题王仲礼壁韵", 
        "type": "绝句", 
        "yun": "青"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "吴山佳处梵王宫，楼阁峥嵘出断峰。", 
            "不见子云当日字，暝烟残照但闻钟。"
        ], 
        "title": "题王羲之凤墅续帖（一作题萧寺）", 
        "type": "绝句", 
        "yun": "冬"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "萸如蝇子攒头赤，酒似鹅儿破壳黄。", 
            "馈我真成两奇绝，为君大醉作重阳。"
        ], 
        "title": "次德衡弟九日以萸酒来贶", 
        "type": "绝句", 
        "yun": "阳"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "一点芳心肯破悭，恨无红锦护朝寒。", 
            "花如解语应须道，多谢诗人著眼看。"
        ], 
        "title": "题洋州土神祠海棠", 
        "type": "绝句", 
        "yun": "寒"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "冷光翠色入疏棂，岁晚相看眼共青。", 
            "静听萧萧有馀韵，似能和我读《黄庭》。"
        ], 
        "title": "题苍玉亭卷", 
        "type": "绝句", 
        "yun": "青"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "荆榛莽莽暗前村，间有花枝弄好春。", 
            "谁料山禽解生事，一声肠断未归人。"
        ], 
        "title": "次仇教授西乡道中言怀二首 其一", 
        "type": "绝句", 
        "yun": "真"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "花枝不管人为客，笑向春风满意开。", 
            "忽忆寻芳年少事，梦魂曾绕故乡来。"
        ], 
        "title": "次仇教授西乡道中言怀二首 其二", 
        "type": "绝句", 
        "yun": "灰"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "春风不解惜琼英，可是招魂有客卿。", 
            "记得小桥曾度处，数枝和月浸溪明。"
        ], 
        "title": "题墨梅图", 
        "type": "绝句", 
        "yun": "庚"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "谁写骅骝草野间，身行万里骨如山。", 
            "绝胜秣饲无他技，枉占君王十二闲。"
        ], 
        "title": "题瘦马图", 
        "type": "绝句", 
        "yun": "删"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "山川玉洁映朝晖，人世鸿濛果是非。", 
            "只许诗家占清景，渔蓑偷载一船归。"
        ], 
        "title": "题江皋雪霁卷", 
        "type": "绝句", 
        "yun": "微"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "冈峦迤逦水悠悠，雁落沙洲古木秋。", 
            "隔岸有人愁日暮，急须济我勿横舟。"
        ], 
        "title": "题白汝明秋江晚渡卷（白号横舟）", 
        "type": "绝句", 
        "yun": "尤"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "太平节物自欣欣，灯火鳌山闹彻晨。", 
            "今夜月华依旧好，可怜只解照愁人。"
        ], 
        "title": "己巳上元", 
        "type": "绝句", 
        "yun": "真"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "枯树生荑色已娇，低垂江岸映溪桥。", 
            "东君不惜黄金缕，散作春风十万条。"
        ], 
        "title": "赋柳", 
        "type": "绝句", 
        "yun": "萧"
    }, 
    {
        "author": "蒲道源", 
        "era": "元", 
        "subtype": "七言绝句", 
        "text": [
            "短篱新见出梢梢，葱茜都无尺许高。", 
            "茜色芳葩工点缀，莫教容易混蓬蒿。"
        ], 
        "title": "赋石竹", 
        "type": "绝句", 
        "yun": "豪"
    }, 
    {
        "author": "蒲道源", 
        "era": "元", 
        "subtype": "五言律诗", 
        "text": [
            "中山何处是，隐隐望孤城。", 
            "远霭青林暗，斜阳白塔明。", 
            "韩苏名不朽，辽宋恨应平。", 
            "策马长途晚，风沙老客情。"
        ], 
        "title": "将至中山", 
        "type": "律诗", 
        "yun": "庚"
    }, 
    {
        "author": "蒲道源", 
        "era": "元", 
        "subtype": "五言律诗", 
        "text": [
            "入树秋风早，惊心节序迁。", 
            "晚云兼去鹤，凉雨静鸣蝉。", 
            "得句因新意，耽书是宿缘。", 
            "平生爱冲澹，何事亦华颠。"
        ], 
        "title": "偶书", 
        "type": "律诗", 
        "yun": "先"
    }, 
    {
        "author": "蒲道源", 
        "era": "元", 
        "subtype": "五言律诗", 
        "text": [
            "苒苒秋事杪，幽丛花始黄。", 
            "直须彫众卉，才许见孤芳。", 
            "重露洗金质，严风吹绿裳。", 
            "陶翁如有酒，何日不重阳。"
        ], 
        "title": "九月十八日黄菊始开时且禁酿谩成示德衡弟", 
        "type": "律诗", 
        "yun": "阳"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "冰雪肌肤出淤泥，伶俜寒影照涟漪。", 
            "晓风浮冷梦初醒，夜月婵娟清更宜。", 
            "未要露浓垂别泪，先看水滑洗凝脂。", 
            "陶诗近体惊儿女，大笑庐山远法师。"
        ], 
        "title": "觉和尚庵赏白莲", 
        "type": "律诗", 
        "yun": "支"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "喔喔晨鸡唤梦醒，窗衔好月壁衔灯。", 
            "宦情嚼蜡淡无味，世路登天吁可憎。", 
            "十载飘零都是客，一廛寂寞静于僧。", 
            "调羹事业无劳说，深谢诸公愧不能。"
        ], 
        "title": "郭某席间赋", 
        "type": "律诗", 
        "yun": "蒸"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "道傍笳鼓记迎新，又作长亭惜别人。", 
            "千里畏途成雅俗，一言寒谷变阳春。", 
            "朝廷有意归杨震，父老无从借寇恂。", 
            "金印此行如斗大，西还遥望使车尘。"
        ], 
        "title": "饯杨同知任满西归", 
        "type": "律诗", 
        "yun": "真"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "雄视坤维有此楼，恍疑八表继神游。", 
            "山连秦蜀相邻际，水接襄樊不尽头。", 
            "阴阖阳开增伟观，月明风冷怯清秋。", 
            "百年豪杰登临处，诗兴飘飘隘九州。"
        ], 
        "title": "次耶律奉使镇南楼诗韵", 
        "type": "律诗", 
        "yun": "尤"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "溪水泠泠玉佩声，沿溪路转忽川平。", 
            "襟怀郁滞得开豁，腰足痹顽时散行。", 
            "几树霜红明夕照，数峰烟碧倚寒晴。", 
            "兹游胜友相酬和，殆与秋光欲斗清。"
        ], 
        "title": "九月同李子文罗寿甫行城南溪上", 
        "type": "律诗", 
        "yun": "庚"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "丰肌弱骨与秋宜，宿酒酣来不自持。", 
            "岂为严霜成槁质，要凭初日发妍姿。", 
            "燕姬入画犹嫌陋，蜀锦团窠未足奇。", 
            "独对芳丛寄幽兴，子高真是遇仙时。"
        ], 
        "title": "九月八日赋二种芙蓉二首 其一 红芙蓉", 
        "type": "律诗", 
        "yun": "支"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "露凉风冷见温柔，谁挽春还九月秋。", 
            "午醉未醒全带艳，晨妆初罢尚含羞。", 
            "未甘白纻居寒素，也著绯衣入品流。", 
            "若信牡丹南面贵，此花应是合封侯。"
        ], 
        "title": "九月八日赋二种芙蓉二首 其二 转观芙蓉", 
        "type": "律诗", 
        "yun": "尤"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "朋友惟君气味投，相寻一笑果何由。", 
            "暇中值雨唯思睡，贫里逢春只办愁。", 
            "行乐忍令佳节负，光阴不为少年留。", 
            "且看明日开晴霁，拄杖从公到处游。"
        ], 
        "title": "次韵王仲礼", 
        "type": "律诗", 
        "yun": "尤"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "道途奔走四千馀，憔悴京城僦屋居。", 
            "晓逐时英登馆阁，夜因羁梦到乡闾。", 
            "将衰敢望功名显，临用应惭学术疏。", 
            "落日孤云天一角，眼穿谁为附来书。"
        ], 
        "title": "初至京城寓居言怀", 
        "type": "律诗", 
        "yun": "鱼"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "野景荒寒霜意边，疏林僵立势参天。", 
            "定应画妙王摩诘，故著诗清孟浩然。", 
            "驴怯小桥鞭不动，风掀危帽整还偏。", 
            "官閒老我叨君赐，红日三竿尚昼眠。"
        ], 
        "title": "题答失帖木儿大夫所藏王维画寒林晓行图", 
        "type": "律诗", 
        "yun": "先"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "六军严卫抱珠幡，晓发冲开宿雾寒。", 
            "象辇尘清千里至，龙颜喜动万人看。", 
            "践禾屡戒畋秋骑，献果争迎住夏官。", 
            "自愧涓埃无以报，敢辞奔走候仪銮。"
        ], 
        "title": "和霍思齐接驾", 
        "type": "律诗", 
        "yun": "寒"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "布谷声中雨散丝，晓窗浓睡正忺时。", 
            "春来暖透黄紬被，老去甜归白粲糜。", 
            "仕及引年何况病，官虽閒局亦当辞。", 
            "为予多谢门前客，莫怪慵夫应接迟。"
        ], 
        "title": "辞陕西儒学提举閒居言志", 
        "type": "律诗", 
        "yun": "支"
    }, 
    {
        "author": "蒲道源", 
        "era": "元", 
        "subtype": "七言律诗", 
        "text": [
            "歌舞兰堂夜色深，烛花轻剪试钗金。", 
            "分开小凤双飞翼，拨尽寒灰一寸心。", 
            "玉泪乱随红袖落，蜡香留得碧云簪。", 
            "短檠二尺挑寒雨，头白书生正苦吟。"
        ], 
        "title": "金钗剪烛（幼作）", 
        "type": "律诗", 
        "yun": "侵"
    }, 
    {
        "author": "虞集", 
        "era": "元", 
        "subtype": null, 
        "text": [
            "客来山雨鸣涧，客去山翁醉眠。", 
            "花外晴云霭霭，竹边秋月娟娟。"
        ], 
        "title": "聂空山画扇", 
        "type": "六言诗", 
        "yun": "先"
    }, 
    {
        "author": "虞集", 
        "era": "元", 
        "subtype": null, 
        "text": [
            "维昔玄圣，有子过庭。", 
            "学礼学诗，诏之丁宁。", 
            "面墙之窒，繇不知味。", 
            "亲能使学，不能使嗜。", 
            "观于德容，听于德音。", 
            "咏歌周旋，实悦我心。", 
            "邈乎千载，圣往言在。", 
            "舍而不求，匪罔斯殆。", 
            "畏友翚父，穷经笃行。", 
            "既有诸躬，思贻厥成。", 
            "既菑既畬，俾稼之食。", 
            "既畋既渔，俾鼎之实。", 
            "作堂高明，曰子远来。", 
            "吾经在兹，远其味之。", 
            "始予虚羸，匍匐来食。", 
            "茹草饮水，以禦朝久。", 
            "穷人得归，自我父师。", 
            "俛焉斯文，老至不知。", 
            "煌煌灵芝，如彼嘉玉。", 
            "薄言采之，在彼中谷。", 
            "南阳之人，来詹来言。", 
            "君子岂弟，宜其后昆。"
        ], 
        "title": "味经堂诗", 
        "type": "四言诗", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "岷源建高，驶无游舠。", 
            "汉会其委，安流滔滔。", 
            "爰有君子，垂纶其下。", 
            "虽不得鱼，意甚閒暇。", 
            "援藟引楫，至于中沱。", 
            "荫树以休，悠悠永歌。", 
            "逝波沄沄，不转维石。", 
            "乐兹忘忧，矢言不食。", 
            "烝然云兴，风举以高。", 
            "鹤翔中天，遗景九皋。", 
            "木其落矣，鱼亦潜渚。", 
            "眷言夙好，除于风雨。", 
            "风吹衣裳，彼为栖栖。", 
            "行吟望予，实劳我思。", 
            "山有榛棘，河有鳇鲤。", 
            "岂其饮泉，必泠之美。", 
            "君子冠纯，秩秩大经。", 
            "泂有清酌，可以濯缨。"
        ], 
        "title": "题宋诚甫侍郎垂纶亭", 
        "type": "四言诗", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "瞻彼修竹，下临清流。", 
            "文石偃堤，华松荫丘。", 
            "植表界壤，剪茅宅幽。", 
            "梁度高巘，台隐中洲。", 
            "方床读书，异宫同休。", 
            "咏歌相闻，觞豆相求。", 
            "或莳名药，或钓游鯈。", 
            "课艺嘉植，坐思远游。", 
            "濯缨微波，看云良畴。", 
            "逸而不放，俨而自修。", 
            "泰哉沮溺，邈乎巢由。", 
            "按图以观，永宜春秋。", 
            "孰若五君，遗其故俦。", 
            "糟粕尘世，高踪庄周。", 
            "我怀古人，遁而违忧。", 
            "安得挥弦，以招沈浮。"
        ], 
        "title": "竹林七贤图（以下归田稿）", 
        "type": "四言诗", 
        "yun": "尤"
    }, 
    {
        "author": "虞集", 
        "era": "元", 
        "subtype": null, 
        "text": [
            "于赫世皇，并用豪杰。", 
            "一定宇内，櫜厥戈甲。", 
            "既久既安，成宗继之。", 
            "祖功莫加，道在守持。", 
            "狂夫兴谋，以动相国。", 
            "曰昔祖宗，咸尚战克。", 
            "万方悉来，史皆前能。", 
            "我独无名，曷称继承。", 
            "蠢彼西南，翳丛负固。", 
            "聚落八百，各统女妇。", 
            "人强善骄，马具竞豪。", 
            "豢豕于牢，黄金饰槽。", 
            "取而有之，富可足用。", 
            "赫乎功多，以世智勇。", 
            "相臣以闻，天子曰嘻！", 
            "有是言哉，汝其试之。", 
            "狂谋既售，谏言不入。", 
            "既赋军实，弓钺仍戢。", 
            "馈饟启行，万里骚然。", 
            "饥危蹈毒，未战已捐。", 
            "番番名将，天子爪士。", 
            "镇于江浒，天子所使。", 
            "狂夫忌之，承制驱之。", 
            "讵思国谋，徒逞厥私。", 
            "将军慨言，死我臣职。", 
            "可陷者身，不陷吾直。", 
            "见制鄙庸，岂我召凶。", 
            "心知无还，况冀立功。", 
            "与其矫诬，死彼狂手。", 
            "孰与奋击，不丧吾守。", 
            "孤旅转战，身入不回。", 
            "杀戮既多，身卒死之。", 
            "三军失声，万士丧气。", 
            "孰明公心，君门万重。", 
            "裹革东归，遥遥江壖。", 
            "部曲候迎，悲风旆缠。", 
            "民怀其忠，士感其义。", 
            "虎奋鹰扬，如见其至。", 
            "卜庙得吉，东望际海。", 
            "神来妥之，有永无坏。", 
            "狂夫辱国，天子震怒。", 
            "立呼狂竖，斩以大斧。", 
            "狂罪则诛，死事奈何。", 
            "褒封哀荣，百世不磨。", 
            "岂惟不磨，元嗣御史。", 
            "既有兄弟，又多孙子。", 
            "奕奕勋门，秩秩良材。", 
            "天之报忠，岂有涯哉。"
        ], 
        "title": "万户张公庙堂诗（并序。以下遗稿）", 
        "type": "四言诗", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "春木晨荣，秋华夕滋。", 
            "流云行天，逝者如斯。", 
            "柴车葛巾，曷能归来？", 
            "我怀古人，徒诵其诗。", 
            "有美君子，尚友先觉。", 
            "靡觞不咏，无咏不属。", 
            "岂无他人，孰此追躅？", 
            "优哉游哉，君子之乐。", 
            "吾侪小人，力绌乃休。", 
            "犹可以驰，曷其停辀？", 
            "卷舒无闷，入圣实优。", 
            "敢以未成，窃方前修。", 
            "祖德之述，尚论其世。", 
            "我独何无，夙坠羁絷。", 
            "闻君赞歌，祇以生愧。", 
            "既曰知非，请勖馀岁。"
        ], 
        "title": "题胡徵君器之和陶轩", 
        "type": "四言诗", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "豆蔻梢头春色阑。", 
            "风满前山，雨满前山。", 
            "杜鹃啼血五更残，花不禁寒，人不禁寒。", 
            "离合悲欢事几般。", 
            "离有悲欢，合有悲欢。", 
            "别时容易见时难，怕唱阳关，莫唱阳关。"
        ], 
        "title": "一剪梅 春别", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "十年窗下，见古今成败，几多豪杰。", 
            "谁会谁能谁不济，故纸数行明灭。", 
            "乱叶西风，游丝春梦，转转无休歇。", 
            "为他憔悴，不知有甚干涉。", 
            "寥寥无住闲身，尽虚空界，一片中宵月。", 
            "云去云来无定相，月亦本无圆缺。", 
            "非色非空，非心非佛，教我如何说。", 
            "不妨跬步，蟾蜍飞上银阙。"
        ], 
        "title": "无俗念", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "画堂红袖倚清酣。", 
            "华发不胜簪。", 
            "几回晚直金銮殿，东风软、花里停骖。", 
            "书诏许传宫烛，香罗初剪朝衫。", 
            "御沟冰泮水挼蓝。", 
            "飞燕又呢喃。", 
            "重重帘幕寒犹在，凭谁寄、银字泥缄。", 
            "为报先生归也，杏花春雨江南。"
        ], 
        "title": "风入松", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "频年清夜肯相过。", 
            "春碧卷红螺。", 
            "画檐几度徘徊月，梁园迥，无复鸣珂。", 
            "门外雪深三尺，窗中翠浅双蛾。", 
            "旧家丹荔锦交柯。", 
            "新玉紫峰驼。", 
            "长安日近天涯远，行云梦、不到江波。", 
            "欲度新词为寿，先生待教谁歌。"
        ], 
        "title": "风入松 为莆田寿", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "鸾舆三顾茅庐。", 
            "汉祚难扶，日暮桑榆。", 
            "深渡南泸，长驱西蜀，力拒东吴。", 
            "美乎周瑜妙术，悲夫关羽云殂。", 
            "天数盈虚，造物乘除。", 
            "问汝何如，早赋归欤。"
        ], 
        "title": "折桂令 席上偶谈蜀汉事因赋短桂体", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "云淡风轻，傍花随柳，将谓少年行乐。", 
            "高阁林间，小车城里，千古太平西洛。", 
            "瞻彼泱泱，言思君子，流水俨然如昨。", 
            "但清游、天际轻阴，未便暮愁离索。", 
            "长记得、童冠相随，浴沂归去，吟咏鸢飞鱼跃。", 
            "逝者如斯，吾衰甚矣，调理自存斟酌。", 
            "清庙朱弦，旧堂金石，隐几似闻更作。", 
            "农人告我事西畴，窈窕挂书牛角。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "一径通幽，画屏横翠，行到白云深处。", 
            "世外蟠桃，井边佳橘，别有种萱瑶圃。", 
            "檀板轻敲，素琴闲弄，奉献凤膏麟脯。", 
            "舞翩翩、鹤发飘飘，仍是旧时仙母。", 
            "君看取、华屋神仙，满堂金玉，此是蟪蛄朝暮。", 
            "五色蓬莱，九秋雕鹗，别有出身之路。", 
            "酒熟麻姑，云生巫峡，稽首洞天归去。", 
            "任海波、清浅无时，何处绿窗云户。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "忆昔坡仙，夜游赤壁，孤鹤掠舟西过。", 
            "英雄消尽，身世茫然，月小水寒星火。", 
            "何似渔翁，不知今古，醉傍蓼花然火。", 
            "梦相逢、羽服翩跹，未必此时非我。", 
            "谁解道、岁晚江空，风帆目力，横槊赋诗江左。", 
            "清露衣裳，晚风洲渚，多少短歌长些。", 
            "玉宇高寒，故人何处，渺渺予怀无那。", 
            "叹乘桴、浮海飘然，从者未知谁可。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "皓月清霜，钓舟如叶，闲渡小溪澄碧。", 
            "银汉无声，玉虹横野，斗柄正垂天北。", 
            "半幅乌纱，数根华发，一緉野凫飞舄。", 
            "问回仙、城南老树，能见几何今昔。", 
            "西华顶、十丈高花，九天秋露，结就翠房瑶实。", 
            "脱屣非难，凌空何远，三咽雪融冰液。", 
            "辟谷神方，餐霞真诀，一去更无消息。", 
            "笑人间、长住虚空，谁似一轮红日。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "扫尽风云，绰开尘土，落得半丘藏拙。", 
            "青松为盖，白石为床，一切物情休歇。", 
            "几度蓬莱，布袍长剑，闲对海波澄澈。", 
            "是谁家、酒熟仙瓢，邀我共看明月。", 
            "归去也、玉宇寥寥，银河耿耿，铁笛一声山裂。", 
            "三花高拥，九气弥罗，缥缈泰清瑶阙。", 
            "手把芙蓉，凌空飞步，今夜几人朝谒。", 
            "便翻身、北斗为杓，遍散紫瓯香雪。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "归去来兮，昨非今是，惆怅独悲奚语。", 
            "迷途未远，晨景熹微，乃命导夫先路。", 
            "风扬舟轻，候门童稚，此日载瞻衡宇。", 
            "酒盈尊、三径虽荒，松菊宛然如故。", 
            "聊寄傲、与世相违，旧交俱息，更复驾言焉取。", 
            "琴书情话，寻壑经丘，倦鸟岫云容与。", 
            "农人告我，有事西畴，孤风情棹赋诗春雨。", 
            "但乐夫、天命何疑，乘化任渠留去。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "山月来时，海风不动，平地玉楼琼宇。", 
            "桂子飘香，露华如水，自按洞箫如缕。", 
            "杳杳冥冥，泠泠历历，青鸟解传芳语。", 
            "太微中、鸾鹤相求，尽是旧时真侣。", 
            "君听取、列豹重关，鼓雷千吏，天界更多官府。", 
            "石女簪花，木人劝酒，为我此间聊住。", 
            "高唱微吟，挥毫万丈，尘世等闲今古。", 
            "看空山、一色青青，何意断云残雨。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "放棹沧浪，落霞残照，聊倚岸回山转。", 
            "乘雁双凫，断芦漂苇，身在画图秋晚。", 
            "雨送滩声，风摇烛影，深夜尚披吟卷。", 
            "算离情、何必天涯，咫尺路遥人远。", 
            "空自笑、洛下书生，襄阳耆旧，梦底几时曾见。", 
            "老矣浮丘，赋诗明月，千仞碧天长剑。", 
            "雪霁琼楼，春生瑶席，容我故山高宴。", 
            "待鸡鸣、日出罗浮，飞渡海波清浅。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "六十归来，今过七十，感谢圣恩嘉惠。", 
            "早眠晏起，渴饮饥餐，自己了无心事。", 
            "数卷残书，半枚破砚，聊表秀才而已。", 
            "道先生、快写能吟，直是去之远矣。", 
            "没寻思、拄个青藜，靸双芒屦，走去渡头观水。", 
            "逝者滔滔，来之衮衮，不觉日斜风细。", 
            "有一渔翁，蓦然相唤，你在看他甚底。", 
            "便扶杖、穿起鲜鱼，博得一尊同醉。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "十载燕山，十年江上，惯见半生风雪。", 
            "对雪无舟，泛舟无雪，不遇并时高洁。", 
            "断港残沙，今兹何夕，一似剡溪归越。", 
            "但掀篷、数尺梅花，人迹鸟飞俱绝。", 
            "君不见、五老危巅，浮丘绝顶，笑我早生华发。", 
            "返老还童，易粗为妙，定有九还丹诀。", 
            "霁景浮空，天光眩海，一体本无分别。", 
            "便堪称、六一仙公，千古太虚明月。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "自笑微生，凡情不断，轻弃旧矶垂钓。", 
            "走马长安，听莺上苑，空负洛阳年少。", 
            "玉殿传宣，金銮陪宴，屡草九重丹诏。", 
            "是何年、梦断槐根，依旧一蓑江表。", 
            "天赐我、万叠云屏，五湖烟浪，无限野猿沙鸟。", 
            "平明紫阁，日晏玄洲，晞发太霞林杪。", 
            "苍龙腾海，白鹤冲霄，颠倒一时俱了。", 
            "望清都、独步高秋，风露洞天初晓。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "对酒当歌，无愁可解，是个道人标格。", 
            "好风过耳，皓月盈怀，清净水声山色。", 
            "世上千年，山中七日，随处惯曾为客。", 
            "尽虚空、北斗南辰，此事有谁消得。", 
            "曾听得、碧眼胡僧，布袍沧海，直下钓丝千尺。", 
            "掣取鲸鱼，风雷变化，不是等闲奇特。", 
            "寒暑相催，乾坤不用，历劫不为陈迹。", 
            "可怜生、忘却高年，长伴小儿嬉剧。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "千岁事，何许觅松乔。", 
            "急雨轻雷开道路，星河北斗转岧峣。", 
            "相对话渔樵。"
        ], 
        "title": "忆江南", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "盘石上，新画太丘翁。", 
            "扶老一枝风满袖，凌霄千岁露垂松。", 
            "不与世间同。"
        ], 
        "title": "忆江南", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "秋气至，寿斝注天香。", 
            "燕坐喜看扶两几，击鲜何必混诸郎。", 
            "长岁接宾行。"
        ], 
        "title": "忆江南 为陈溪山寿", 
        "type": "词", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "白鹤山人如鹤白，自抱山樽留过客。", 
            "要看修竹万琅玕，更对名花春雪色。", 
            "山樽本出山下泉，过客醉去山人眠。", 
            "客亦是鹤君莫笑，重来更待三千年。"
        ], 
        "title": "白鹤观", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "方池积雨收，新水三四尺。", 
            "风定文已消，云行影无迹。", 
            "渊鱼既深潜，水华晚还出。", 
            "幽人无所为，持竿坐盘石。"
        ], 
        "title": "钓月轩（京兆杜本隶颜）", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "残雪晓。窗外幽禽小。", 
            "春声初动苔枝袅。花落知多少。", 
            "春起早。苦被东风恼。", 
            "绿阴青子归来早。满径生芳草。"
        ], 
        "title": "□□□ 题梅花寒雀图", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "高竹临水上，幽花在崖阴。", 
            "以彼贞女姿，当此君子心。", 
            "春阳不自媚，夕露忽已深。", 
            "湘妃昔鼓瑟，怅望苍梧岑。"
        ], 
        "title": "高竹临水上", 
        "type": "古风", 
        "yun": "侵"
    }, 
    {
        "author": "虞集", 
        "era": "元", 
        "subtype": null, 
        "text": [
            "神京极高寒，幽居了晨夜。", 
            "雷风无时发，零雨每飘洒。", 
            "炎光不到地，萧爽度长夏。", 
            "大化漠无宰，岂必事陶冶。", 
            "扬雄不晓事，守道栖栖者。", 
            "玄经百无徵，白发谩盈把。"
        ], 
        "title": "书上京国子监壁", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "日落次榆林，东望待月出。", 
            "大星何煜煜，芒角在昴毕。", 
            "草树风不起，蛩蜩绝啁唧。", 
            "天高露如霜，客子衣尽白。", 
            "羸骖龁馀栈，嫠妇泣幽室。", 
            "行吟毛骨寒，坐见河汉没。", 
            "驿人告晨征，曈曈晓光发。"
        ], 
        "title": "至治壬戌八月十五日榆林对月", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "朝食叶底梨，暮看枝上花。", 
            "花开食实后，霜风振长柯。", 
            "远水良可鉴，彩云亦易过。", 
            "念尔白于雪，日暮当如何？"
        ], 
        "title": "忆三十年前与元复初参政同赋秋日梨花元有句云朝食叶底梨暮看枝上花而忘其后句因续之云", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "十转山崦交，九度沙碛溜。", 
            "始辞平漠旷，稍接山木秀。", 
            "老病畏行役，慰藉得良觏。", 
            "秋岭晚更妍，寒花昼如绣。", 
            "故园夫如何？朝阳眩霜柚。"
        ], 
        "title": "李老谷", 
        "type": "古风", 
        "yun": "宥"
    }, 
    {
        "author": "虞集", 
        "era": "元", 
        "subtype": null, 
        "text": [
            "翰音迎日毂，仪羽集云路。", 
            "寂寞就书阁，老大长郎署。", 
            "为山望成岑，织锦待盈度。", 
            "我行起视夜，星汉非故处。"
        ], 
        "title": "泰定甲子上京有感次韵马伯庸待制", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "目昏畏附火，枯坐寒窗中。", 
            "破褐著絮重，虚豆兼冰崇。", 
            "病骨于此时，浮屠屹撑空。", 
            "呼儿检馀历，记日待春风。", 
            "虽欣解冻近，翻惊纪年穷。", 
            "贳酒欲自广，无钱似陶翁。"
        ], 
        "title": "天历戊辰前续咏贫士一首", 
        "type": "古风", 
        "yun": "东"
    }, 
    {
        "author": "虞集", 
        "era": "元", 
        "subtype": null, 
        "text": [
            "挂巾花树枝，酌酒花树下。", 
            "风吹巾上尘，花落手中斝。", 
            "清唱起相寿，毋遽且聊暇。", 
            "流光急去人，莫怪行乐者。"
        ], 
        "title": "观花有感", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "雷起龙门山，雨洒赤城观。", 
            "萧骚山木高，浩荡尘路断。", 
            "鱼龙喜新波，燕雀集虚幔。", 
            "开户微风兴，倚杖众云散。"
        ], 
        "title": "赤城馆", 
        "type": "古风", 
        "yun": "翰"
    }, 
    {
        "author": "虞集", 
        "era": "元", 
        "subtype": null, 
        "text": [
            "老骨寒不寐，夜长况闻风。", 
            "心悸危欲折，局蹐败絮中。", 
            "鸡鸣当晨参，马疥刍不充。", 
            "山童衣百鹑，唤之愧匆匆。", 
            "求火扫木叶，庭树亦已空。", 
            "决起不敢怠，曙光屋南东。", 
            "苟遂牛马性，归放春草丰。"
        ], 
        "title": "后续咏贫士三首 其一", 
        "type": "古风", 
        "yun": "东"
    }, 
    {
        "author": "虞集", 
        "era": "元", 
        "subtype": null, 
        "text": [
            "归蜀越关陇，栈阁危登天。", 
            "适越河济隔，堰水丈尺间。", 
            "饥寒迫旦暮，舟车计茫然。", 
            "东家有一叟，欲去初不言。", 
            "早朝听诏毕，唤马阊阖前。", 
            "童奴受宿戒，向煖争相先。", 
            "闻之嗔儿子：我何为汝牵？", 
            "屦无千金贾，吾足安暇怜。"
        ], 
        "title": "后续咏贫士三首 其二", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "为政贵察色，读书在研覃。", 
            "司视既不明，两者无一堪。", 
            "尚不逭吏责，为师固宜惭。", 
            "圣世无弃物，况兹久朝簪。", 
            "决去岂我志，知止亦所谙。", 
            "颇闻南山下，菊根浸寒潭。", 
            "濯饵千日期，冰胪复清涵。", 
            "老马果识道，更服盐车骖。"
        ], 
        "title": "后续咏贫士三首 其三", 
        "type": "古风", 
        "yun": "覃"
    }, 
    {
        "author": "虞集", 
        "era": "元", 
        "subtype": null, 
        "text": [
            "盗发亚父冢，宝剑实累之。", 
            "冢开宝气尽，狱吏书盗辞。", 
            "盗言惟见宝，宁知亚父谁？", 
            "项王不相信，弟子遂舆尸。", 
            "黄肠下深锢，千岁复何为。", 
            "大河绕城东，落日在城西。", 
            "过客立城下，踟蹰望安期。", 
            "朱光出东海，高台迎赫曦。", 
            "六龙献阳燧，九凤保金支。", 
            "鍊丹轩辕鼎，濯景昆崙池。", 
            "拜赐冰玉佩，玄洲共遨嬉。"
        ], 
        "title": "盗发亚父冢", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "翳翳儋耳城，历历桄榔树。", 
            "百年遗故丘，新堂设宾阼。", 
            "清风海上至，朝阳在庭户。", 
            "丹山五色凤，览德屡来下。", 
            "甘辛熟桂酒，罗列杂藷蓣。", 
            "苻黎多孙子，食饮祭先具。", 
            "蛟龙波浪深，归来风雨除。"
        ], 
        "title": "题儋耳东坡载酒堂二首 其一", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "凿井得甘泉，渴者恒自私。", 
            "流润不择地，委顺复何疑。", 
            "海南绝风雨，水木况华滋。", 
            "邻舍解读书，诸生还诵诗。", 
            "何必怀故都，聊乐宜在兹。", 
            "星河度白鹤，山月悬蛾眉。", 
            "来晚去何速，劳人千载思。"
        ], 
        "title": "题儋耳东坡载酒堂二首 其二", 
        "type": "古风", 
        "yun": "支"
    }, 
    {
        "author": "虞集", 
        "era": "元", 
        "subtype": null, 
        "text": [
            "春风动兰叶，庭户光陆离。", 
            "言收竹上露，石角挂綀衣。", 
            "车行不择路，芣苡何楚楚。", 
            "游子憺忘归，徘徊岁云暮。"
        ], 
        "title": "记子昂画", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "陕郊得时雨，生意始来复。", 
            "存者事稼穑，还者葺墙屋。", 
            "安知凋瘵馀，政可致新福。", 
            "辟除正广术，区井表深渎。", 
            "均齐定恒志，忠厚保敦笃。", 
            "岂无忧世士，受仕在刍牧。", 
            "为义苦多违，好名常不足。", 
            "治书肃将指，善类庶有勖。"
        ], 
        "title": "送西台治书仇公哲", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "日出上城府，日暮当早归。", 
            "城门已击柝，出郭何焉依？", 
            "下马投馆人，空垣月当扉。", 
            "凉风振庭树，巢鸟屡惊飞。", 
            "起坐搔白发，忽如霜草稀。", 
            "周公不复梦，仲尼故沾衣。", 
            "老莱有孺色，传闻惟食薇。", 
            "求之事已晚，徘徊行道微。"
        ], 
        "title": "日出行", 
        "type": "古风", 
        "yun": "微"
    }, 
    {
        "author": "虞集", 
        "era": "元", 
        "subtype": null, 
        "text": [
            "佟郎居上京，阅人如风花。", 
            "拈笔写其似，千岁留英华。", 
            "迩来七十年，将相纷在目。", 
            "来者有如此，往者那可续。", 
            "昔我初北游，面白鬓如鸦。", 
            "点染烦粉墨，华星映丹霞。", 
            "今如雪中松，苦硬杂苍白。", 
            "却视当年容，邈如不相识。", 
            "不识当如何？临风且长歌。", 
            "黄云接河汉，白雪漫陂陀。", 
            "乞身愿归老，吴蜀山总好。", 
            "赠君千黛螺，翠色秋可扫。"
        ], 
        "title": "赠写真佟士明", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": null, 
        "text": [
            "昔祠云台馆，行穿御阶柏。", 
            "夕阴岚气深，重碧照行客。", 
            "独访张超谷，渐觉岩险迫。", 
            "冰生玉井头，日射仙掌侧。", 
            "岂无铁锁悬，翻身若飞鹘。", 
            "恐烦华阴令，不奈昌黎伯。", 
            "王事况有程，车马何忽忽。", 
            "流观终南山，周览天府国。", 
            "尔来十七年，欲往不再得。", 
            "山河想邈悠，伤残转萧索。", 
            "摩挲商老图，彷佛希夷宅。", 
            "高哉莲华峰，白云澹秋色。"
        ], 
        "title": "题商德符华山图", 
        "type": "古风", 
        "yun": null
    }, 
    {
        "author": "虞集", 
        "era": "元", 
        "subtype": "五言排律", 
        "text": [
            "昔年李太白，庐山思结巢。", 
            "褰云自天上，和鹤止松梢。", 
            "道士潘闲远，高居古大茅。", 
            "诵经门卧虎，看剑石眠蛟。", 
            "飞步脱凫舄，长吟吹凤匏。", 
            "九江揽秀色，许尔作神交。"
        ], 
        "title": "赋茅山道士云松巢", 
        "type": "排律", 
        "yun": "肴"
    }, 
    {
        "author": "虞集", 
        "era": "元", 
        "subtype": "五言排律", 
        "text": [
            "太茅千仞下，结屋三四楹。", 
            "云林户牖润，鹤去海天平。", 
            "坐上发长啸，人间闻玉笙。", 
            "斸苓春雾重，煮朮晚烟轻。", 
            "绿室嘘丹气，苍崖受日精。", 
            "樵遗伐木斧，真降引霓旌。", 
            "九鼎金还就，千龄树不倾。", 
            "问谁解居此，云是范长生。"
        ], 
        "title": "为范尊师赋云林清游", 
        "type": "排律", 
        "yun": "庚"
    }, 
    {
        "author": "虞集", 
        "era": "元", 
        "subtype": "五言排律", 
        "text": [
            "宫树春阴合，霓旌拂曙来。", 
            "天光临阁道，云气转蓬莱。", 
            "昼漏沈沈鼓，晨尊滟滟杯。", 
            "香霏帘底雾，乐殷殿前雷。", 
            "祥瑞仪曹奏，珍淳尚食催。", 
            "舞庭分鹭序，效献过龙媒。", 
            "融雪微生草，轻风不动埃。", 
            "老人南极至，王母上方回。", 
            "玉色何多喜，金华得重陪。", 
            "裁诗贺新雨，西阁待门开。"
        ], 
        "title": "正月十一日朝回即事", 
        "type": "排律", 
        "yun": "灰"
    }, 
    {
        "author": "虞集", 
        "era": "元", 
        "subtype": "五言排律", 
        "text": [
            "束发来东海，从军护北门。", 
            "珠光连旭景，玉气达春温。", 
            "渊静龙含德，门严虎列屯。", 
            "从容参幄帐，慷慨属櫜鞬。", 
            "拜表推黎献，趋朝谒至尊。", 
            "云依温室树，星入紫微垣。", 
            "不道璠玙贵，仍婴管库烦。", 
            "利行虽近市，义守不窥园。", 
            "眷遇忘身得，危难欲手援。", 
            "怀邦维父母，于国实甥婚。", 
            "□□还羁靮，原原致璧飧。", 
            "鲁连名竟重，箕子教应存。", 
            "简在从当日，扶持□宿藩。", 
            "清宫风肃肃，骖乘火焞焞。", 
            "帝所为郎重，王家报礼惇。", 
            "暂伸桑梓敬，未爱李桃繁。", 
            "神阙秋期早，康侯昼锡蕃。", 
            "九成思阁凤，六月待冥鹍。"
        ], 
        "title": "赠别兵部崔郎中暂还高丽即回中朝", 
        "type": "排律", 
        "yun": "元"
    }, 
    {
        "author": "虞集", 
        "era": "元", 
        "subtype": "五言排律", 
        "text": [
            "宇宙生奇变，明良陷逆图。", 
            "传闻昏白昼，悲愤结全区。", 
            "治极机潜否，恩深事失谟。", 
            "犯车仍断軏，坏户竟伤枢。", 
            "魑魅嫌明镜，强梁忌雅模。", 
            "甘心成首祸，藉口肆群腴。", 
            "隐忍危冲决，凭陵善唯俞。", 
            "自天傒鈇钺，累月具箪壶。", 
            "裹革疑亡地，招魂竞出都。", 
            "笳鸣残夕月，马偾四交衢。", 
            "所痛仓皇际，将无古昔殊。", 
            "腹心何蛊蚀，肘腋不支梧。", 
            "列位多翘楚，干城总豹貙。", 
            "讵言归厄数，不复颂贞符。", 
            "天讨公无赦，皇心爱不姑。", 
            "报雠论婉娈，锡爵酹呜呼。", 
            "相业今如在，民生实少痡。", 
            "谁能疵璧玉，唯有泣琼珠。", 
            "执简书群盗，当关欠一夫。", 
            "驰奔嗟薄日，沐浴止中途。", 
            "决去思投阙，违之或汎湖。", 
            "危知无复死，恨不奋前诛。", 
            "春雨烦冤涤，朝阳癙思疏。", 
            "讴吟申感慨，述作惧荒芜。", 
            "芒忽思离散，焄蒿起苑枯。", 
            "神还嵩岳峻，气直斗杓孤。", 
            "陟降先皇侧，回翔造化徒。", 
            "英灵常会合，瞻想岂虚无。"
        ], 
        "title": "次韵李侍读东平王哀诗", 
        "type": "排律", 
        "yun": null
    }, 
    {
        "author": "虞集", 
        "era": "元", 
        "subtype": "五言排律", 
        "text": [
            "六岁过闽郡，书声忆满城。", 
            "目盲今子夏，心醉昔延平。", 
            "尔叔同游息，吾文愧老成。", 
            "每分重席煖，相对一灯明。", 
            "远海乘桴意，高山伐木情。", 
            "愿携邛竹杖，往看离支生。", 
            "辟掾青衫旧，趋庭綵服轻。", 
            "为言穿木榻，亦未厌藜羹。", 
            "宝瑟留飞雁，兰舟及啭莺。", 
            "佩怀湘渚赠，绶向会稽迎。", 
            "去去江云湿，飘飘鸟雾清。", 
            "重来知有意，时我已归耕。"
        ], 
        "title": "送陈硕", 
        "type": "排律", 
        "yun": "庚"
    }, 
    {
        "author": "虞集", 
        "era": "元", 
        "subtype": "五言排律", 
        "text": [
            "《禹贡》收浮磬，尧阶望矞云。", 
            "自天承雨露，拔地起絪缊。", 
            "击拊磬音合，衡从玉兆分。", 
            "巨鳌三岛力，威凤九苞文。", 
            "辨位资乾坎，为山填幅员。", 
            "固知兴宝藏，不假运神斤。", 
            "书帙侵春润，香炉借宿薰。", 
            "烟光晴冉冉，波影昼沄沄。", 
            "融结由元化，登崇荷圣君。", 
            "瑞于龟出洛，重若鼎来汾。", 
            "柱立尊皇极，磐安广帝勋。", 
            "讵云陈秘玩，因愿献前闻。"
        ], 
        "title": "奎章阁有灵壁石奇绝名世御书其上曰奎章玄玉有敕命臣集赋诗臣再拜稽首而献诗曰", 
        "type": "排律", 
        "yun": "文"
    }, 
    {
        "author": "虞集", 
        "era": "元", 
        "subtype": "五言排律", 
        "text": [
            "峰迥留深隐，天清袭素袍。", 
            "栖身断人迹，游目送鸿毛。", 
            "树挂栖厓鸷，藤悬饮子猱。", 
            "龙眠石涧冷，虎撼树根牢。", 
            "木客吟时共，山樵弈处遭。", 
            "浮云过水尽，孤月挟霜高。", 
            "羽使来三岛，胎仙舞九皋。", 
            "左招玉斧饮，右揽赤松遨。", 
            "空色收寥廓，虚声起绎骚。", 
            "弹琴遗古散，载酒棹轻舠。", 
            "遂向图中见，谁能世外逃。", 
            "乘槎几月至，一泛九秋涛。"
        ], 
        "title": "题秋山图", 
        "type": "排律", 
        "yun": "豪"
    }, 
    {
        "author": "虞集", 
        "era": "元", 
        "subtype": "七言排律", 
        "text": [
            "群玉府中香满袖，凝春亭里看花开。", 
            "綵云近席微风动，红日当窗好客来。", 
            "西海珊瑚阶下长，东家胡蝶雪中回。", 
            "竹深每听尚书履，池暖时分太液杯。", 
            "凤咮浮烟金错落，鹅群随水白毰毸。", 
            "人间应得函封帖，青李来禽绕舍栽。"
        ], 
        "title": "题康里子山尚书凝春小隐六韵", 
        "type": "排律", 
        "yun": "灰"
    }, 
    {
        "author": "虞集", 
        "era": "元", 
        "subtype": "七言排律", 
        "text": [
            "秘阁沈沈便殿西，频年立此听春鹂。", 
            "风摇翠岸新生柳，雨浥铜池旧产芝。", 
            "玉几由来常咫尺，衡门此日遂栖迟。", 
            "申生欲去柴车在，杜甫长吟雪鬓垂。", 
            "墨沼游鱼翻宿藻，画檐飞燕罥晴丝。", 
            "山中竹簟凉如水，应共钧天九奏时。"
        ], 
        "title": "次韵杜德常博士万岁山", 
        "type": "排律", 
        "yun": "支"
    }, 
    {
        "author": "虞集", 
        "era": "元", 
        "subtype": "七言排律", 
        "text": [
            "御沟雪融三月初，凫鹥鸿雁总来居。", 
            "蒲萄水绿可为酒，杨柳条青堪贯鱼。", 
            "迤逦天河起箕尾，滉瀁云海浮青涂。", 
            "舟前花落傍飞燕，堤上风来湿舞裾。", 
            "翠辇时留金騕袅，锦波不著玉芙蕖。", 
            "临流宋玉偏能赋，莫待东都客问予。"
        ], 
        "title": "次韵宋显甫", 
        "type": "排律", 
        "yun": "鱼"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "落日照大堤，花间闻马嘶。", 
            "城头鼓角起，相送五门西。"
        ], 
        "title": "燕陈公子宅赠燕学士", 
        "type": "绝句", 
        "yun": "齐"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "洒墨写琅玕，深宫春昼閒。", 
            "萧条数枝雪，不似纥干山。"
        ], 
        "title": "宣和墨竹寒雀", 
        "type": "绝句", 
        "yun": "删"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "眼昏身手钝，上马怕风沙。", 
            "祇好扶藜杖，循篱看落花。"
        ], 
        "title": "上马", 
        "type": "绝句", 
        "yun": "麻"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "舞罢庭花落，池边看睡凫。", 
            "无端双蛱蝶，飞上绣罗襦。"
        ], 
        "title": "画双蝶", 
        "type": "绝句", 
        "yun": "虞"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "网罟日相从，天寒泽国空。", 
            "钓竿长倚树，老却渭川翁。"
        ], 
        "title": "捕鱼图", 
        "type": "绝句", 
        "yun": "东"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "北苑今仍在，南宫奈老何。", 
            "青山解浮动，端为白云多。"
        ], 
        "title": "题柯敬仲杂画十首 其一", 
        "type": "绝句", 
        "yun": "歌"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "雨过苍苔石，云生野岸泉。", 
            "幽怀春冉冉，稚子秀娟娟。"
        ], 
        "title": "题柯敬仲杂画十首 其二", 
        "type": "绝句", 
        "yun": "先"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "铁石馀生色，冰霜作晓妍。", 
            "春雷明日起，何处尚龙眠。"
        ], 
        "title": "题柯敬仲杂画十首 其三", 
        "type": "绝句", 
        "yun": "先"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "昔过筼筜谷，钩衣石角斜。", 
            "儗寻龙作杖，拾得上天槎。"
        ], 
        "title": "题柯敬仲杂画十首 其四", 
        "type": "绝句", 
        "yun": "麻"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "黄金千琐甲，雕玉六帘钩。", 
            "雨送鸳鸯梦，烟笼翡翠愁。"
        ], 
        "title": "题柯敬仲杂画十首 其五", 
        "type": "绝句", 
        "yun": "尤"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "娟娟生玉润，楚楚作金声。", 
            "羽扇迎风定，羊车过月明。"
        ], 
        "title": "题柯敬仲杂画十首 其六", 
        "type": "绝句", 
        "yun": "庚"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "峡口春云重，江南夜雨多。", 
            "水深桃叶渡，风急《竹枝歌》。"
        ], 
        "title": "题柯敬仲杂画十首 其七", 
        "type": "绝句", 
        "yun": "歌"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "平陆苍龙起，近山生远烟。", 
            "前村三万顷，明日水平田。"
        ], 
        "title": "题柯敬仲杂画十首 其八", 
        "type": "绝句", 
        "yun": "先"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "莓苔生石路，翠竹自交加。", 
            "不惜青鞋湿，临流踏白沙。"
        ], 
        "title": "题柯敬仲杂画十首 其九", 
        "type": "绝句", 
        "yun": "麻"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "昨夜采樵去，偶逢三尺枯。", 
            "山人不到海，不识是珊瑚。"
        ], 
        "title": "题柯敬仲杂画十首 其十", 
        "type": "绝句", 
        "yun": "虞"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "玉女乘烟雾，松间采薜萝。", 
            "飞行了无迹，明月送空歌。"
        ], 
        "title": "题李溉之学士湖上诸亭（录五） 其一 烟萝境", 
        "type": "绝句", 
        "yun": "歌"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "金沙滩上日，潭底见行云。", 
            "祇有琴高鲤，时时或作群。"
        ], 
        "title": "题李溉之学士湖上诸亭（录五） 其二 金潭云日", 
        "type": "绝句", 
        "yun": "文"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "春水如天上，秋潭见月中。", 
            "如何列禦寇，犹欲待泠风。"
        ], 
        "title": "题李溉之学士湖上诸亭（录五） 其三 漏舟", 
        "type": "绝句", 
        "yun": "东"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "湖深山影碧，天净月光空。", 
            "幸自无波浪，蘋花谩晚风。"
        ], 
        "title": "题李溉之学士湖上诸亭（录五） 其四 秋水观", 
        "type": "绝句", 
        "yun": "东"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "三周华不注，水影浸青天。", 
            "不上银河去，空明击棹还。"
        ], 
        "title": "题李溉之学士湖上诸亭（录五） 其五 无倪舟", 
        "type": "绝句", 
        "yun": "先"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "玉茗深宫里，春妍带雪残。", 
            "可怜五色羽，相并不知寒。"
        ], 
        "title": "春妍带雪图", 
        "type": "绝句", 
        "yun": "寒"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "睡起多情思，依稀见太真。", 
            "一枝红泪湿，似忆故宫春。"
        ], 
        "title": "题饶世英所藏钱舜举四季花木海棠", 
        "type": "绝句", 
        "yun": "真"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "海内出珊瑚，枝撑碧月孤。", 
            "鲛人拾翠羽，泣露得明珠。"
        ], 
        "title": "题汪华玉子昂兰石二首 其一", 
        "type": "绝句", 
        "yun": "虞"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "参差不可吹，纫佩寄远道。", 
            "遂令如石心，岁晚永相好。"
        ], 
        "title": "题汪华玉子昂兰石二首 其二", 
        "type": "绝句", 
        "yun": "皓"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "花萼立清晨，鹅黄向日新。", 
            "金杯承玉露，偏醉蜀乡人。"
        ], 
        "title": "黄蜀葵", 
        "type": "绝句", 
        "yun": "真"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "丹霞覆苑洲，公子夜来游。", 
            "终宴清露冷，折花登彩舟。"
        ], 
        "title": "芙蓉", 
        "type": "绝句", 
        "yun": "尤"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "万木老空山，花开绿萼间。", 
            "素妆风雪里，不作少年颜。"
        ], 
        "title": "家茶", 
        "type": "绝句", 
        "yun": "删"
    }, 
    {
        "author": "虞集", 
        "era": "元", 
        "subtype": "五言绝句", 
        "text": [
            "风竹撼秋声，天寒梦不成。", 
            "如何今夜月，偏照客窗明。"
        ], 
        "title": "京师秋夜", 
        "type": "绝句", 
        "yun": "庚"
    }, 
    {
        "author": "虞集", 
        "era": "元", 
        "subtype": "七言绝句", 
        "text": [
            "九月襄王宴渚宫，霓旌翠羽度云中。", 
            "满汀山雨衣裳湿，宋玉愁多赋未工。"
        ], 
        "title": "木芙蓉", 
        "type": "绝句", 
        "yun": "东"
    }, 
    {
        "author": "虞集", 
        "era": "元", 
        "subtype": "七言绝句", 
        "text": [
            "长洲宫沼醉西施，荡漾兰舟不自持。", 
            "愿奉君王千岁乐，一盘清露玉淋漓。"
        ], 
        "title": "水芙蓉", 
        "type": "绝句", 
        "yun": "支"
    }, 
    {
        "author": "虞集", 
        "era": "元", 
        "subtype": "七言绝句", 
        "text": [
            "已叹玄经返墨池，复愁国史奉严祠。", 
            "离乡游子归仍晚，独对东风惜鬓丝。"
        ], 
        "title": "送四川宪使", 
        "type": "绝句", 
        "yun": "支"
    }, 
    {
        "author": "虞集", 
        "era": "元", 
        "subtype": "七言绝句", 
        "text": [
            "高秋风起玉关西，踣铁归朝十万蹄。", 
            "貌得当时第一匹，昭陵风雨夜闻嘶。"
        ], 
        "title": "曹将军马", 
        "type": "绝句", 
        "yun": "齐"
    }, 
    {
        "author": "虞集", 
        "era": "元", 
        "subtype": "七言绝句", 
        "text": [
            "昔在乾淳抚蜀师，卖茶买马济时危。", 
            "乡人啜茗同观画，解说前朝复有谁。"
        ], 
        "title": "马图", 
        "type": "绝句", 
        "yun": "支"
    }, 
    {
        "author": "虞集", 
        "era": "元", 
        "subtype": "七言绝句", 
        "text": [
            "蛱蝶飞来石竹丛，罗襦曾试绣纹重。", 
            "荷花啼鸟银屏煖，卧看窗间唾碧茸。"
        ], 
        "title": "竹杏沙头鸂鷘", 
        "type": "绝句", 
        "yun": "冬"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "月出古城东，海气浮空濛。", 
            "车骑各已息，宫阙何穹窿。", 
            "牧马草上露，吹笳沙际风。", 
            "帐中忽闻雁，传令彀雕弓。"
        ], 
        "title": "月出古城东", 
        "type": "律诗", 
        "yun": "东"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "黄金铸为鸭，焚兰夕殿中。", 
            "窈窕转斜月，逶迤动微风。", 
            "绮席列珠树，华灯连玉虹。", 
            "无眠待顾问，不知清夜终。"
        ], 
        "title": "同阁学士赋金鸭烧香", 
        "type": "律诗", 
        "yun": "东"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "月下白玉阶，露生黄金井。", 
            "疏条栖鹊寒，衰蕙流萤冷。", 
            "恋阙感时康，怀归觉宵永。", 
            "晨钟禁中来，白发聊自整。"
        ], 
        "title": "退直同柯敬仲博士赋", 
        "type": "律诗", 
        "yun": "梗"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "步虚长松下，流响白云閒。", 
            "华星列爟火，明月悬佩环。", 
            "肃然降灵气，穆若愉妙颜。", 
            "竹宫憺清夜，望拜久乃还。"
        ], 
        "title": "步虚词", 
        "type": "律诗", 
        "yun": "删"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "白云旴水上，自古多仙人。", 
            "手携绿玉杖，头戴白纶巾。", 
            "袖中出风雨，天上礼星辰。", 
            "归来庭户静，芳草自生春。"
        ], 
        "title": "送张道士归上清", 
        "type": "律诗", 
        "yun": "真"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "学省足清昼，词垣惊早秋。", 
            "美人隔河汉，落月在高楼。", 
            "持衣未成曲，吹笛不胜愁。", 
            "还趋鳷鹊观，别制鹔鹴裘。"
        ], 
        "title": "寄陈众仲助教上都作", 
        "type": "律诗", 
        "yun": "尤"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "中流泛兰枻，望彼嘉树林。", 
            "落日荡野水，浮云生夕阴。", 
            "游鱼恋芳藻，好鸟鸣幽岑。", 
            "为乐恐易老，吾将脱朝簪。"
        ], 
        "title": "赋水木清华亭", 
        "type": "律诗", 
        "yun": "侵"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "白雪不成夜，丹霞遂崇朝。", 
            "妙质承日映，飞英向风飘。", 
            "醉来红袖近，歌罢綵云消。", 
            "扬州问何逊，何似董娇娆？"
        ], 
        "title": "于仲元舍赋红梅", 
        "type": "律诗", 
        "yun": "萧"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "九月天气肃，鹤鸣在林阴。", 
            "使君甚好客，来者总能吟。", 
            "红树秋山近，黄华夕露深。", 
            "邻翁八九十，有酒即相寻。"
        ], 
        "title": "林皋亭", 
        "type": "律诗", 
        "yun": "侵"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "昔者长江险，能生白发哀。", 
            "百年经济尽，一日画图开。", 
            "僧寺依稀在，渔舟浩荡回。", 
            "萧条数根树，时有海潮来。"
        ], 
        "title": "题子昂长江叠嶂图", 
        "type": "律诗", 
        "yun": "灰"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "兰若背山阴，松筠夹径深。", 
            "门閒容虎卧，湖近听龙吟。", 
            "雨过泉添涧，风飘磬出林。", 
            "衲衣皆旧识，一一谢幽岑。"
        ], 
        "title": "送先陇二邻僧还吴", 
        "type": "律诗", 
        "yun": "侵"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "寓馆城门夕，高秋雨露开。", 
            "天垂华盖近，月转紫垣来。", 
            "疏阔思良会，淹留到不才。", 
            "深期谢安石，挥麈散风埃。"
        ], 
        "title": "次韵阿荣存初参议秋夜见寄", 
        "type": "律诗", 
        "yun": "灰"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "积雪拥柴门，行人稍出村。", 
            "溪头或遇虎，木末不闻猿。", 
            "接栈回山阁，支桥就树根。", 
            "驱车上重坂，回首见朝暾。"
        ], 
        "title": "雪谷早行", 
        "type": "律诗", 
        "yun": "元"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "高阁丹青起，中天紫翠分。", 
            "窗当太白雪，门俯九疑云。", 
            "伐木山人去，吹箫帝子闻。", 
            "尘中归未得，春思转纷纷。"
        ], 
        "title": "雪岩楼观", 
        "type": "律诗", 
        "yun": "文"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "往年登剑阁，快马著春衫。", 
            "设险怀前赋，摩崖觅旧劖。", 
            "乡人游雪界，郡倅试冰衔。", 
            "归道观新政，春江不挂帆。"
        ], 
        "title": "送人之剑阁倅", 
        "type": "律诗", 
        "yun": "咸"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "竹色侵衣碧，重帘雨气深。", 
            "白鹅翻墨沼，紫燕入书林。", 
            "北海春尊侧，西山夕阁阴。", 
            "东曹公事少，歌舞散黄金。"
        ], 
        "title": "寄子山尚书", 
        "type": "律诗", 
        "yun": "侵"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "雨阁添衣润，风帘隐几高。", 
            "白头更事少，病目向书劳。", 
            "南客传音信，东家问酒醪。", 
            "江边茅屋破，归楫若为操。"
        ], 
        "title": "漫兴", 
        "type": "律诗", 
        "yun": "豪"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "六月初闻雨，官河潦水生。", 
            "江南归宋玉，稷下谢荀卿。", 
            "雕鹗青霄迥，蒹葭白露盈。", 
            "都留诗兴在，来听上林莺。"
        ], 
        "title": "送张尚德", 
        "type": "律诗", 
        "yun": "庚"
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "江上新诗好，亦知公事閒。", 
            "投壶深竹里，系马古松间。", 
            "夜月多临海，秋风或在山。", 
            "玉堂萧爽地，思尔佩珊珊。"
        ], 
        "title": "寄丁卯进士萨都剌天锡（镇江录事宣差）", 
        "type": "律诗", 
        "yun": null
    }, 
    {
        "author": "虞集", 
        "era": "元", 
        "subtype": "五言律诗", 
        "text": [
            "新度《霓裳曲》，三年教得成。", 
            "惊鸿浑不下，飞燕若为轻。", 
            "芍药春亭暮，芙蓉野水生。", 
            "梨园多白发，吹笛到天明。"
        ], 
        "title": "明皇按乐图", 
        "type": "律诗", 
        "yun": "庚"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "群凶白日至，梯冲舞严城。", 
            "畴能身独死，而俾城不倾。", 
            "定公出兹誓，金石开精诚。", 
            "未几来讯丑，复见沟垒清。", 
            "前言傥云食，吾将负神明。", 
            "积薪自厝火，怡然就无生。", 
            "何意金玉躯，倏忽煨烬成。", 
            "顾此无馀事，足为流俗惊。", 
            "塔庙遂翼翼，钟鼓初喤喤。", 
            "为国效死节，勖哉尔簪缨。"
        ], 
        "title": "定公生焚诗", 
        "type": "古风", 
        "yun": "庚"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "敦弓彀明月，抉拾生清风。", 
            "一发期必中，大射师友同。", 
            "学成遂专巧，教者初无功。", 
            "其心既杀羿，天下惟一蒙。", 
            "含戴亦齿发，位置三才中。", 
            "如何怀此逆，天地或尔容。", 
            "齧镞果有术，肆毒应无从。", 
            "蚩蚩一为鉴，维以保令终。"
        ], 
        "title": "逢蒙", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "闻名不一识，始识还我辞。", 
            "问子何所之，出为百里师。", 
            "滦河偪幽朔，士有刚勇姿。", 
            "一陶以礼乐，揖让中州为。", 
            "傥可行所学，无择官高庳。", 
            "上以育人材，下以开民彝。", 
            "为国右庠序，深意良在兹。", 
            "海风天南起，桐叶初去枝。", 
            "诸侯起相送，张饮连夕晖。", 
            "子有二三策，宿昔献彤墀。", 
            "从来志经世，况有御史知。", 
            "兹焉发初轫，远大以相期。"
        ], 
        "title": "送吴生官平滦州学", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "日夕多鸟雀，桑麻亦扶疏。", 
            "烟火四五家，依依久同居。", 
            "是时雨新足，野水明四渠。", 
            "儿童呼黄犊，散漫来近墟。", 
            "老翁已辛苦，入夜归田庐。", 
            "月出犹未眠，相与尽村沽。", 
            "今秋有租税，当春力犁锄。"
        ], 
        "title": "田家", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "日入雨新过，阴阴群木寒。", 
            "兹来惬林景，况复得所欢。", 
            "所欢者为谁，何掾邀数贤。", 
            "喜客意无倦，促席闻清言。", 
            "取泉浸新瓜，摘果来中园。", 
            "新亭会觞酌，高烛明閒宽。", 
            "而我素不饮，亦复舒芳颜。", 
            "諠静固异操，离合感多端。", 
            "深怀一饭意，月出犹盘桓。"
        ], 
        "title": "晚过何氏林园遂成清集赋诗", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "衡门何萧条，竟日抱冲寂。", 
            "有客方起余，清怀话山泽。", 
            "载言欧氏居，乃在龟岩侧。", 
            "嵌空即遗构，茅茨少人力。", 
            "上有松可樵，下有泉可食。", 
            "行游得长林，息偃亦盘石。", 
            "云横两崖青，月出双涧白。", 
            "垂萝饮群猿，密荫会归翼。", 
            "娱情匪一端，悦目固多迹。", 
            "肥遁谐宿心，逍遥愿同适。", 
            "闻此感客言，胡乃后良觌。", 
            "栖迟久欲往，梦寐尝所历。", 
            "且复留清吟，同宿风雨夕。", 
            "嘉约讵敢忘，明当理巾策。"
        ], 
        "title": "客赵郑二生者谈欧阳室形胜", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "閒情素乖俗，乐彼中林居。", 
            "林居未云果，幽赏意有馀。", 
            "出郭青山多，佳木亦扶疏。", 
            "并游得良友，方驾从所如。", 
            "翠微薄炎景，萝风汎凉裾。", 
            "云径步窈窕，石门入清虚。", 
            "少留席丰草，绿缛绵以舒。", 
            "丛柯翳鸣鸟，石涧清有鱼。", 
            "形神一萧散，疲勚亦已祛。", 
            "夤缘龟岩东，遂即欧阳庐。", 
            "怀贤仰高躅，抚迹惊废墟。", 
            "愿留石中室，毕诵人间书。", 
            "兹焉恐迟暮，眷眷空踌躇。"
        ], 
        "title": "游龟山", 
        "type": "古风", 
        "yun": "鱼"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "行行野田尽，荒蹊入秋水。", 
            "何人有新屋，郁郁松林里。", 
            "欣然造其门，晤言得君子。", 
            "解衣坐微凉，超遥适閒美。", 
            "日澹疏雨晴，山色散窗几。", 
            "石上闻鸟鸣，林端见云起。", 
            "平生事外心，即此胡不喜。", 
            "少暇同饮泉，幽期自今始。"
        ], 
        "title": "造唐山人居", 
        "type": "古风", 
        "yun": "纸"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "有客车马同，新秋在云巘。", 
            "幽寻意方惬，周览涕欲泫。", 
            "碧草满地生，白石抱空转。", 
            "下有丞相墓，奈此牛羊践。", 
            "隐君昔深遁，芳木足幽搴。", 
            "维时谅多艰，此地憩重趼。", 
            "日长聃书尽，岁暮越山远。", 
            "初月闻啸歌，归云同息偃。", 
            "鹤足喜松高，鱼心畏池浅。", 
            "有怀莫与同，尚古一何缅。", 
            "姜公实英材，悟主片言善。", 
            "位及台鼎崇，职当谏垣选。", 
            "骨鲠乃左迁，时运盖多舛。", 
            "澹泊两相求，绸缪永云展。", 
            "吁嗟日南英，梁栋先摧剪。", 
            "微尔收白骨，当时委苍藓。", 
            "逸事传海陬，史氏阙光显。", 
            "千载有若人，游歌始相勉。", 
            "往古凛高踪，来今戒驽蹇。", 
            "友道日以媮，殷忧何繇遣。"
        ], 
        "title": "次韵王季鸿游九日山", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "云林满寒色，送子行江皋。", 
            "离魂黯将别，薄暮犹风涛。", 
            "万里方首路，一心慎所操。", 
            "居恒苦局促，出岂图游敖。", 
            "摘珠水何深，采玉山未高。", 
            "辉光有后得，辛苦无前逃。", 
            "相知在伊昔，散帙共明膏。", 
            "积龄蓄奇志，识察非儿曹。", 
            "远道子独往，中心我诚劳。", 
            "端居尽白日，柴门翳蓬蒿。", 
            "思存不在目，还往空如毛。", 
            "衣巾有新雪，殷勤念同袍。", 
            "惠声因归翼，岁晏舒郁陶。"
        ], 
        "title": "送友人行", 
        "type": "古风", 
        "yun": "豪"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "幽抱恒弗舒，徂年矧当急。", 
            "方兹感朝寒，忽复悲日入。", 
            "晏温岂无时，霜霰竟来集。", 
            "念之悟浮生，俛仰二毛及。", 
            "翕翕耻并趋，终然就孤立。", 
            "怀我同心人，兰章无废缉。", 
            "高卧思云林，世纷苦维絷。", 
            "发轫方自兹，多岐亦屡泣。", 
            "穷居守箪瓢，适远困簦笈。", 
            "已矣各勉旃，龙蛇有时蛰。"
        ], 
        "title": "次韵王观明冬日感怀", 
        "type": "古风", 
        "yun": "缉"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "高楼对青山，美人在南城。", 
            "不知市尘中，白日车马声。", 
            "人楼两相高，上与云月并。", 
            "手持古书坐，澹澹香烟生。", 
            "岂必逃林莽，猿鹤乃可盟。", 
            "彼哉宅幽昩，何得居高明。", 
            "薰风袭太和，天池挹至清。", 
            "归休广莫地，优游观八弦。", 
            "兹怀复谁识，时以野自名。"
        ], 
        "title": "南野", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "百虑中已灰，何独未忘酒。", 
            "君言酒可念，饮此益我寿。", 
            "浑然一真性，毫伪宁复有。", 
            "醉中意尤长，家人视诸友。"
        ], 
        "title": "和詹生饮酒二篇 其一", 
        "type": "古风", 
        "yun": "有"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "詹子真国士，博学乃多能。", 
            "堂室有廉隅，后来复谁升。", 
            "张生独高义，古学已川增。", 
            "日沽酒家保，来问作诗朋。", 
            "相知久逾密，馀子方背憎。", 
            "独醒有不免，熟醉良可凭。", 
            "一言事刚制，群狐听春冰。"
        ], 
        "title": "和詹生饮酒二篇 其二", 
        "type": "古风", 
        "yun": "蒸"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "岁暮孰华余，幽兰植前庭。", 
            "何彼萧与蒿，亦复长青青。", 
            "纷罗夺幽色，荒秽蔽紫茎。", 
            "拔去在今日，寝食心始宁。", 
            "蒿也非尔恶，所惧乱芬馨。"
        ], 
        "title": "去草", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "浇醨世已甚，之子但醇醇。", 
            "雠书南郭下，独抱希世珍。", 
            "所愿非声利，有怀在清真。", 
            "日夕故人至，持觞时茹新。"
        ], 
        "title": "和再饮酒二首 其一", 
        "type": "古风", 
        "yun": "真"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "断饮果何谓，开饮讵云宜。", 
            "渊然一方寸，忻厌共滑之。", 
            "伊人固殊俗，于道有天资。", 
            "已忘忻与厌，酒至无固辞。"
        ], 
        "title": "和再饮酒二首 其二", 
        "type": "古风", 
        "yun": "支"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "青春紫荆花，奈此天风寒。", 
            "兼旬在床蓐，零泪纷潺潺。", 
            "我生寡昆友，实恐骨肉残。", 
            "阴阳一为寇，有甚探囊丸。", 
            "歘来驱疟句，展玩临风栏。", 
            "上期勿药喜，下言吹篪欢。", 
            "感激故人意，欲报空长叹。"
        ], 
        "title": "答詹先问吾弟疾", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "美人如琼英，被服閒以嘉。", 
            "独居芳年晏，媒氏绝行车。", 
            "当户理清瑟，曲终复咨嗟。", 
            "山有兰蕙草，水有夫容华。", 
            "盈盈绝代色，日夕念无家。"
        ], 
        "title": "古意八首 其一", 
        "type": "古风", 
        "yun": "麻"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "朔风生夜寒，孤妾罗帷间。", 
            "晨兴开妆閤，流泪复潺湲。", 
            "流光损华色，佳人满邯郸。", 
            "娟娟有新悦，君子不思还。", 
            "愿君异明镜，照心毋照颜。"
        ], 
        "title": "古意八首 其二", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "良人出不归，孤妾在中闺。", 
            "梦中或从行，觉来但空栖。", 
            "驩燕一乖阔，颜色日惨悽。", 
            "愁将清镜照，独掩春妆啼。", 
            "方闻鷾鸸语，日夜鸣莎鸡。", 
            "恐君盛年去，妾身贱如泥。", 
            "中心冀君亮，终始愿不携。"
        ], 
        "title": "古意八首 其三", 
        "type": "古风", 
        "yun": "齐"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "月出照我牖，独闻林鸟鸣。", 
            "机中织文锦，殷忧竟何成。", 
            "持此悦谁目，良人千里征。", 
            "别离今几日，碧草生閒庭。", 
            "何当一来归，泣涕言斯情。"
        ], 
        "title": "古意八首 其四", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "亭亭云中鹤，自昔为仙侣。", 
            "仙人寄之书，飞来不吾与。", 
            "我欲凌青霞，颇知尘世苦。", 
            "杳杳莫嗣音，三山在何许。"
        ], 
        "title": "古意八首 其五", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "大星何落落，小星亦离离。", 
            "须臾素月出，群景遥相晖。", 
            "念我嘉友朋，携手同所归。", 
            "盱矣道路长，怅然不可期。"
        ], 
        "title": "古意八首 其六", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "山阿有香草，采采不可掬。", 
            "愿言遗同心，日夕行空谷。", 
            "远道阻关河，怀人在心目。", 
            "芳菲幸未阑，聊以身佩服。"
        ], 
        "title": "古意八首 其七", 
        "type": "古风", 
        "yun": "屋"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "白云空中起，一雨群物滋。", 
            "浮生在世间，徒费食与衣。", 
            "古人虽已死，清辉照无期。", 
            "岂复同碌碌，寂莫黄泉归。"
        ], 
        "title": "古意八首 其八", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "幽斋倦孤坐，高步入清旭。", 
            "云散碧天空，雨馀山生绿。", 
            "野草春已芳，水禽晴更浴。", 
            "寂莫有所思，倚遍西岩曲。"
        ], 
        "title": "山行", 
        "type": "古风", 
        "yun": "沃"
    }, 
    {
        "author": "廖大圭", 
        "era": "元", 
        "subtype": null, 
        "text": [
            "佳游念兹山，何心计脩阻。", 
            "一来感奇逢，再至欣夙睹。", 
            "萧萧读书岩，高风凛终古。", 
            "杂木荒女萝，遗踪记环堵。", 
            "当时想禽鱼，英姿识龙虎。", 
            "而我后千龄，披榛悼前武。", 
            "磴道方涉云，松林忽闻雨。", 
            "悠悠遂忘归，远意入平楚。", 
            "既寻石上室，复息林下宇。", 
            "长飔凉衣巾，薄暮多笑语。", 
            "乡来同苦辛，殷勤问游侣。"
        ], 
        "title": "重寻欧阳书室简信道同游", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": null, 
        "text": [
            "高台日将暮，风凉未归客。", 
            "长歌林木秋，微霭山光寂。", 
            "素友适心期，幽赏忘物役。", 
            "殷勤松间月，照我归途白。"
        ], 
        "title": "台上晚凉未去", 
        "type": "古风", 
        "yun": null
    }, 
    {
        "author": "廖大圭", 
        "era": "元", 
        "subtype": "五言绝句", 
        "text": [
            "石壁立万丈，仙人青云端。", 
            "不见来笙鹤，落日天风寒。"
        ], 
        "title": "淩霞观旧迹", 
        "type": "绝句", 
        "yun": "寒"
    }, 
    {
        "author": "廖大圭", 
        "era": "元", 
        "subtype": "五言绝句", 
        "text": [
            "石磴下欲尽，松林新径开。", 
            "黑云何处雨，时过帽山来。"
        ], 
        "title": "行松林中雨欲至", 
        "type": "绝句", 
        "yun": "灰"
    }, 
    {
        "author": "廖大圭", 
        "era": "元", 
        "subtype": "五言绝句", 
        "text": [
            "白日炎氛远，清阴敷广庭。", 
            "岁寒抱高节，霜雪独青青。"
        ], 
        "title": "用韵题松云八景图 其五 必上人所居竹", 
        "type": "绝句", 
        "yun": "青"
    }, 
    {
        "author": "廖大圭", 
        "era": "元", 
        "subtype": "五言绝句", 
        "text": [
            "晓风吹银床，萧萧古桐树。", 
            "时有新汲人，瓶携落花去。"
        ], 
        "title": "用韵题松云八景图 其六 桐下井", 
        "type": "绝句", 
        "yun": null
    }, 
    {
        "author": "廖大圭", 
        "era": "元", 
        "subtype": "五言绝句", 
        "text": [
            "危石青入云，上有千岁木。", 
            "我来卧其间，天风响岩谷。"
        ], 
        "title": "用韵题松云八景图 其七 龟峰绝顶", 
        "type": "绝句", 
        "yun": "屋"
    }, 
    {
        "author": "廖大圭", 
        "era": "元", 
        "subtype": "五言绝句", 
        "text": [
            "久坐大石上，青天行白云。", 
            "野意道不得，幽鸟隔林闻。"
        ], 
        "title": "用韵题松云八景图 其八 石上", 
        "type": "绝句", 
        "yun": "文"
    }, 
    {
        "author": "廖大圭", 
        "era": "元", 
        "subtype": "五言绝句", 
        "text": [
            "苦爱山色好，独乘清兴来。", 
            "归时却惆怅，石径有莓苔。"
        ], 
        "title": "雨少止下山", 
        "type": "绝句", 
        "yun": "灰"
    }, 
    {
        "author": "廖大圭", 
        "era": "元", 
        "subtype": "五言绝句", 
        "text": [
            "不向青山宿，青山笑杀人。", 
            "黄昏独归去，衣上雨痕新。"
        ], 
        "title": "雨归", 
        "type": "绝句", 
        "yun": "真"
    }, 
    {
        "author": "廖大圭", 
        "era": "元", 
        "subtype": "五言绝句", 
        "text": [
            "雨色澹微阳，归情已当急。", 
            "空野夕凉多，共对青山立。"
        ], 
        "title": "归至中野", 
        "type": "绝句", 
        "yun": "缉"
    }
]